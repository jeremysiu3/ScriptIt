{"pageid": 1347649, "title": "অন্তর্জাল (২০২৩-এর চলচ্চিত্র)", "url": "https://bn.wikipedia.org/wiki?curid=1347649", "content": "অন্তর্জাল ২০২৩ সালের বাংলাদেশের প্রথম সাইবার অ্যাকশন থ্রিলার চলচ্চিত্র, এটি পরিচালনার সাথে চিত্রনাট্য লিখেছেন দীপংকর দীপন। এতে প্রধান চরিত্রে অভিনয় করেছেন সিয়াম আহমেদ, বিদ্যা সিনহা সাহা মীম, এবিএম সুমন ও সুনেরাহ বিনতে কামাল। দীপংকর দীপনের সাথে গল্প লিখেছেন সাইফুল্লাহ রিয়াদ ও আশা জাহিদ। বাংলাদেশ সরকারের আইসিটি ডিভিশনের অনুপ্রেরণায় নির্মিত এই সিনেমার প্রযোজন করেছে মোশন পিপল স্টুডিও এবং স্পেলবাউন্ড লিও বার্নেট\n\n\n== পটভূমি ==\nএই সিনেমায় ৩ তরুণের বুদ্ধিভিত্তিক উদ্ভাবন আর সাইবার দুনিয়ার হামলা নিয়ে এক কল্পিত দুনিয়ার বাস্তব লড়াই দেখা যায়।\n\n\n== অভিনয়শিল্পী ==\nসিয়াম আহমেদ - লুমিন (প্রোগ্রামার)\nবিদ্যা সিনহা সাহা মীম - নিশাত (সাইবার সিকিউরিটি স্পেশালিস্ট)\nএবিএম সুমন - এএসপি রায়হান (সিআইডির ফিনটেক সাইবার ক্রাইমের কর্মকর্তা)\nসুনেরাহ বিনতে কামাল - প্রিয়াম (রোবোটিক্স ইঞ্জিনিয়ার)\nমাশরুর ইনান\nঅমিত সিনহা\nমোহাম্মদ আলী হায়দার\nরওনক হাসান\n\n\n== নির্মাণ ==\nবাংলাদেশ সরকারের আইসিটি ডিভিশনের উদ্যোগে নির্মিত এই সিনেমার প্রযোজন করেছে মোশন পিপল স্টুডিও। এবং প্রযোজক সাদেকুল আরেফীন ও সহ-প্রযোজক শাহ আমীর খসরু ছিলেন। চলচ্চিত্রটি দীপংকর দীপনের পরিচালনায় ২ বছরের বেশি সময় ধরে প্রস্তুতি নিয়ে নির্মিত হয়েছে ।\n\n\n== মুক্তি ==\nচলচ্চিত্রটি বাংলাদেশ সহ কানাডা ও আমেরিকার মোট ১৮৫ প্রেক্ষাগৃহে মুক্তি পায়। যার মধ্যে উত্তর আমেরিকায় স্বপ্ন স্কেয়ারক্রো-এর পরিবেশনায় ১৫০টি   এবং বাংলাদেশে ৩৫টি প্রেক্ষাগৃহ পেয়েছে।\n২০২৩ ঈদুল ফিতরে বড় পর্দায় মুক্তি পাওয়ার কথা থাকলেও তা স্থগিত করা হয়। পরে এটি ৮ই সেপ্টেম্বর ২০২৩ এ মুক্তির জন্য নির্ধারণ করা হয়। তবে শাহরুখ খানের উচ্চ প্রত্যাশিত জাওয়ান একই দিনে মুক্তি পাওয়ার জন্য তৃতীয়বারের মতো তার মুক্তির তারিখে পরিবর্তন করা হয়। পরিশেষে এটি ২২শে সেপ্টেম্বর মুক্তি পায়।\n৩ সেপ্টেম্বর সন্ধ্যায় চলচ্চিত্রটির ট্রেইলার প্রকাশ করা হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অন্তর্জাল   (ইংরেজি)\nবাংলা মুভি ডেটাবেজে অন্তর্জাল"}