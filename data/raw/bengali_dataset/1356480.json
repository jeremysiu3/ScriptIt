{"pageid": 1356480, "title": "প্রফুল্লচন্দ্র সেন সরকারি মেডিকেল কলেজ ও হাসপাতাল", "url": "https://bn.wikipedia.org/wiki?curid=1356480", "content": "প্রফুল্লচন্দ্র সেন সরকারি মেডিকেল কলেজ ও হাসপাতাল হল একটি সরকারি চিকিৎসা মহাবিদ্যালয় ও হাসপাতাল। মহাবিদ্যালয়টি পশ্চিমবঙ্গের হুগলি জেলার আরামবাগ শহরে অবস্থিত। মহাবিদ্যালয়টি থেকে চিকিৎসাবিদ্যার একটি পেশাগত স্নাতক ডিগ্রী ব্যাচেলর অব মেডিসিন অ্যান্ড সার্জারি (এমবিবিএস) প্রদান করা হয়। মহাবিদ্যালয়ে ২০২২-২০২৩ শিক্ষাবর্ষ থেকে পঠন-পাঠন শুরু হয়েছিল।\n\n\n== ইতিহাস ==\nহুগলি জেলায় একটি চিকিৎসা মহাবিদ্যালয় তৈরির সিদ্ধান্ত ২০১৮ সালে হয়েছিল। স্বাস্থ্য দফতর থেকে কয়েক দফা পরিদর্শনের পর মেডিক্যাল কাউন্সিল অব ইন্ডিয়া (এমসিআই)-এর একলপ্তে জমি-সহ যাবতীয় শর্ত পূরণ করতে পারায় আরামবাগ মহকুমা হাসপাতাল চত্বরকে প্রস্তাবিত মেডিক্যাল কলেজের জন্য বাছা হয়। অনুমোদন প্রাপ্তির পর, মেডিক্যাল কলেজ নির্মাণের কাজ ২০১৯ সালের গোড়ায় শুরু হয়। নির্মাণের কাজ ২০২১ সালে শেষ হওয়ার কথা ছিল। কিন্তু অতিমারি পর্বের কারণে সেই কাজ ২০২২ সালের নভেম্বর মাস পর্যন্ত সমাপ্ত করা সম্ভব হয়নি।\n\n\n== পাঠ্যধারা ==\nশরৎচন্দ্র চট্টোপাধ্যায় মেডিকেল কলেজ ও হাসপাতাল প্রতি বছর এমবিবিএস পাঠ্যধারায় ১০০ জন শিক্ষার্থীকে শিক্ষা ও প্রশিক্ষণ প্রদান করে।\n\n\n== অনুমোদিত ==\nকলেজটি পশ্চিমবঙ্গ স্বাস্থ্যবিজ্ঞান বিশ্ববিদ্যালয়ের সঙ্গে অধিভুক্ত এবং জাতীয় মেডিকেল কমিশন দ্বারা স্বীকৃত।\n\n\n== তথ্যসূত্র =="}