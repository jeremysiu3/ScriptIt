{"pageid": 1373654, "title": "আল জাবালাইন ফুটবল ক্লাব", "url": "https://bn.wikipedia.org/wiki?curid=1373654", "content": "আল জাবালাইন ফুটবল ক্লাব (আরবি: نادي الجبلين, ইংরেজি: Al-Jabalain FC; সাধারণত আল জাবালাইন এফসি এবং সংক্ষেপে আল জাবালাইন নামে পরিচিত) হচ্ছে হা'ইল ভিত্তিক একটি সৌদি পেশাদার ফুটবল ক্লাব। এই ক্লাবটি বর্তমানে সৌদি আরবের দ্বিতীয় স্তরের ফুটবল লিগ সৌদি প্রথম বিভাগ লিগে প্রতিযোগিতা করে। ১৯৫৯ সালে ক্লাবটি প্রতিষ্ঠিত হয়েছে। ১২,৫০০ ধারণক্ষমতাবিশিষ্ট প্রিন্স আব্দুল আজিজ বিন মুসা'ইদ স্টেডিয়ামে আল বুন্নি নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ফরাসি সাবেক ফুটবল খেলোয়াড় দেনিস লাভানিয়ে এবং সভাপতির দায়িত্ব পালন করছেন রাজিহ আল মিশাল।\nঘরোয়া ফুটবলে, আল জাবালাইন এপর্যন্ত ৩টি শিরোপা জয়লাভ করেছে; যার মধ্যে একটি সৌদি প্রথম বিভাগ লিগ শিরোপা রয়েছে। হামাদ আল জুহাইম, হাসান হাসিম আল আলি, কারলাও আতাকান্তে, তিয়াগো ওরোবো এবং হামিদ হাশিম ফাল্লাতাহের মতো খেলোয়াড়গণ আল জাবালাইনের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ২১ বছর পর, ১৯৮০–৮১ মৌসুমে আল জাবালাইন প্রথমবারের মতো সৌদি আরবের পেশাদার ফুটবলের শীর্ষ স্তর সৌদি পেশাদার লিগে অংশগ্রহণ করতে সক্ষম হয়েছিল। ১৯৮০ সালের সালের ২৪শে অক্টোবর তারিখে, সৌদি পেশাদার লিগে ক্লাব ইতিহাসে নিজেদের প্রথম ম্যাচে আল জাবালাইন আল আহলির বিরুদ্ধে ১–০ গোলের ব্যবধানে জয়লাভ করেছিল। তবে, তারা সৌদি পেশাদার লিগে তাদের প্রথম মৌসুমটি স্মরণীয় করে রাখতে পারেনি, কেননা ১৯৮০–৮১ সৌদি পেশাদার লিগে তারা ২টি জয় এবং ১টি ড্রয়ে মাত্র ৫ পয়েন্ট অর্জন করে পয়েন্ট তালিকার ১০ম দল হিসেবে সৌদি পেশাদার লিগ হতে অবনমিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}