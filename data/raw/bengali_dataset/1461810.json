{"pageid": 1461810, "title": "সঞ্জয় কাপুর", "url": "https://bn.wikipedia.org/wiki?curid=1461810", "content": "সঞ্জয় সুরিন্দর কাপুর (জন্ম: ১৭ অক্টোবর ১৯৬৫) একজন ভারতীয় অভিনেতা ও চলচ্চিত্র প্রযোজক, যিনি হিন্দি চলচ্চিত্র, টেলিভিশন এবং ওয়েব ধারাবাহিকে কাজ করেন। তিনি অভিনেতা অনিল কাপুরের ভাই। তিনি সঞ্জয় কাপুর এন্টারটেইনমেন্ট প্রাইভেট লিমিটেডের প্রতিষ্ঠাতা ও পরিচালক।\n\n\n== প্রারম্ভিক জীবন ==\nসঞ্জয় কাপুর ১৯৬৫ সালের ১৭ অক্টোবর ভারতের বোম্বেতে জন্মগ্রহণ করেন। তার পিতা চলচ্চিত্র প্রযোজক সুরিন্দর কাপুর এবং মাতা নির্মল কাপুর। তার তিন বড় ভাইবোন বনি কাপুর, অনিল কাপুর এবং রীনা মারওয়াহ। অভিনেতা অর্জুন কাপুর, হর্ষবর্ধন কাপুর, অভিনেত্রী সোনম কাপুর, জাহ্নবী কাপুর, খুশি কাপুর এবং চলচ্চিত্র প্রযোজক রিয়া কাপুর হলেন তার ভাতিজা-ভাতিজি।\n\n\n== কর্মজীবন ==\nসঞ্জয় কাপুর ১৯৯৫ সালে অভিনেত্রী তাবুর বিপরীতে প্রেম চলচ্চিত্রে অভিনয়ের মাধ্যমে হিন্দি চলচ্চিত্রে আত্মপ্রকাশ করেন। তিনি রাজা (১৯৯৫), মোহব্বত (১৯৯৭), সির্ফ তুম (১৯৯৯) সহ বিভিন্ন চলচ্চিত্রে অভিনয় করেছেন।\n\n\n== ব্যক্তিগত জীবন ==\n\nতিনি ১৯৯৭ সালে তার দীর্ঘদিনের প্রেমিকা, প্রাক্তন অভিনেত্রী মহীপ সান্ধুকে বিয়ে করেছেন। এই দম্পতির দুটি সন্তান রয়েছে, শানায়া ও জাহান কাপুর।\n\n\n== অভিনীত চলচ্চিত্র ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সঞ্জয় কাপুর  (ইংরেজি)\nবলিউড হাঙ্গামায় সঞ্জয় কাপুর"}