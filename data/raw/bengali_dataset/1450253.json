{"pageid": 1450253, "title": "ক্যালাম ম্যাকগ্রেগর", "url": "https://bn.wikipedia.org/wiki?curid=1450253", "content": "ক্যালাম উইলিয়াম ম্যাকগ্রেগর (ইংরেজি: Callum McGregor; জন্ম: ১৪ জুন ১৯৯৩; ক্যালাম ম্যাকগ্রেগর নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে স্কটল্যান্ডীয় ক্লাব সেল্টিক এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০০৮ সালে, ম্যাকগ্রেগর স্কটল্যান্ড অনূর্ধ্ব-১৫ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় সাত বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৭ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৬০ ম্যাচে ৩টি গোল করেছেন।\n\n\n== প্রারম্ভিক জীবন ==\nক্যালাম উইলিয়াম ম্যাকগ্রেগর ১৯৯৩ সালের ১৪ই জুন তারিখে স্কটল্যান্ডের গ্লাসগোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nম্যাকগ্রেগর স্কটল্যান্ড অনূর্ধ্ব-১৫, স্কটল্যান্ড অনূর্ধ্ব-১৬, স্কটল্যান্ড অনূর্ধ্ব-১৭, স্কটল্যান্ড অনূর্ধ্ব-১৯, স্কটল্যান্ড অনূর্ধ্ব-২০ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০০৮ সালের ১লা এপ্রিল তারিখে তিনি স্কটল্যান্ড অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৭ বছরে ২৭ ম্যাচে অংশগ্রহণ করে ১২টি গোল করেছেন।\n২০১৭ সালের ৯ই নভেম্বর তারিখে, ২৪ বছর, ৪ মাস ও ২৬ দিন বয়সে, বাম পায়ে ফুটবল খেলায় পারদর্শী ম্যাকগ্রেগর নেদারল্যান্ডসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১০ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি নেদারল্যান্ডস ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ম্যাকগ্রেগর সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৭ মাস ও ১৩ দিন পর, স্কটল্যান্ডের জার্সি গায়ে প্রথম গোলটি করেছেন; ২০২১ সালের ২২শে জুন তারিখে, ক্রোয়েশিয়ার বিরুদ্ধে ম্যাচের ৪২তম মিনিটে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৪ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nক্যালাম ম্যাকগ্রেগর – ফিফা প্রতিযোগিতার রেকর্ড (ইংরেজি) \nক্যালাম ম্যাকগ্রেগর – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ক্যালাম ম্যাকগ্রেগর  (ইংরেজি)  \nসকারবেসে ক্যালাম ম্যাকগ্রেগর (ইংরেজি) \nবিডিফুটবলে \nইইউ-ফুটবলে ক্যালাম ম্যাকগ্রেগর (ইংরেজি) \nট্রান্সফারমার্কেটে ক্যালাম ম্যাকগ্রেগর (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে ক্যালাম ম্যাকগ্রেগর (ইংরেজি)"}