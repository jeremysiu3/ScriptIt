{"pageid": 1452945, "title": "কোলয়েড", "url": "https://bn.wikipedia.org/wiki?curid=1452945", "content": "কোলয়েড (ইংরেজি: Colloid) হলো পদার্থের এমন একটি অবস্থা, যার মধ্যে একটি পদার্থ (কঠিন, তরল বা গ্যাসীয়) অপর একটি পদার্থের (কঠিন, তরল বা গ্যাসীয়) মধ্যে ১০–৭ থেকে ১০–৫ সেমি ব্যাস বিশিষ্ট কনা রূপে বিস্তৃত থেকে স্থায়ী অসমসত্ত্ব তন্ত্র উৎপন্ন করে।\n\nপদার্থের কোলয়েড অবস্থা পৃষ্ঠতল ও কোলয়েড বিজ্ঞানের অংশ। ১৮৪৫ খ্রিস্টাব্দে বিজ্ঞানী ফ্রান্সিসকো সেলমি এই বিষয়ে প্রথম আলোকপাত করেন। তিনি পদার্থের এই অবস্থার নাম দেন Pseudosolution বা ছদ্ম দ্রবণ। পরে বিজ্ঞানী মাইকেল ফ্যারাডে এর আরো ব্যাখ্যা দেন এবং বিজ্ঞানী থমাস গ্রাহাম কোলয়েড নামটি প্রদান করেন (১৮৬১)।\n\n\n== উপাদান ==\nকোলয়েড সিস্টেমে দুটি উপাদান বর্তমান যথাক্রমে বিস্তৃত দশা ও বিস্তার মাধ্যম।\n\nবিস্তৃত দশা: যে উপাদানটি ১০–৭ থেকে ১০–৫সেমি ব্যাস বিশিষ্ট কণারূপে অপর দশার মধ্যে অসমভাবে বিস্তৃত থাকে তাকে বিস্তৃত দশা (ইংরেজি: Dispersed phase) বলে।\nবিস্তার মাধ্যম: যে উপাদানে বিস্তৃত দশার কণাগুলি অসমভাবে ছড়িয়ে থাকে তাকে বিস্তার মাধ্যম (ইংরেজি: Dispersion medium) বলে।\n\n\n== শ্রেণীবিভাগ ==\n\n\n=== বিস্তার মাধ্যম ও বিস্তৃত দশার ভৌত অবস্থার উপর ভিত্তি করে ===\n\nউদাহরণ তালিকা\nফোম: সাবানের ফেনা, সোডা ওয়াটার।\nকঠিন ফোম: ঝামা পাথর, কেক।\nতরল অ্যারোসল: কুয়াশা, মেঘ।\nইমালসন: দুধ, শ্যাম্পু, ক্রিম।\nজেল: পনির, দই, জেলি।\nকঠিন অ্যারোসল: ধোয়া, বায়ুর ধুলো।\nসল: রং, গোল্ড সল, মিল্ক অফ ম্যাগ্নেসিয়া।\nকঠিন সল: রঙিন কাচ, সংকর ধাতু।\n\n\n=== বিস্তার মাধ্যমের প্রতি বিস্তৃত দশার আসক্তি অনুযায়ী ===\nএটির সাপেক্ষে কোলয়েডকে দু'ভাগে ভাগ করা যায়, যথাক্রমে: দ্রাবক-আকর্ষী কোলয়েড (ইংরেজি: Lyophilic Colloid) ও দ্রাবক-বিকর্ষী কোলয়েড (ইংরেজি: Lyophobic Colloid)।\n\n\n=== বিস্তৃত দশার প্রকৃতি অনুযায়ী ===\nবিস্তৃত দশার প্রকৃতি অনুযায়ী কোলয়েড তিন প্রকার:\n\n\n==== বহু অণুসমন্বিত কোলয়েড (Multimolecular) ====\nযে কোলয়েড সিস্টেমে বিস্তার মাধ্যমে বিস্তৃত কোলয়েড কণাগুলি বিস্তৃত দশার বহু সংখ্যক পরমাণু বা অণুর একত্রীভবনে সৃষ্ট হয়, তাকে বহু অণুসমন্বিত কোলয়েড বলে।\nএক্ষেত্রে বিস্তৃত দশার অণু বা পরমাণু গুলি পরস্পরের সঙ্গে ভ্যান ডার ওয়ালস বলের মাধ্যমে আবদ্ধ থাকে। এগুলি সাধারণত দ্রাবক বিকর্ষী প্রকৃতির হয়।\nউদাহরণ – সালফার সল (বহুসংখ্যক সালফার অণু একত্রিত হয়ে জলীয় মাধ্যমে কোলয়েড কণার আকারে বিস্তৃত থাকে)।\n\n\n==== বৃহদাণবিক কোলয়েড (Macromolecular) ====\nএই কোলয়েডের ক্ষেত্রে বিস্তার মাধ্যমে বিস্তৃত প্রতিটি কোলয়েড কণা একটি করে বৃহৎ আকারের অণু দ্বারা গঠিত হয়।\nএই ধরনের কোলয়েড খুব স্থায়ী হয় এবং দ্রাবক আকর্ষী প্রকৃতির হয়।\nউদাহরণ – পলিমার যৌগ গুলি যেমন শ্বেতসার, প্রোটিন, জিলাটিন, অ্যালবুমিন।\n\n\n==== সংযোজিত কোলয়েড (Associated) ====\n\nদীর্ঘ হাইড্রোকার্বন শৃঙ্খল যুক্ত কিছু বিশেষ জৈব যৌগের (যেমন – সাবান, ডিটারজেন্ট) আণবিক বা আয়নীয় সংযোজনের ফলে এই কোলয়েড উৎপন্ন হয়।\nএই যৌগ গুলির অণুর গঠনে দীর্ঘশৃঙ্খলযুক্ত হাইড্রোকার্বনের একটি অংশ এবং একটি আয়নীয় বা ধ্রুবীয় অংশ বর্তমান। হাইড্রোকার্বন অংশটি তাই এটি জল বিকর্ষী এবং আয়নীয় অংশটি জল আকর্ষী।\nউদাহরণ – সোডিয়াম স্টিয়ারেটকে (সাবান) জলে দ্রবীভূত করলে এরূপ কোলয়েড গঠিত হয়।\n\n\n== প্রস্তুতি ==\n\n\n=== দ্রাবক-আকর্ষী কোলয়েড ===\nএই ধরনের কোলয়েড সহজেই প্রস্তুত করা সম্ভব। বিস্তৃত দশাকে বিস্তার মাধ্যমে যুক্ত করে ঝাঁকালে বা উপযুক্ত উষ্ণতায় উত্তপ্ত করলে উৎপন্ন হয়ে যায়।\n\n\n=== দ্রাবক-বিকর্ষী কোলয়েড ===\nদুই ভাবে প্রস্তুত করা হয়:\n\n\n==== বিভাজন পদ্ধতি ====\nযান্ত্রিক বিভাজন: কোলয়েড মিল নামক যন্ত্রের সাহায্যে যে পদার্থের কোলয়েড তৈরি করতে হবে সেটিকে যথাসম্ভব গুঁড়ো করে বিস্তার মাধ্যমের সাথে মিশিয়ে প্রলম্বন তৈরি করা হয়। তারপর দুটি গোলাকার ধাতব চাকতি প্রবল বেগে বিপরীত দিকে ঘুরতে থাকার ফলে সেই প্রলম্বন কোলয়েডে পরিণত হয়।\nঅপলয়ন (Peptisation)\n\n\n==== ঘনীভবন পদ্ধতি ====\nব্রেডিগের আর্ক পদ্ধতি\nদ্রাবক বিনিময় পদ্ধতি: যে পদার্থের কোলয়ডীয় দ্রবণ তৈরি করতে হবে, সেটিকে একটি উপযুক্ত তরলে দ্রবীভূত করা হয়। তারপর উৎপন্ন দ্রবণটিকে এমন একটি তরলের সাথে যুক্ত করা হয় যার মধ্যে পদার্থটি অদ্রাব্য বা স্বল্প দ্রাব্য, তারপর ধীরে ধীরে কোলয়েড তৈরি হয়।\nরাসায়নিক পদ্ধতি:\n(ক) বিজারণ পদ্ধতিতে সোনা, তামা, রূপো এবং প্ল্যাটিনাম ধাতুর সল প্রস্তুত করা যায়।\n\n2PtCl4 + 4SnCl2 → 4SnCl4 + 2Pt (সল)\n(খ) জারণ পদ্ধতিতে কিছু অধাতব মৌলের সল উৎপন্ন করা হয়, যেমন সালফার।\n\nH2S + Br2 → 2HBr + S (সল)\n\n\n== ধর্ম ==\n\n\n=== টিন্ডাল প্রভাব ===\n\n\n=== ব্রাউনীয় গতি ===\n\n\n== বিশুদ্ধিকরণ ==\n\n\n== সংরক্ষক কোলয়েড ==\n\n\n== তথ্যসূত্র =="}