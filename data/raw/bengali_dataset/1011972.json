{"pageid": 1011972, "title": "শহীদ সাঈদ", "url": "https://bn.wikipedia.org/wiki?curid=1011972", "content": "শহীদ সাঈদ (উর্দু: شاہد سید‎‎; জন্ম: ৬ জানুয়ারি, ১৯৬৬) পাঞ্জাব প্রদেশের লাহোর এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৮০-এর দশকের শেষদিক থেকে শুরু করে ১৯৯০-এর দশকের সূচনালগ্ন পর্যন্ত সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে লাহোর দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শী ছিলেন।\n\n\n== খেলোয়াড়ী জীবন ==\n১৯৮৩-৮৪ মৌসুম থেকে ১৯৯৬-৯৭ মৌসুম পর্যন্ত শহীদ সাঈদের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে একটিমাত্র টেস্ট ও দশটিমাত্র একদিনের আন্তর্জাতিকে অংশগ্রহণ করেছেন শহীদ সাঈদ। ১৫ নভেম্বর, ১৯৮৯ তারিখে করাচীতে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এরপর আর তাকে কোন টেস্টে অংশগ্রহণ করতে দেখা যায়নি। অন্যদিকে, ১৪ অক্টোবর, ১৯৮৯ তারিখে শারজায় ওয়েস্ট ইন্ডিজ দলের বিপক্ষে একদিনের আন্তর্জাতিকে অভিষেক ঘটে তার। ১২ জানুয়ারি, ১৯৯৩ তারিখে মেলবোর্নে স্বাগতিক অস্ট্রেলিয়া দলের বিপক্ষে সর্বশেষ ওডিআইয়ে অংশ নেন তিনি।\nপ্রবাদপ্রতিম শচীন তেন্ডুলকর ও ওয়াকার ইউনুসসহ অপর চারজন ক্রিকেটারকে সাথে নিয়ে একযোগে টেস্ট অভিষেক ঘটে তার।\nবর্তমানে তিনি ইংল্যান্ডে বসবাস করছেন ও একটি প্রতিষ্ঠানে রেলওয়ের যন্ত্রাংশ নির্মাণের সাথে জড়িত রয়েছেন।\n\n\n== তথ্যসূত্র ==\n\n\n== আরও দেখুন ==\nআকিব জাভেদ\nআগা সাদাত আলী\nএক টেস্টের বিস্ময়কারী\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে শহীদ সাঈদ  (ইংরেজি)\nক্রিকেটআর্কাইভে শহীদ সাঈদ   (সদস্যতা প্রয়োজনীয়) (ইংরেজি)"}