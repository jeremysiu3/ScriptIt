{"pageid": 1498447, "title": "ইহুদি ব্যাকরণবিদ", "url": "https://bn.wikipedia.org/wiki?curid=1498447", "content": "ইহুদি ব্যাকরণবিদগণ (হিব্রু ভাষায়: בַּעֲלֵי הַמָּסוֹרָה‎) হলেন ইহুদি লিপিকার-পণ্ডিতদের দল, যারা পঞ্চম থেকে দশম শতাব্দীর শেষের দিকের মূলত লেবন্তের ইহুদি কেন্দ্রে (যেমন তিবিরিয়া ও জেরুসালেম) এবং মেসোপটেমিয়া (যেমন সুরা ও নেহার্দিয়া) অঞ্চলের ব্যাকরণবিদ ছিলেন,। প্রতিটি গোষ্ঠী উচ্চারণ, অনুচ্ছেদ ও শ্লোক বিভাগকে প্রমিত করতে বাইবেলীয় পাঠ্যের বাহ্যিক বৈশিষ্ট্যসূচক চিহ্নযুক্ত ধ্বনি (নিককুদ)\nএর উচ্চারণ ও ব্যাকরণগত নির্দেশিকার পদ্ধতি, এবং ইহুদি সম্প্রদায়ের জন্য হিব্রু বাইবেলের ক্যান্টিলেশন সংকলন করেছে।\nইহুদি ব্যাকরণবিদদের বেন আশের পরিবারই মূলত ইহুদি ব্যাকরণগত পাঠ্য সংরক্ষণ ও উৎপাদনের জন্য আরোপিত ছিল, যদিও বেন নফথলি ব্যাকরণবিদদের বিকল্প পাঠ্য ছিল, যার বেন আশের পাঠ্য থেকে প্রায় ৮৭৫টি পার্থক্য রয়েছে। হালাখীয় কর্তৃপক্ষ মুসা বিন মৈমুন বেন আশেরকে উচ্চতর বলে সমর্থন করেছে, যদিও মিশরীয় ইহুদি পণ্ডিত, সদিয়া গাঁও বেন নফথলি পদ্ধতিকে পছন্দ করেছিলেন। এটি প্রস্তাব করা হয়েছে যে বেন আশের পরিবার ও অধিকাংশ ব্যাকরণবিদ ছিলেন কারাইতীয়। যাইহোক, জিওফ্রে খান বিশ্বাস করে যে বেন আশের পরিবার কারাইতীয় ছিল না, এবং আরন দোতন বলেন যে \"নির্ধারক প্রমাণ রয়েছে যে এম. বেন-আশের কারাইতীয় ছিলেন না।\"\nইহুদি ব্যাকরণবিদগণ হিব্রু ভাষার জন্য স্বরবর্ণের স্বরলিপি পদ্ধতি তৈরি করেন যা এখনও ব্যাপকভাবে ব্যবহৃত হয়, সেইসাথে ক্যান্টিলেশনের জন্য ব্যবহৃত ট্রোপ প্রতীকগুলি।\nপুরাতন নিয়মের ঐতিহ্যবাহী হিব্রু পাঠের ট্রান্সমিশনে নকদনিমগুলো ইহুদি ব্যাকরণবিদদের উত্তরসূরি ছিল।\n\n\n== তথ্যসূত্র ==\n\n\n== আরও পড়ুন ==\nIn the Beginning: A Short History of the Hebrew Language, Chapter 5. আইএসবিএন ০-৮১৪৭-৩৬৫৪-৮\nThe Text of the Old Testament. আইএসবিএন ০-৮০২৮-০৭৮৮-৭\nIntroduction to the Tiberian Masorah. আইএসবিএন ০-৮৯১৩০-৩৭৪-X\nGesenius' Hebrew Grammar, §2, §3\n\n\n== বহিঃসংযোগ ==\n\"Masorah\" in The Jewish Encyclopedia\nThe Role of the Masoretes (PDF)  ওয়েব্যাক মেশিনে আর্কাইভকৃত ৭ আগস্ট ২০১৫ তারিখে\n\"Masorah\" in the Encyclopaedia Judaica"}