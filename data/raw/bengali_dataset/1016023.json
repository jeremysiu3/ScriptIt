{"pageid": 1016023, "title": "সুরিনাম জাতীয় ফুটবল দল", "url": "https://bn.wikipedia.org/wiki?curid=1016023", "content": "সুরিনাম জাতীয় ফুটবল দল (ইংরেজি: Suriname national football team) হচ্ছে আন্তর্জাতিক ফুটবলে সুরিনামের প্রতিনিধিত্বকারী পুরুষদের জাতীয় দল, যার সকল কার্যক্রম সুরিনামের ফুটবলের সর্বোচ্চ নিয়ন্ত্রক সংস্থা সুরিনামি ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯২৯ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯১৫ সালের ১৭ই আগস্ট তারিখে, সুরিনাম প্রথমবারের মতো আন্তর্জাতিক খেলায় অংশগ্রহণ করেছে; সুরিনামে অনুষ্ঠিত উক্ত ম্যাচে সুরিনাম ব্রিটিশ গায়ানার কাছে ২–১ গোলের ব্যবধানে পরাজিত হয়েছে।\n৭,০০০ ধারণক্ষমতাবিশিষ্ট আন্দ্রে কামপেরভিন স্টেডিয়ামে সুরিবয় নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সুরিনামের রাজধানী প্যারামারিবোয় অবস্থিত। বর্তমানে এই দলের ম্যানেজারের দায়িত্ব পালন করছেন ডিন গোরে এবং অধিনায়কের দায়িত্ব পালন করছেন রবিনহুডের গোলরক্ষক ক্লাইডেল কোহিনুর।\nসুরিনাম এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে সুরিনাম এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ১৯৭৭ কনকাকাফ চ্যাম্পিয়নশিপে ষষ্ঠ স্থান অধিকার করা।\nহামফ্রি মিয়নালস, মার্লন ফেল্টার, স্টেফানো রিয়সেল, গ্লেওফিলো ভ্লিয়টার এবং ক্লিফটন সান্ডভ্লিয়েটের মতো খেলোয়াড়গণ সুরিনামের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৮ সালের আগস্ট মাসে প্রকাশিত র‌্যাঙ্কিংয়ে সুরিনাম তাদের ইতিহাসে সর্বোচ্চ অবস্থান (৮৪তম) অর্জন করে এবং ২০১৫ সালের ডিসেম্বর মাসে প্রকাশিত র‌্যাঙ্কিংয়ে তারা ১৯১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সুরিনামের সর্বোচ্চ অবস্থান হচ্ছে ৫৪তম (যা তারা ১৯৩৪ সালে অর্জন করেছিল) এবং সর্বনিম্ন অবস্থান হচ্ছে ১৭২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সুরিনাম জাতীয় ফুটবল দল  ওয়েব্যাক মেশিনে আর্কাইভকৃত ৩০ জুন ২০১৮ তারিখে (ইংরেজি)\nকনকাকাফ-এ সুরিনাম জাতীয় ফুটবল দল  ওয়েব্যাক মেশিনে আর্কাইভকৃত ৯ জুলাই ২০১৯ তারিখে (ইংরেজি)"}