{"pageid": 1052546, "title": "আল জাইশ স্পোর্টস ক্লাব", "url": "https://bn.wikipedia.org/wiki?curid=1052546", "content": "আল জাইশ স্পোর্টস ক্লাব (আরবি: نادي الجيش الرياضي‎, ইংরেজি: El Jaish SC; সাধারণত আল জাইশ এসসি অথবা শুধুমাত্র আল জাইশ নামে পরিচিত) দোহা ভিত্তিক একটি কাতারি পেশাদার ফুটবল ক্লাব ছিল। এই ক্লাবটি ২০০৭ সালের জুলাই মাসে আল জাইশ স্পোর্টস ক্লাব নামে প্রতিষ্ঠিত হয়েছিল। ১২,০০০ ধারণক্ষমতাবিশিষ্ট আব্দুল্লাহ বিন খলিফা স্টেডিয়ামে এই দলটি তাদের সকল হোম ম্যাচ আয়োজন করতো। ১০ বছর যাবত কার্যক্রম পরিচালনার করার পর এই ক্লাবটি ২০১৭ সালের জুলাই মাসে বিলুপ্ত হয়েছে।\nঘরোয়া ফুটবলে, আল জাইশ সর্বমোট ৪টি শিরোপা জয়লাভ করেছে; যার মধ্যে ১টি কাতারি স্টার্স কাপ এবং ১টি কাতারি দ্বিতীয় বিভাগ শিরোপা রয়েছে। মুহাম্মদ মিসনানি, মাকিদ মুহাম্মদ, সর্দার রাশিদভ, ওয়াগনের এবং রোমারিনিয়োর মতো খেলোয়াড়গণ আল জাইশের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}