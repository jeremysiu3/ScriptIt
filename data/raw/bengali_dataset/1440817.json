{"pageid": 1440817, "title": "প্রাগপুর স্থল বন্দর", "url": "https://bn.wikipedia.org/wiki?curid=1440817", "content": "প্রাগপুর স্থলবন্দর,ষ কুষ্টিয়া জেলার একটি প্রস্তাবিত স্থলবন্দর। এটি কুষ্টিয়া জেলার প্রথম স্থলবন্দর।\n\n\n== অবস্থান ==\nকুষ্টিয়া জেলার দৌলতপুর উপজেলা সদর থেকে ১৭ কিলোমিটার দূরে প্রাগপুর সীমান্ত এলাকা। প্রাগপুরের ভারতীয় সীমান্ত অংশের নাম শিকারপুর, যা পশ্চিমবঙ্গের কাসিমপুর থানার অন্তর্ভুক্ত। প্রাগপুর এলাকা থেকে পশ্চিমবঙ্গের কলকাতার দূরত্ব মাত্র ১২০ কিলোমিটার। আর প্রাগপুর থেকে ঢাকার দূরত্ব ২৫০ কিলোমিটার। প্রাগপুর পয়েন্ট দিয়ে ঢাকা থেকে সড়কপথে কলকাতার মোট দূরত্ব ৩৫০ কিলোমিটার।\nপ্রাগপুর থেকে লালন শাহ সেতু হয়ে বাংলাদেশের জাতীয় মহাসড়ক এন৭০৪-এর দুরত্ব মাত্র ২০ কিলোমিটার। ওপারে পশ্চিমবঙ্গের শিকারপুরে ভারতের জাতীয় মহাসড়ক রয়েছে।\n\n\n== ইতিহাস ==\n২০১১ সালে তৎকালীন বাংলাদেশ নৌপরিবহন মন্ত্রণালয়ের মন্ত্রী শাজাহান খান কুষ্টিয়া জেলায় সফরে এসে প্রাগপুর সীমান্তে প্রাগপুর স্থলবন্দর স্থাপনের ঘোষণা দেন। এরপর প্রাগপুর সীমান্তে সরেজমিনে স্থলবন্দরের সম্ভাব্যতা যাচাই করে নৌপরিবহন মন্ত্রণালয়ের প্রতিনিধি দল। কুষ্টিয়া সড়ক ও জনপথ বিভাগ ২০১১ সালে দৌলতপুর উপজেলার তারাগুনিয়া ত্রি-মোহিনীতে একটি দিক নির্দেশনামূলক বোর্ড স্থাপন করেন। বাংলাদেশ সরকার ২০১২ সালে প্রাগপুর স্থলবন্দর প্রতিষ্ঠার জন্য উদ্যোগ নেয়।\n২০২৩ সালের ১৮ই মে ভারতীয় সহকারী হাই কমিশনার (রাজশাহী) মনোজ কুমার প্রাগপুর স্থলবন্দরের জন্য নির্ধারিত স্থান দৌলতপুর উপজেলার প্রাগপুর সীমান্ত সংলগ্ন এলাকা পরিদর্শন করেন।\n\n\n== গুরুত্ব ==\nপ্রাগপুর থেকে দেশের অভ্যন্তরীণ যোগাযোগ ব্যবস্থা বেশ উন্নত। ২০১২ সালে ০৬টি স্থলবন্দর প্রতিষ্ঠার ঘোষণা দেওয়া হয়, এর মধ্যে প্রাগপুর স্থলবন্দরের গুরুত্ব সবচেয়ে বেশি।\nকুষ্টিয়া-১ (দৌলতপুর) আসনের তৎকালীন সংসদ সদস্যদের বক্তব্য-\n\n\n== তথ্যসূত্র =="}