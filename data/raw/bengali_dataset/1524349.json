{"pageid": 1524349, "title": "নম্রতা ব্রার", "url": "https://bn.wikipedia.org/wiki?curid=1524349", "content": "নম্রতা ব্রার একজন ভারতীয়-আমেরিকান সাংবাদিক, অনুসন্ধানী প্রতিবেদক এবং সংবাদ উপস্থাপক। তিনি এনডিটিভির প্রাক্তন মার্কিন ব্যুরো প্রধান। তিনি হলেন বিখ্যাত হাঙ্গেরীয়-ভারতীয় চিত্রশিল্পী অমৃতা শের-গিলের প্রপৌত্রী। তিনি ২০১৬ সালের মার্কিন যুক্তরাষ্ট্রের রাষ্ট্রপতি নির্বাচনের প্রতিবেদন করেছেন এবং পাকিস্তানের পররাষ্ট্র সচিবের মার্কিন যুক্তরাষ্ট্রে আয়োজিত এক সংবাদ সম্মেলনের সময় পাকিস্তান ও ভারতের মধ্যে একটি কূটনৈতিক ঘটনায় জড়িত ছিলেন।\n\n\n== প্রাথমিক জীবন এবং শিক্ষা ==\nনম্রতা ব্রারের জন্ম ও বড় হয়ে ওঠা নতুন দিল্লিতে। তিনি দিল্লি বিশ্ববিদ্যালয়ের লেডি শ্রীরাম কলেজ থেকে স্নাতক ডিগ্রি অর্জন করেন। তিনি হায়দ্রাবাদের ইণ্ডিয়ান স্কুল অফ বিজনেস থেকে এমবিএ ডিগ্রিও অর্জন করেন। তিনি ২০০৯ সালে নিউ ইয়র্কে চলে আসেন।\n\n\n== কর্মজীবন ==\nনম্রতা ২০০৫ সালে এনডিটিভি প্রফিটের মাধ্যমে বরিষ্ঠ সংবাদ উপস্থাপক হিসেবে তাঁর সাংবাদিক জীবন শুরু করেন এবং কাউন্টডাউন ও ওপেনিং বেল সহ বিভিন্ন অনুষ্ঠান উপস্থাপন করেন। পরে তিনি মার্কিন যুক্তরাষ্ট্রের ব্যুরো চিফ পদ পর্যন্ত উন্নীত হন এবং নিউ ইয়র্কে চলে যান।\nতিনি নির্বাচিত রাষ্ট্রপতি ট্রাম্পের ভারত নীতি, দেবযানী খোবরাগাড়ে মামলা, সিগ সাউয়ার ১ বিলিয়ন ডলারের অস্ত্র কেলেঙ্কারি এবং উরি সন্ত্রাসী হামলার পর ভারত-পাকিস্তানের কূটনৈতিক টানাপোড়েনের মতো ঘটনাগুলি নিয়ে প্রতিবেদন করেছেন।\n২০১৬ সালে পাকিস্তানের প্রধানমন্ত্রীর জাতিসংঘ সফরের ঘটনাবলীর প্রতিবেদন করার সময়, যখন একজন ভারতীয় সাংবাদিক হিসেবে তাঁকে পাকিস্তানের পররাষ্ট্র সচিব এজাজ আহমেদ চৌধুরী আয়োজিত সংবাদ সম্মেলনে যোগদান থেকে বিরত রাখা হয়, তখন তিনি সকলের নজরে আসেন। এর ফলে পাকিস্তান ও ভারতের মধ্যে একটি কূটনৈতিক ঘটনা ঘটে।\n\n\n== আরও দেখুন ==\nভারতীয় সাংবাদিকদের তালিকা\n\n\n== তথ্যসূত্র ==\n\n\n== বহিঃসংযোগ ==\nটুইটারে নম্রতা ব্রার\nটেমপ্লেট:NDTV Personnel"}