{"pageid": 1431024, "title": "মানি ইন দ্য ব্যাংক (২০১১)", "url": "https://bn.wikipedia.org/wiki?curid=1431024", "content": "মানি ইন দ্য ব্যাংক একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে। এটি মানি ইন দ্য ব্যাংক কালানুক্রমিকের অধীনে প্রচারিত দ্বিতীয় অনুষ্ঠান ছিল। এই অনুষ্ঠানটি ২০১১ সালের ১৭ই জুলাই তারিখে মার্কিন যুক্তরাষ্ট্রের ইলিনয়ের রোজমন্টের অলস্টেট এরিনায় অনুষ্ঠিত হয়েছে; যা ২০১০ সালের নাইট অব চ্যাম্পিয়নসের পর এই মাঠে ডাব্লিউডাব্লিউইর প্রথম অনুষ্ঠান ছিল।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের মূল ম্যাচে ড্যানিয়েল ব্রায়ান ওয়েড ব্যারেট, কোডি রোডস, হিথ স্ল্যাটার, জাস্টিন গ্যাব্রিয়েল, কেইন, সিন কারা ও শেইমাসকে পরাজিত করে ডাব্লিউডাব্লিউই ওয়ার্ল্ড হেভিওয়েট চ্যাম্পিয়নশিপের জন্য এবং অপর মানি ইন দ্য ব্যাংক ম্যাচে আলবের্ত দেল রিও রে মিস্টেরিও, অ্যালেক্স রাইলি, ইভান বোর্ন, জ্যাক সোয়েগার, কফি কিংস্টন, দ্য মিজ ও আর-ট্রুথকে পরাজিত করে ডাব্লিউডাব্লিউই চ্যাম্পিয়নশিপের জন্য মানি ইন দ্য ব্যাংক ব্রিফকেস জয়লাভ করেছে। অন্যান্য শীর্ষস্থানীয় ম্যাচে, সিএম পাংক ডাব্লিউডাব্লিউই চ্যাম্পিয়নশিপের জন্য আয়োজিত একক ম্যাচে জন সিনাকে এবং ডাব্লিউডাব্লিউই ওয়ার্ল্ড হেভিওয়েট চ্যাম্পিয়নশিপ ম্যাচে ক্রিস্টিয়ান র‍্যান্ডি অরটনকে ডিস্কোয়ালিফিকেশনের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nমানি ইন দ্য ব্যাংক হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুন অথবা জুলাই মাসে অনুষ্ঠিত হয়। ২০২১ সাল অনুযায়ী, এই অনুষ্ঠানটি ডাব্লিউডাব্লিউই দ্বারা আয়োজিত প্রধান পাঁচটি অনুষ্ঠানের মধ্যে একটি (রয়্যাল রাম্বল, রেসলম্যানিয়া, সামারস্ল্যাম এবং সার্ভাইভার সিরিজ)। এই অনুষ্ঠানটি মানি ইন দ্য ব্যাংক ম্যাচের নামে নামকরণ করা হয়েছে, এই ম্যাচে একাধিক কুস্তিগির রিংয়ের উপরে ঝুলন্ত একটি ব্রিফকেস পুনরুদ্ধার করতে মই ব্যবহার করে। এই অনুষ্ঠানের মূল ম্যাচের পুরস্কার হচ্ছে একটি চ্যাম্পিয়নশিপ ম্যাচের জন্য চুক্তিসমৃদ্ধ একটি ব্রিফকেস, উক্ত ব্রিফকেসটি বিজয়ী কুস্তিগির ব্রিফকেস জয়ের রাত থেকে শুরু করে পরবর্তী এক বছরের মধ্যে যেকোন সময় কুস্তিগিরের পছন্দসই স্থানে চ্যাম্পিয়নশিপ ম্যাচের জন্য ব্যবহার করতে পারে। ২০১০ সালের ১৮ই জুলাই তারিখে প্রথমবারের মতো মানি ইন দ্য ব্যাংক অনুষ্ঠিত হয়েছে।\n২০১১ সালের এই অনুষ্ঠানটি মানি ইন দ্য ব্যাংক কালানুক্রমিকের দ্বিতীয় অনুষ্ঠান ছিল, যা ১৭ই জুলাই তারিখে মার্কিন যুক্তরাষ্ট্রের ইলিনয়ের রোজমন্টের অলস্টেট এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}