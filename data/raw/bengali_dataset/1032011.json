{"pageid": 1032011, "title": "মার্গারিট মিলওয়ার্ড", "url": "https://bn.wikipedia.org/wiki?curid=1032011", "content": "মার্গারিট মিলওয়ার্ড (১৮৭৩- ১৯৫৩) ছিলেন একজন ব্রিটিশ ভাস্কর ও নৃতত্ত্ববিদ। ভারতীয় গোষ্ঠীগুলোর নৃতাত্ত্বিক ধরনের উপর ভিত্তি করে আবক্ষ মূর্তি তৈরি এবং তার লেখা \"আর্টিস্ট ইন আননোন ইন্ডিয়া\" বইটির জন্য তিনি সবচেয়ে বেশি পরিচিতি পেয়েছিলেন।\n\n\n== প্রারম্ভিক জীবন ==\nমার্গারিট মিলওয়ার্ড ১৮৭৩ সালে ওরচেস্টারশায়ারের কিংস নর্টনে জন্মগ্রহণ করেছিলেন। শৈশবে তাঁর নাম ছিল রোজা মার্গারিট মিলওয়ার্ড। তাঁর বাবা চার্লস অ্যালার্টন এজ ছিলেন একজন স্থানীয় স্থাপত্যবিদ। তিনি বার্মিংহাম স্কুল অফ আর্ট এবং ব্রমসগ্রোভ স্কুল থেকে কাঠখোদাই, চিত্রকলা ও মডেলিং বিষয়ে পড়াশোনা করেছিলেন।  তিনি ১৯০১ সালে ব্যবসায়ী ফিলিপ মিলওয়ার্ডকে বিয়ে করেছিলেন এবং স্বামীর কাজের সুবাদে তাঁদের উভয়কেই দক্ষিণ আমেরিকায় চলে যেতে হয়েছিল।\n\n\n== ভারতে আগমন ==\nমিলওয়ার্ডের প্রথম ভারত সফরটি ছিল ১৯২৬ সালে, সেই সময়ে তিনি শান্তিনিকেতনে বাঙালি কবি ও সমাজ সংস্কারক রবীন্দ্রনাথ ঠাকুরের সাথে ছিলেন। ১৯২৯ সালে পুনরায় তিনি ভাস্কর্য শেখানোর জন্য শান্তিনিকেতনে ফিরে এসেছিলেন, সেই সময়ে তিনি অ্যানথ্রোপোলজিক্যাল সার্ভে অফ ইন্ডিয়ার প্রথম পরিচালক ও বাঙালি নৃবিজ্ঞানী বিরজাশঙ্কর গুহর সাথে দেখা করেছিলেন।  মিলওয়ার্ড এই অভিজ্ঞতাগুলোকে তাঁর নৃতাত্ত্বিক অভিযানের অনুপ্রেরণা হিসাবে উল্লেখ করেছেন।\n\n\n== প্রকাশনা ==\nমিলওয়ার্ড, এম (১৯৪৮, আর্টিস্ট ইন আননোন ইন্ডিয়া, টি. ওয়ার্নার লরি লিমিটেড \n\n\n== তথ্যসূত্র =="}