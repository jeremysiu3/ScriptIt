{"pageid": 115262, "title": "নোয়েল স্ট্রিটফিল্ড", "url": "https://bn.wikipedia.org/wiki?curid=115262", "content": "মেরি নোয়েল স্ট্রিটফিল্ড (ইংরেজি ভাষায়: Mary Noel Streatfeild) (২৪ ডিসেম্বর ১৮৯৫ – ১১ সেপ্টেম্বর ১৯৮৬) ছিলেন একজন ইংরেজ লেখক, ঔপন্যাসিক। তিনি সর্বাধিক পরিচিত ব্যালে সুজ (Ballet Shoes) শীর্ষক উপন্যাস রচনার জন্য। তার বেশ কিছু উপন্যাস অবলম্বনে চলচ্চিত্র ও টেলিভিশন নাটক নির্মিত হয়েছে।\n\n\n== জীবনী ==\nস্ট্রিটফিল্ড ১৮৯৫ সালের ২৪ ডিসেম্বর ইংল্যান্ডের সাসেক্সে জন্মগ্রহণ করেন। তিনি ছিলেন তার বাবা-মায়ের পাঁচ সন্তানের মধ্যে দ্বিতীয়। স্ট্রিটফিল্ডের জীবনী তার তিনটি উপন্যাসে বর্ণিত হয়েছে: এ ভিকারেজ অফ ফ্যামিলি, অ্যাওয়ে ফ্রম দ্য ভিকারেজ এবং বেয়ন্ড দ্য ভিকারেজ। নাট্যচর্চা তিনি পেশা হিসেবে বেছে নিয়েছেন। স্ট্রিটফিল্ডের দশ বছর অভিনয়ের অভিজ্ঞতা ছিল। বেশ কিছু খ্যাতনামা নাট্য-প্রতিষ্ঠানের সঙ্গে তার সম্পর্ক ছিল, যার ছিল তার রচিত কয়েকটি বিখ্যাত শিশু উপন্যাসের ভিত্তি। এসব উপন্যাসে মূলত সাংস্কৃতিক কর্মকাণ্ডে জড়িত শিশুদের সমস্যা, সংকট, সম্ভাবনা ইত্যাদি চিত্রিত হয়েছে।\nস্ট্রিটফিল্ডের প্রথম শিশু-গ্রন্থ ব্যালে সুজ। এই গ্রন্থের মাধ্যমে তার সফল সাহিত্য কর্মসমূহের সূচনা ঘটে। তার তৃতীয় গ্রন্থ দ্য সার্কাস ইজ কামিং ১৯৩৯ সালে কার্নেগি মেডেল জিতেছিল।\n১৯৮৩ সালে স্ট্রিটফিল্ড ব্রিটিশ সরকারের অফিসার অফ দ্য অর্ডার অফ দ্য ব্রিটিশ এম্পায়ার হিসেবে নিযুক্ত হন।\n\n\n== তথ্যসূত্র ==\n\n\n== বহিঃসংযোগ ==\nThe Noel Streatfeild homepage\nCollecting Books and Magazines Biography and images of early editions of Streatfeild's books\nA brief biography"}