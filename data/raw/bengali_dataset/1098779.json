{"pageid": 1098779, "title": "ছিট কাওয়া", "url": "https://bn.wikipedia.org/wiki?curid=1098779", "content": "ছিট কাওয়া(বৈজ্ঞানিক নাম: Euploea midamus (Linnaeus)) প্রজাতি নিমফ্যালিডি (Nymphalidae) গোত্র ও 'ডানায়িনি' (Danainae) উপ-গোত্রের অন্তর্ভুক্ত মাঝারীর চেয়ে বড় মাপের প্রজাপতি। ভারতএ বন্যপ্রাণ সংরক্ষণ আইন অনুসারে এই প্রজাতি তফ্‌সিল ২ এর তালিকার অন্তর্ভুক্ত।\n\n\n== আকার ==\nপ্রসারিত অবস্থায় ছিট কাওয়ার ডানার আকার ৯৫-১০৫ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত পেল ছিট কাওয়া এর উপপ্রজাতি হল-\n\nEuploea midamus rogenhoferi C. & R. Felder, [1865] – Assam Blue-spotted Crow\nEuploea midamus chloe (Guérin-Méneville, 1843) – Indo-Chinese Blue-spotted Crow\n\n\n== বিস্তার ==\nএই প্রজাতি ভারত এর হিমাচল প্রদেশ থেকে অরুণাচল প্রদেশ পর্যন্ত, নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিশদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nএই প্রজাতির উভয় লিঙ্গেরই ডানার উপরিপৃষ্ঠ কালচে বাদামী বর্ণের। সামনের ডানা সম্পূর্ণভাবে উজ্জ্বল, চকচকে নীলে ছাওয়া। সেল এর মধ্যে একটি বেগুনী ছোপ এবং একসারি ছোট দূরে দূরে অবস্থিত বেগুনী ডিসকাল ছোপ বর্তমান। কোস্টাল এবং টার্মিনাল ছোপগুলি ছোট এবং সাদা বর্ণের।\nপিছনের ডানার উপরিভাগ বাদামী বর্ণের, ডানার মধ্যবর্তী অংশে নীলের আভাযুক্ত (blue-glossed), সাধারনত দাগ-ছোপহীন। যদিও কিছু কিছু ক্ষেত্রে কোস্টাল এবং টার্মিনাল ছোপ লক্ষ্য করা যায় এবং এপিকাল (শীর্ষ) অর্দ্ধে ধূসর আঁশে ছাওয়া।\nপুরুষ প্রকারে পিছনের ডানার উপরিপৃষ্ঠে সেল এর মধ্যে এবং উপরে বিশেষ ধরনের হলুদ গন্ধ আঁশ (Sent scales) এবং সামনের ডানার উপরিতলে লম্বা ব্যান্ড (দাগ) বর্তমান।\n\n\n== আচরণ ==\nএই প্রজাতির উড়ান অন্যান্য Crow দের ন্যায় ধীর এবং ডানা ভাসানো। ফুলের মধু আহরন পছন্দ করে এবং মাড্‌ পাডল করে। কম উচ্চতাসম্পন্ন অঞ্চলে (৫০০ মিটার এর নীচে) বিস্তীর্ন উপত্যকা, জঙ্গলের ফাঁকা জায়গা এবং উন্মুক্ত গ্রামাঞ্চলে, কখনো কখনো সমতলের জঙ্গলেও এদের বিচরণ লক্ষ্য করা যায়। সাধারণত ফেব্রুয়ারি থেকে আগস্ট এদের দর্শন মেলে। আসাম এবং পূর্ব হিমালয়ে এদের মোটামুটি ভাবে ভালোই দেখা যায়। মায়ানমারে প্রচুর সংখ্যায় এদের দেখা যায়।\n\n\n== তথ্যসূত্র ==\n\n\n== বহিঃসংযোগ =="}