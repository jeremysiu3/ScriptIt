{"pageid": 1426327, "title": "ডায়াণ্ড্রা সোয়ারেস", "url": "https://bn.wikipedia.org/wiki?curid=1426327", "content": "ডায়াণ্ড্রা সোয়ারেস (জন্ম ১৩ই আগস্ট, ১৯৭৯)একজন ভারতীয় মডেল, ফ্যাশন ডিজাইনার এবং টেলিভিশন উপস্থাপক। তিনি বেশিরভাগই সময়েই কেশ বিহীন মাথায় র‌্যাম্পে হাঁটার জন্য বিখ্যাত, একবার তাঁকে এইজন্য র‌্যাম্প ছাড়তেও হয়েছিল। তিনি ২০১৪ সালে রিয়েলিটি শো বিগ বস ৮ -এর একজন প্রতিযোগী ছিলেন।\n\n\n== প্রাথমিক জীবন ==\nডায়াণ্ড্রা সোয়ারেসের জন্ম মহারাষ্ট্রের বান্দ্রায় একটি মধ্যবিত্ত পরিবারে। মডেলিং জগতের সঙ্গে তাঁর পরিবারের কোনো সম্পর্ক ছিল না। বোম্বেতে বিদ্যালয় শিক্ষা সমাপ্ত করার পর, তিনি সেন্ট জেভিয়ার্স কলেজে ভর্তি হন। প্রাক্তন ভারতীয় মডেল মধু সপ্রে, ডায়াণ্ড্রা সোয়ারেসকে মডেলিংয়ে অনুপ্রাণিত করেছিলেন।\n\n\n== ব্যক্তিগত জীবন ==\nবিগ বসের ঘরে থাকার সময় গৌতম গুলাটির সঙ্গে ডায়াণ্ড্রা সোয়ারেসের সম্পর্ক গড়ে উঠেছিল। ২০১৬ সালে, তাঁর ওয়েব সিরিজ 'ডু ইট লাইক ডায়াণ্ড্রা'-র কাজ চলছিল।\n\n\n== মডেলিং জীবন ==\nডায়াণ্ড্রা সোয়ারেস ১৬ বছর বয়স থেকে মডেলিংয়ের ক্ষেত্রে সক্রিয়। তাঁর প্রথম কাজ ছিল টিপস অ্যাণ্ড টোজের জন্য এবং তার প্রথম শো ছিল ম্যাকডোয়েলের জন্য। ১৯৯৫ সালে, তিনি মিস মুম্বাই হয়েছিলেন, এবং এটি তাঁকে দীনেশ স্যুটিংস, ভিআইপি লঁজারি, টিলসবারি হুইস্কির মতো বিভিন্ন নেতৃস্থানীয় ব্র্যাণ্ড থেকে চুক্তি পেতে সাহায্য করেছিল। তিনি নিজের কর্মজীবনে অনেক আন্তর্জাতিক ফ্যাশন শোতে হেঁটেছেন যা গুচি, লিওনার্ড প্যারিস, ইমানুয়েল উঙ্গারো, সোনিয়া রাইকিয়েল এবং মিয়ামি ফ্যাশন শো দ্বারা পরিচালিত হয়েছিল।\nডায়াণ্ড্রা সোয়ারেস র‌্যাম্পে তাঁর কেশ শূন্য চেহারার জন্য বিখ্যাত। পরিকল্পকরা (ডিজাইনার) ল্যাকমে ফ্যাশন সপ্তাহে সোয়ারেসকে সাথে নিয়ে র‌্যাম্পে প্রদর্শন শুরু করেছেন এবং বন্ধ করেছেন। ২০১৩ সালের সেপ্টেম্বর, তিনি আবার তাঁর মাথা কামিয়ে ফেলেন। ডায়াণ্ড্রা মন্তব্য করেছিলেন তিনি এটি ধর্মীয় কারণে করেন এবং মাথা কামানোর ফলে তিনি আধ্যাত্মিকভাবে ক্ষমতায়িত বোধ করেন। তিনি আরও যোগ করেছেন যে কেশ বিহীন মাথার জন্য তাঁকে অনেক ফ্যাশন সপ্তাহে প্রবেশে বাধা দেওয়া হতে পারে। বিগ বস ৮-এ থাকার সময় তিনি আবার মাথা কামিয়ে ফেলেছিলেন।\n\n\n== মিডিয়া জীবন ==\nজনপ্রিয় সেলিব্রিটি স্টান্ট শো ফিয়ার ফ্যাক্টর: খতরোঁ কে খিলাড়ি-র ২০১১ সালের ৪র্থ মরসুমে ডায়াণ্ড্রা সোয়ারেস একজন প্রতিযোগী ছিলেন। তিনি জনপ্রিয় প্রতিযোগীদের একজন হয়ে ওঠেন এবং শেষ পর্যন্ত টিঁকে ছিলেন। তিনি দ্বিতীয় রানার আপ হন। সোয়ারেস ভারতীয় টিভি রিয়েলিটি শো বিগ বস এর অষ্টম মরসুমে প্রতিযোগী হয়েছিলেন। এটি ২০১৪ সালের সেপ্টেম্বর কালার টিভি তে সম্প্রচার শুরু হয়েছিল। তাঁকে ১২ সপ্তাহ পর ২০১৪ সালের ১৪ই ডিসেম্বর (দিন ৮৪) ঘর থেকে উচ্ছেদ করা হয়েছিল। ২০১৬ সালে, তিনি 'ডু ইট লাইক ডায়াণ্ড্রা' নামে একটি ওয়েব সিরিজ তৈরি করেছিলেন।\n\n\n== টেলিভিশন ==\n\n\n== ওয়েব ধারাবাহিক ==\n\n\n== চলচ্চিত্র ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ডায়াণ্ড্রা সোয়ারেস (ইংরেজি)\nটুইটারে ডায়াণ্ড্রা সোয়ারেস"}