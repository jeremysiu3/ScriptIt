{"pageid": 1183946, "title": "লর্ডহাউ দ্বীপ", "url": "https://bn.wikipedia.org/wiki?curid=1183946", "content": "লর্ড হাউ দ্বীপ হল অস্ট্রেলিয়া এবং নিউজিল্যান্ডের মধ্যবর্তী তাসমান সাগরে অবস্থিত ২৮ টি দ্বীপ নিয়ে গঠিত একটি দ্বীপাঞ্চল। লর্ড হাউ এই অঞ্চলের সবচেয়ে বড় দ্বীপ হওয়ার কারণে দ্বীপপুঞ্জকে এই নামেই ডাকা হয়। এটি অস্ট্রেলিয়ার রাজ্য নিউ সাউথ ওয়েলসের অংশ। এটি সিডনি থেকে প্রায় ৭৮০ কিমি (৪২০ নটিক্যাল মাইল) উত্তর-পূর্বে অবস্থিত। এটি প্রায়  ১০ কিমি দীর্ঘ এবং এভারেজে ২ কিমি প্রশস্ত।  এর বেশিরভাগ জনসংখ্যা উত্তরাংশে বাস করে। দক্ষিণ অংশ বনভূমি ও পাহাড়ে ঘেরা এবং সেখানে দ্বীপের সর্বোচ্চ বিন্দু মাউন্ট গাওয়ার রয়েছে।\nপ্রথম ১৭৮৮ সালের ১৭ ফেব্রুয়ারি ব্রিটিশ কমান্ডার লেফটেন্যান্ট হেনরি লিডগ্বার্ড লর্ড হাউ দ্বীপে আগমন করেন। তিনি কয়েদীদের রাখার একটি নিরাপদ স্থান খুঁজে পাওয়ার জন্য বোটানি বে থেকে সেদিকে গিয়েছিলেন।  ফিরতি যাত্রায় তিনি লর্ড হাউ দ্বীপের তীরে একটি দল পাঠান এবং এটিকে ব্রিটিশ দখল হিসেবে দাবি করেন।  পরবর্তীকালে এটি তিমি শিকার শিল্পের জন্য একটি প্রভিশনিং বন্দরে পরিণত হয়।  ১৮৩৮ সালের জুন মাসে এখানে স্থায়ীভাবে বসতি স্থাপন করা হয়। ১৯৮০ এর দশকে যখন তিমি শিকার হ্রাস পায়, তখন দ্বীপ থেকে কেন্টিয়া পাম  বিশ্বব্যাপী রপ্তানির সূচনা হয়।  এটি এখনো দ্বীপের অর্থনীতির একটি মূল উপাদান হিসেবে রয়ে গেছে। ১৯৪৫ সালে দ্বিতীয় বিশ্বযুদ্ধে শেষ হওয়ার পর থেকে এখানে পর্যটন শিল্প অব্যাহত আছে।\nইউনেস্কো লর্ড হাউ আইল্যান্ড গ্রুপকে বিশ্বব্যাপী প্রাকৃতিক তাৎপর্যের বিশ্ব ঐতিহ্যবাহী স্থান হিসেবে রেকর্ড করেছে। সেখানে এমন অনেক গাছপালা এবং প্রাণী আছে যা বিশ্বের আর কোথাও পাওয়া যায় না। অন্যান্য প্রাকৃতিক আকর্ষণের মধ্যে রয়েছে ল্যান্ডস্কেপের বৈচিত্র্য, উপরের ম্যান্টেল এবং মহাসাগরীয় বেসাল্টের বৈচিত্র্য, বিশ্বের সবচেয়ে দক্ষিণের বাধা প্রবাল প্রাচীর, সামুদ্রিক পাখি এবং সমৃদ্ধ ঐতিহাসিক ও সাংস্কৃতিক ঐতিহ্য।   দ্বীপটি ২০০৭ সালের ২১ মে অস্ট্রেলীয় জাতীয় ঐতিহ্যের তালিকায় যুক্ত হয়।\n\n\n== জৈব অঞ্চল ==\nলর্ড হাউ দ্বীপ হল আইবিআরএ অঞ্চলের প্যাসিফিক সাবট্রপিকাল দ্বীপপুঞ্জের (কোড PSI ) এবং উপ-অঞ্চল PSI01 এর অন্তর্গত, যার আয়তন ১,৯০৯ ha (৪,৭২০ একর)।  ডব্লিউডব্লিউএফ ইকোরিজিয়ন সিস্টেমে লর্ড হাউ আইল্যান্ড সমগ্র 'লর্ড হাউ আইল্যান্ড সাবট্রপিক্যাল ফরেস্টস' ইকোরিজিয়ন গঠন করে। এই ইকোরিজিয়ন অস্ট্রেলীয় রাজ্যে এবং গ্রীষ্মমণ্ডলীয় ও উপক্রান্তীয় আর্দ্র বিস্তৃত পাতার বায়োম অঞ্চল। WWF ইকোরিজিয়নের আয়তন ১৪ কিমি।\n\n\n== জনসংখ্যা ==\n২০১৬ সালের আদমশুমারি অনুযায়ী দ্বীপটির বাসিন্দা জনসংখ্যা ছিল ৩৮২ জন। তবে পর্যটকদের সংখ্যা ৪০০ এর বেশি হতে দেওয়া হয় না। প্রারম্ভিক বসতি স্থাপনকারীরা ছিল ইউরোপীয় ও মার্কিন বংশোদ্ভূত এবং তাদের অনেক বংশধর ছয় প্রজন্মেরও বেশি সময় ধরে দ্বীপে রয়ে গেছে। বাসিন্দারা এখন কেনটিয়া পাম শিল্প, পর্যটন, কিছু খুচরা মাছ ধরা এবং কৃষিকাজ করে জীবিকা নির্বাহ করে। দ্বীপটির ধর্মীয় অনুষঙ্গগুলি হল, ৩০% অ্যাংলিকান, ২২% ধর্মহীন, ১৮% ক্যাথলিক এবং ১২% সেভেন্থ ডে অ্যাডভেন্টিস্ট। স্থানীয়ভাবে চার্চ প্যাডক নামে পরিচিত এলাকাটিতে অ্যাংলিকান, রোমান ক্যাথলিক এবং অ্যাডভেন্টিস্ট চার্চ আছে। দ্বীপটিতে মাত্র ৫ থেকে ১০ জন ইসলাম ধর্মের অনুসারী পাওয়া যেতে পারে। লিঙ্গের অনুপাত প্রায় সমান। ২৫ থেকে ৫৪ বছর বয়সী জনসংখ্যার ৪৭% এবং ৯২% অস্ট্রেলীয় নাগরিকত্ব ধারণ করে। \n\n\n== তথ্যসূত্র =="}