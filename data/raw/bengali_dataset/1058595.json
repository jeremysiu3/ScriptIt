{"pageid": 1058595, "title": "দায়ূদের তারকা", "url": "https://bn.wikipedia.org/wiki?curid=1058595", "content": "দায়ূদের তারকা (হিব্রু ভাষায়: מָגֵן דָּוִד‎, বাইবেলীয় ইব্রীয় Māḡēn Dāwīḏ [maːˈɣeːn daːˈwiːð], তিবিরীয় [mɔˈɣen dɔˈvið], আধুনিক ইব্রীয় [maˈɡen daˈvid], আশকেনাজি ইব্রীয় ও ইদ্দিশ [ˈmɔɡeɪn ˈdɔvid]; লাদিনো: Estreya de David) হল আধুনিক ইহুদি আত্মপরিচয় ও ইহুদিধর্মের একটি সাধারণভাবে স্বীকৃত প্রতীক। এর আকৃতি একটি ষটকৌণিক তারকার ন্যায় যা দুটি সমবাহু ত্রিভুজের সমন্বয়ে গঠিত হয়।\nষটকোণের সাথে দায়ূদের তারকা বা দায়ূদের ঢাল পরিভাষার চিহ্নায়ণ ১৭শ শতকের দিকে চালু হয়। দায়ূদের ঢাল শব্দাবলি ইহুদি প্রার্থনাপুস্তক সিদ্দুরে ইস্রায়েলের ঈশ্বরের একটি উপাধি হিসাবে ব্যবহৃত হয়। সর্বাধিক লক্ষণীয়ভাবে তারকাটি ইসরায়েল রাষ্ট্রের জাতীয় পতাকার কেন্দ্রীয় প্রতীকরূপে ব্যবহৃত হয়।\n\n\n== অনৈহুদি থেকে ইহুদি ব্যবহার ==\nমেনোরা, যিহূদার সিংহ, শোফার ও লুলাভের বিপরীতে দায়ূদের তারকা কখনোই এককভাবে ইহুদি প্রতীক ছিল না।\n\n\n== তথ্যসূত্র =="}