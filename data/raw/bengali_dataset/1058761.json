{"pageid": 1058761, "title": "ইয়ান সোমার", "url": "https://bn.wikipedia.org/wiki?curid=1058761", "content": "ইয়ান সোমার (ইংরেজি: Yann Sommer; জন্ম: ১৭ ডিসেম্বর ১৯৮৮) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বরুসিয়া মনশেনগ্লাডবাখ এবং সুইজারল্যান্ড জাতীয় দলের হয়ে গোলরক্ষক হিসেবে খেলেন।\n২০০৩ সালে, সোমার সুইজারল্যান্ড অনূর্ধ্ব-১৬ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৯ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১২ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৬১ ম্যাচে অংশগ্রহণ করেছেন। তিনি সুইজারল্যান্ডের হয়ে এপর্যন্ত ২টি ফিফা বিশ্বকাপ (২০১৪ এবং ২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, সোমার বেশ কিছু পুরস্কার জয়লাভ করেছেন, যার মধ্যে ২০১৬ এবং ২০১৮ সালে ক্রেডিট সুসি বর্ষসেরা খেলোয়াড়ের পুরস্কার জয় অন্যতম। দলগতভাবে, সোমার এপর্যন্ত ৭টি শিরোপা জয়লাভ করেছেন, যার মধ্যে ২টি ফাডুৎসের হয়ে এবং ৫টি বাজেলের হয়ে জয়লাভ করেছেন।\n\n\n== প্রারম্ভিক জীবন ==\nইয়ান সোমার ১৯৮৮ সালের ১৭ই ডিসেম্বর তারিখে সুইজারল্যান্ডের মর্গেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nইয়ান সোমার – ফিফা প্রতিযোগিতার রেকর্ড (ইংরেজি) \nইয়ান সোমার – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইয়ান সোমার  (ইংরেজি)  \nসকারবেসে ইয়ান সোমার (ইংরেজি) \nবিডিফুটবলে ইয়ান সোমার  (ইংরেজি)  \nট্রান্সফারমার্কেটে ইয়ান সোমার (ইংরেজি) \nওয়ার্ল্ডফুটবল.নেটে ইয়ান সোমার (ইংরেজি) \nইএসপিএন এফসিতে ইয়ান সোমার (ইংরেজি) \nন্যাশনাল-ফুটবল-টিমস.কমে ইয়ান সোমার (ইংরেজি)"}