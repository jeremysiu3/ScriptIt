{"pageid": 10760, "title": "ছাতক উপজেলা", "url": "https://bn.wikipedia.org/wiki?curid=10760", "content": "ছাতক বাংলাদেশের সিলেট বিভাগের সুনামগঞ্জ জেলার অন্তর্গত একটি উপজেলা। এটি সুনামগঞ্জের শিল্পনগরী হিসাবে পরিচিত। ব্রিটিশ আমল থেকে এখানে ব্যাবসা বাণিজ্যের প্রসার ঘটে। যোগাযোগের দিক থেকে ছাতক উপজেলা সিলেট ও সুনামগঞ্জ শহরের কাছাকাছি।\n\n\n== অবস্থান ও আয়তন ==\nবাংলাদেশের উত্তর-পূর্বে অবস্থিত এই উপজেলার আয়তন ৪৪০.৪ বর্গকিলোমিটার। এই উপজেলার উত্তরে ভারতের মেঘালয়, দক্ষিণে জগন্নাথপুর উপজেলা, পূর্বে সিলেট জেলার কোম্পানীগঞ্জ, সিলেট সদর ও বিশ্বনাথ উপজেলা, পশ্চিমে শান্তিগঞ্জ উপজেলা ও দক্ষিণ সুনামগঞ্জ উপজেলা।\n\n\n== প্রশাসনিক এলাকা ==\nছাতক উপজেলায় বর্তমানে ১টি পৌরসভা ও ১৩টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম ছাতক থানার আওতাধীন।\n\nপৌরসভা:\nছাতক\nইউনিয়নসমূহ:\n১নং ইসলামপুর\n২নং নোয়ারাই\n৩নং ছাতক সদর\n৪নং কালারুকা\n৫নং চরমহল্লা\n৬নং খুরমা উত্তর\n৭নং সিংচাপইড়\n৮নং খুরমা দক্ষিণ\n৯নং জাউয়াবাজার\n১০নং দোলারবাজার\n১১নং গোবিন্দগঞ্জ সৈদেরগাঁও\n১২নং ছৈলা আফজালাবাদ\n১৩নং ভাতগাঁও\n\n\n== ইতিহাস ==\nথানা গঠিত হয় ১৯০৮ সালে (পূর্ণাঙ্গরূপ লাভ করে ১৯২২ সালে) এবং উপজেলায় রূপান্তর করা হয় ১৯৮২ সালে।\n১৭৮৮ সালে এ উপজেলার গঙ্গা সিংহ ইস্ট ইন্ডিয়া কোম্পানির বিরুদ্ধে বিদ্রোহ করেন। কোম্পানির সৈন্যদের সঙ্গে লড়াইয়ে তিনি বন্দী হন এবং পরে নদীতে ঝাঁপ দিয়ে আত্মহত্যা করেন। ১৯৭১ সালের ২৮ এপ্রিল পাকসেনাদের সঙ্গে মুক্তিযোদ্ধাদের লড়াইয়ে ১৩ জন মুক্তিযোদ্ধা শহীদ এবং ১১ জন আহত হন। এছাড়া হাদার টিলা ও দুরবিন টিলায়ও পাকসেনাদের সঙ্গে মুক্তিযোদ্ধাদের লড়াই হয়।\nমুক্তিযুদ্ধের স্মৃতিচিহ্ন শিখা সতের (মাধবপুর)। সবচেয়ে পরিচিত স্মারকটি হলো ছাতকের কেন্দ্রীয় স্মৃতিসৌধ।\n\n\n== জনসংখ্যার উপাত্ত ==\nবাংলাদেশ পরিসংখ্যান ব্যুরো-এর প্রতিবেদন অনুযায়ী ২০০১ সালে ছাতক উপজেলার জনসংখ্যা: পুরুষ ১,৯৭,৯৫২ এবং মহিলা ১,৯৯,৬৯০ জন। মুসলিম ৩১৩৯৭১, হিন্দু ২০২৩৮, বৌদ্ধ ৭৪, খ্রিস্টান ১৭ এবং অন্যান্য ২৪৬।\n\n\n== শিক্ষা ==\nঅতীতে শিক্ষার হার কম থাকলেও দিনেদিনে এই হার ক্রমশ বাড়তেছে ।\nশিক্ষার গড় হার ৩৬.৩%; পুরুষ ৪০.০%, মহিলা ৩২.৪%। \nছাতক উপজেলা জেলার অন্যান্য উপজেলার চেয়ে শিক্ষাদীক্ষায় অগ্রসর। উপজেলার উল্লেখযোগ্য শিক্ষাপ্রতিষ্ঠান হচ্ছে-\n\nছাতক সরকারি বহুমুখী মডেল উচ্চবিদ্যালয়\nগোবিন্দগঞ্জ বহুমুখী উচ্চবিদ্যালয়\nগোবিন্দগঞ্জ অনার্স কলেজ\nচন্দ্রনাথ বালিকা উচ্চবিদ্যালয়\nছাতক সিমেন্ট ফ্যাক্টরি উচ্চবিদ্যালয়\nসিলেট পাল্প এন্ড পেপার মিল উচ্চবিদ্যালয়\nবুরাইয়া স্কুল এন্ড কলেজ (ছাতক)\nপাইগাঁও উচ্চবিদ্যালয়, জাউয়া।\nনতুনবাজার বহুমুখী উচ্চবিদ্যালয়, জাতুয়া।\nসমতা মাধ্যমিক বিদ্যালয়\nমল্লিকপুর মডেল উচ্চবিদ্যালয়\nহাজী কমর আলী উচ্চবিদ্যালয়\nচরমহল্লা হাজী আব্দুল খালিক উচ্চবিদ্যালয়\nজাহিদপুর উচ্চ বিদ্যালয়\nঝিগলী উচ্চ বিদ্যালয় ও কলেজ\nছাতক উপজেলার মহাবিদ্যালয়সমূহঃ\n\nছাতক সরকারি অনার্স কলেজ\nমঈনপুর জনতা ডিগ্রি কলেজ\nজাউয়া বাজার ডিগ্রি কলেজ।\nছাতক উপজেলা মাদ্রাসাঃ- \n\nবুরাইয়া কামিল মাদ্রাসা\nজালালিয়া ফাজিল মাদ্রাসা ছাতক\nদারুল হাদিস মাদ্রাসা হাসনাবাদ\nআটগ্রাম উচ্চ বিদ্যালয় বড়কাপন\nকেজাউরা হা‌ফি‌জিয়া মাদ্রাসা\nঝামক ইসলামিয়া হাফিজিয়া মাদ্রাসা\nআলহাজ্ব আয়াজুর রহমান উচ্চ বিদ্যালয়\nbridge Academy\nনতুন বাজার দাখিল মাদ্রাসা\nগোবিন্দনগর ফজলিয়া ফাজিল মাদ্রাসা\nগোবিন্দগঞ্জ গার্লস উচ্চ বিদ্যালয়\nকমর উদ্দিন উচ্চ বিদ্যালয় কালারুখা।\nএলঙ্গি উচ্চ বিদ্যালয়।\nছাতক রশিদিয়া মাদরাসা গণক্ষাই।\nআলমুনির জামিয়া ইসলামিয়া দাখিল মাদ্রাসা দেওরগাও\nতানজিমুস সুন্নাহ্ মাদ্রাসা ও এতিমখানা বাদেশ্বরি\nরহমানিয়া হাফিজিয়া মাদ্রাসা জিয়াপুর।\n\n\n== উপজেলার চিকিৎসা ব্যবস্থা ==\nউপজেলা শহরে রয়েছে ৫০ শয্যার উপজেলা স্বাস্থ্য কমপ্লেক্স, জাউয়া বাজারের কৈতকে রয়েছে ২০ শয্যার স্বাস্থ্য উপকেন্দ্র। এছাড়া নাদামপুরে রয়েছে একটি স্বাস্থ্য উপকেন্দ্র। প্রতিটি ইউনিয়নেই রয়েছে কমিউনিটি ক্লিনিক।\n\n\n== অর্থনীতি ==\nজনগোষ্ঠীর আয়ের প্রধান উৎস কৃষি ৫২.১৫%, অকৃষি শ্রমিক ১০.৩৩%, শিল্প ০.৬০%, ব্যবসা ১০.১৯%, পরিবহণ ও যোগাযোগ ১.১৯%, চাকরি ৭.১৬%, নির্মাণ ০.৮৯%, ধর্মীয় সেবা ০.৪২%, রেন্ট অ্যান্ড রেমিটেন্স ৩.২৩% এবং অন্যান্য ১৩.৮৪%। কৃষিভূমির মালিকানা ভূমিমালিক ৪৬.৮৭%, ভূমিহীন ৫৩.১৩%। শহরে ৩৩.৪৮% এবং গ্রামে ৪৮.৮৬% পরিবারের কৃষিজমি রয়েছে। প্রধান কৃষি ফসল ধান, তিল, তিসি, শাকসবজি। প্রধান ফল-ফলাদি কমলালেবু, আনারস, লিচু। মৎস্য, গবাদিপশু ও হাঁস-মুরগির খামার মৎস ৩০, গবাদিপশু খামার ৩৭, হাঁস-মুরগির খামার ১৩০, নার্সারি ৭। যোগাযোগ বিশেষত্ব পাকারাস্তা ১৭৩.৯২ কিমি, কাঁচারাস্তা ৩০৫.৯০ কিমি; রেলপথ ৩৪; রজ্জুপথ (রোপওয়ে) ১৯ কিমি; নদীপথ ১.৭০ নটিক্যাল মাইল। বিলুপ্ত বা বিলুপ্তপ্রায় সনাতন বাহন পাল্কি। কুটিরশিল্প তাঁতশিল্প, বেত ও বাঁশশিল্প,  নলখাগড়া ও শনের তৈরি শিল্পকর্ম প্রভৃতি। হাটবাজার ও মেলা হাটবাজার ২৮। ছাতক বাজার, গোবিন্দগঞ্জ বাজার, জাউয়া বাজার ও দোলারবাজার এবং মণিপুরীদের রাস পূর্ণিমার মেলা ও দূরবীন শাহের মেলা উল্লেখযোগ্য।\nপ্রধান রপ্তানিদ্রব্য  কমলালেবু, প্রাকৃতিক গ্যাস, সিমেন্ট, চুনাপাথর, কাগজ ও কাগজের মন্ড। বিদ্যুৎ ব্যবহার এ উপজেলার সবক’টি ওয়ার্ড ও ইউনিয়ন পল্লিবিদ্যুতায়ন কর্মসূচির আওতাধীন। তবে ১৮.৮২% পরিবারের বিদ্যুৎ ব্যবহারের সুযোগ রয়েছে। প্রাকৃতিক সম্পদ  চুন, চুনাপাথর, বালি, গ্যাস, বাঁশ ও বেত।\n\n\n== উৎপাদন ও শিল্প কারখানা ==\nছাতক সিলেট বিভাগের প্রাচীনতম শিল্পনগরী। ১৯৪০ সালে প্রতিষ্ঠিত হয় বাংলাদেশের প্রথম সিমেন্ট কারখানা ছাতক সিমেন্ট ফ্যাক্টরি যা পূর্বে আসাম-বেঙ্গল সিমেন্ট ফ্যাক্টরি নামে পরিচিত ছিল। নল-খাগড়া ও বাঁশের সহজলভ্যতায় প্রতিষ্ঠিত হয় বাংলাদেশের প্রথমদিককার কাগজের মণ্ড তৈরির কারখানা সিলেট পাল্প এন্ড পেপারমিল যা ২০০২ সালে সরকারের এক প্রজ্ঞাপনে বন্ধ হয়ে যায়। পরবর্তীতে নিটল-নিলয় গ্রুপ কারখানাটি কিনলেও উৎপাদন চালু করেনি। ছাতকের নোয়ারাই ইউনিয়নে প্রতিষ্ঠিত হয়েছে বাংলাদেশের অন্যতম বৃহৎ বহুজাতিক সিমেন্ট উৎপাদন কারখানা লাফার্জ-হোলসিম গ্রুপ এর [[লাফার্জ-সুরমা সিমেন্ট ফ্যাক্টরি। এছাড়া আইনপুর সিমেন্ট ফ্যাক্টরি নামেও একটি সিমেন্ট কারখানা রয়েছে। বাংলাদেশের অন্যতম বৃহৎ শিল্প গ্রুপ আকিজ গ্রুপ ছাতকের বাজনা মহলে স্থাপন   \nকরেছে আকিজ ফ্যাক্টরি যেখানে বিভিন্ন প্লাস্টিকের বোতল উৎপাদন করা হয়। এছাড়া চুনের ভাটায় চুনা পাথর পুড়িয়ে চুন তৈরির শিল্প অনেক আগে থেকেই চালু আছে। ভোলাগঞ্জ ও বিছনাকান্দির পাথর কোয়ারি থেকে উত্তোলিত পাথর সুরমার দুই পাড়ের প্রায় শতাধিক ক্রাশার মেশিনে ভাঙিয়ে সারাদেশে সরবরাহ করা হয়।\n\n\n== পত্র-পত্রিকা ও সাময়িকী ==\nসুচয়ন, প্রত্যায়ন, মঙ্গলা (১৯০৬) (অবলুপ্ত)। সাপ্তাহিক: ছাতক কণ্ঠ, ছাতক বার্তা (অবলুপ্ত)। মাসিক: ঝংকার (১৯২৯), প্রদীপ (১৯২৯) (অবলুপ্ত)।\n\n\n== সাংস্কৃতিক প্রতিষ্ঠান ==\nলাইব্রেরি ৩, সিনেমা হল ১, নাট্য সংগঠন ৩, অন্যান্য ২।\n\n\n== নদনদী ==\n\nছাতক উপজেলায় আছে সুরমা নদী, \nপিয়াইন নদী, সারী-গোয়াইন, সোনালী চেলা, ঘানুয়ারা নদী, বোকা নদী ইছামতী নদী\n\n\n== উল্লেখযোগ্য ব্যক্তিত্ব: ==\n শামসুল উলামা আবু নসর ওহীদ - বাঙালি শিক্ষাবিদ ও রাজনীতিবিদ।\nদুর্বিন শাহ - মরমি সাধক ও  গীতিকার।\n আব্দুল হক অ্যাডভোকেট-এমএনএ, বীর মুক্তিযোদ্ধা ও রাজনীতিবিদ।\nমুসলিম চৌধুরী -সাহিত্যিক।\nফণী ভূষণ চৌধুরী (পুলিশ কর্মকর্তা)।\nমুহিবুর রহমান মানিক-রাজনীতিবিদ।\nকলিম উদ্দিন আহমেদ মিলন-রাজনীতিবিদ।\nআবুল হাসনাত মোঃ আব্দুল হাই-রাজনীতিবিদ।\nনজিবুর রহমান - জাতীয় রাজস্ব বোর্ডের সাবেক চেয়ারম্যান এবং প্রধানমন্ত্রীর কার্যালয়ের সাবেক মুখ্য সচিব।\nহেমেন্দ্র প্রসাদ রায় - বিশিষ্ট ব্যবসায়ী।\n\n\n== বিবিধ ==\n\n\n== আরও দেখুন ==\nসুনামগঞ্জ জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় ছাতক উপজেলা \nছাতক উপজেলা - জাতীয় তথ্য বাতায়ন।"}