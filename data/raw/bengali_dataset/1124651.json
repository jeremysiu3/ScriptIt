{"pageid": 1124651, "title": "কাতার জাতীয় নারী ক্রিকেট দল", "url": "https://bn.wikipedia.org/wiki?curid=1124651", "content": "কাতার জাতীয় নারী ক্রিকেট দল নারীদের আন্তর্জাতিক ক্রিকেটে কাতারের প্রতিনিধিত্ব করে। দলটির দায়িত্বে আছে কাতার ক্রিকেট অ্যাসোসিয়েশন, যে সংস্থাটি ১৯৯৯ সাল থেকে আন্তর্জাতিক ক্রিকেট কাউন্সিল (আইসিসি)-এর সদস্য।\n\n\n== আন্তর্জাতিক প্রতিযোগিতা ==\nমালয়েশিয়ায় অনুষ্ঠিত ২০০৯ এসিসি নারী টোয়েন্টি২০ চ্যাম্পিয়নশিপ টুর্নামেন্টে কাতার প্রথমবারের মত আন্তর্জাতিক ক্রিকেটে অংশ নেয়। গ্রুপ পর্বে দলটি ইরানের বিপক্ষে একটি জয় লাভ করে। টুর্নামেন্টের ১১শ স্থান নির্ধারণী ম্যাচে কুয়েতকে পরাজিত করে কাতার একাদশ স্থান অর্জন করতে সক্ষম হয়। ২০১১ সালের আসরটি কাতারের পার্শ্ববর্তী কুয়েতে অনুষ্ঠিত হলেও কাতার তাতে অংশ নেয়নি। কিন্তু থাইল্যান্ডে অনুষ্ঠিত ২০১৩ সালের আসরে কাতার পুনরায় অংশগ্রহণ করে। ২০১৪ সালে অনুষ্ঠিত জিসিসি নারী টোয়েন্টি২০ চ্যাম্পিয়নশিপের প্রথম আসরেও কাতার অংশগ্রহণ করে, যেখানে তারা সর্বশেষ স্থান অধিকার করে।\n২০২০ সালে কাতার, ওমান ও কুয়েতের অংশগ্রহণে দোহায় অনুষ্ঠিত একটি ত্রিদেশীয় সিরিজে কাতার দল প্রথমবারের মত আনুষ্ঠানিক টোয়েন্টি২০ আন্তর্জাতিক (টি২০আই) ম্যাচে অংশগ্রহণ করে। কাতারের প্রথম টি২০আই ম্যাচ ছিল ২০২০ সালের ১৭ জানুয়ারি ওমানের বিরুদ্ধে।\n\n\n== খেলোয়াড় ==\n২০২৩ আইসিসি নারী টি২০ বিশ্বকাপ এশিয়া বাছাইপর্বে কাতারের দলটি ছিল নিম্নরূপ:\n\nআয়েশা মোহাম্মদ (অধি.)\nঅ্যাঞ্জেলিন মারে\nআলিনা খান\nখাদিজা আহমেদ ইমতিয়াজ\nতাফাউল আল-খাইর\nতৃপ্তি কালে (উই.)\nরিজফা বানু (উই.)\nরোশেল কুইন\nশাহরিননওয়াব বাহাদুর\nশ্রুতিবেন কমলেশভাই রানা (উই.)\nসাচি ধাড়ওয়াল\nসাবিজা আদিয়েরি পনায়ন\nসুধা থাপা\nহিরল আগরওয়াল\n\n\n== পরিসংখ্যান ==\nআন্তর্জাতিক ম্যাচের সারসংক্ষেপ — কাতার\n২১ সেপ্টেম্বর ২০২৩ তারিখে সর্বশেষ হালনাগাদ।\n\n\n=== টোয়েন্টি২০ আন্তর্জাতিক ===\nসর্বোচ্চ দলীয় স্কোর: ২৮২/২ বনাম সৌদি আরব (আল আমিরাত, ২৫ মার্চ ২০২২)\nসর্বোচ্চ একক স্কোর: ১১৩*, আয়েশা মোহাম্মদ বনাম সৌদি আরব (আল আমিরাত, ২৫ মার্চ ২০২২)\nইনিংসে সেরা বোলিং বিশ্লেষণ: ৪/৪, হিরল আগরওয়াল বনাম সৌদি আরব (আল আমিরাত, ২৫ মার্চ ২০২২)\n\nঅন্যান্য দলের বিরুদ্ধে টি২০আই পরিসংখ্যান\nটি২০আই #১৬৬৬ পর্যন্ত সঠিক পরিসংখ্যান। ২১ সেপ্টেম্বর ২০২৩ তারিখে সর্বশেষ হালনাগাদ।\n\n\n== আরও দেখুন ==\nকাতার জাতীয় পুরুষ ক্রিকেট দল\n\n\n== তথ্যসূত্র =="}