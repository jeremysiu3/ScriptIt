{"pageid": 1036785, "title": "লিজেট কাটান", "url": "https://bn.wikipedia.org/wiki?curid=1036785", "content": "লিজেট কাটান হলেন হন্ডুরান-বংশোদ্ভূত একজন ফ্যাশন সম্পাদক যিনি ১৯৭৬ সাল থেকে ১৯৮৬ সাল পর্যন্ত  মিলান এবং নিউইয়র্কে হার্পার্স বাজার ইতালি, হার্পার্স বাজার ফ্রান্স, উমো হার্পার্স বাজার এবং ইতালিয়ান কসমোপলিটনের জন্য কাজ করেছিলেন। তিনি সেই সময়ের কার্যত প্রত্যেক বড় ফটোগ্রাফারের সাথে কাজ করেছিলেন। একবার ফ্যাশন জগৎ থেকে অবসর গ্রহণ করে ১৯৯০ সালে তিনি রোমের হন্ডুরান দূতাবাসের বাণিজ্যিক সহদূত হিসাবে তার কূটনীতিক জীবন শুরু করেছিলেন এবং অবশেষে ২০০২ সালে মিলানের কনস্যুলেট জেনারেল পদে নিযুক্ত হয়ে  ২০০৭ সাল পর্যন্ত দায়িত্বপালন করেছিলেন। বর্তমানে তিনি বিভিন্ন আন্তর্জাতিক প্রকাশনার জন্য ফ্রিল্যান্স স্টাইলিস্ট হিসাবে কাজ করেন।\n\n\n== ব্যক্তিগত জীবন ==\nকাটান হন্ডুরাসের সান পেদ্রো সুলায় জন্মগ্রহণ করেছিলেন। কিশোরী বয়সে তার পরিবার নিউ ইয়র্ক সিটিতে স্থানান্তরিত হয়েছিল। শৈশবকাল তিনি ফ্যাশন নিয়ে নয় বরং প্রত্নতত্ত্ব নিয়ে আগ্রহী ছিলেন। একই কারণে তিনি হান্টার কলেজ থেকে নৃবিজ্ঞানে একটি ডিগ্রি অর্জন করেছিলেন। আইলিন ফোর্ড নিউইয়র্কের রাস্তায় কাটানকে আবিষ্কার করেছিলেন এবং তাকে মডেল হওয়ার প্রস্তাব দিয়েছিলেন। মডেলিং জীবন শুরু করার সিদ্ধান্ত নিয়ে তিনি কিছুটা দ্বিধায় পড়েছিলেন, কারণ তিনি এর আগে কখনও ফ্যাশন ইন্ডাস্ট্রিতে কাজ করার কথা ভাবেন নি।\n\n\n== তথ্যসূত্র =="}