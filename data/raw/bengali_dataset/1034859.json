{"pageid": 1034859, "title": "লক্ষ্মী শর্মা", "url": "https://bn.wikipedia.org/wiki?curid=1034859", "content": "লক্ষ্মী শর্মা হলেন কজন নেপালি উদ্যোক্তা। অটো-রিকশা চালক প্রথম নারী হিসাবে তিনি কৃতিত্বের অধিকারী। নেপালের প্রথম বোতাম কারখানা প্রতিষ্ঠার কৃতিত্বটিও তার দখলে।\nতিনি খুব অল্প বয়সেই বিয়ে করেছিলেন আবার অল্প বয়সেই তালাকপ্রাপ্তা হয়েছিলেন। এরপর তিনি ষোল বছর গৃহপরিচারিকা হিসাবে কাজ করেছেন এবং সবশেষে  রিকশা চালাতে শুরু করেছিলেন। নারী চালক হওয়ার কারণে তাঁকে হয়রানি করা হলে তিনি লক্ষ্মী উড ক্রাফ্ট উদ্যোগ নামে বোতাম তৈরির একটি কারখানা খোলেন। তাঁর কারখানায় উৎপাদিত বোতাম জার্মানি, সুইজারল্যান্ড, জাম্বিয়া, ডেনমার্ক এবং মার্কিন যুক্তরাষ্ট্রে রফতানি করা হয়ে থাকে।\n\n\n== ব্যক্তিগত জীবন ==\nলক্ষ্মী শর্মা নেপালের রাজপ্রাসাদে পূজা চলাকালীন ফুল তোলা এবং ঘর পরিষ্কারের কাজ করতেন, এসব কাজ শেষে তাঁকে রাজকন্যার সাথে সময় কাটাতে হত।  বিনিময়ে প্রতি মাসে তিনি প্রায় ২০ নেপালি রুপি পেতেন। রানী মারা যাওয়ার পরে তাঁকে রাজবাড়ীতেই রেখে দেওয়া হয়েছিল।\n\n\n== পদক ও সম্মাননা ==\n\n\n== তথ্যসূত্র =="}