{"pageid": 1385488, "title": "কবি জগদ্রাম রায় গভর্নমেন্ট জেনারেল ডিগ্রি কলেজ", "url": "https://bn.wikipedia.org/wiki?curid=1385488", "content": "কবি জগদ্রাম রায় গভর্নমেন্ট জেনারেল ডিগ্রি কলেজ হল ২০১৫ সালে প্রতিষ্ঠিত একটি সরকারি কলেজ। এটি মেজিয়ায় অবস্থিত। এটিতে কলা এবং বিজ্ঞান বিষয়ে স্নাতক কোর্স পড়ানো হয়ে থাকে। মহাবিদ্যালয়টি বাঁকুড়া বিশ্ববিদ্যালয় দ্বারা অনুমোদিত এবং কলেজটি বিশ্ববিদ্যালয় মঞ্জুরি কমিশন (ইউজিসি) কর্তৃক স্বীকৃত।\n\n\n== ইতিহাস ==\nকবি জগদ্রাম রায় আঠারো শতকের প্রথমার্ধে প্রায় ১৭২৫ খ্রিস্টাব্দে ভুলুই গ্রামে জন্মগ্রহণ করেন। তিনি পঞ্চকোট রাজ্য নামে একটি জায়গায় বাস করতেন, যা এখন বাঁকুড়া জেলার অন্তর্গত। তাঁর পিতামহের নাম ছিল শ্রীরাম রায় এবং পিতার নাম ছিল রঘুনাথ রায়। তাদের পারিবারিক পদবী ছিল বন্দ্যোপাধ্যায়। মধ্যযুগের অনেক কবির মতো কবিত্বশক্তি ও আধ্যাত্মিকতার সমন্বয় লক্ষিত হয় সাধক কবি জগদ্রামের মধ্যে। তাঁর গ্রন্থগুলির মধ্যে অদ্ভুত রামায়ণ, দুর্গাপঞ্চরাত্রি ও আত্মবোধ বিখ্যাত। সাধারণত অন্যান্য রামায়ণ সপ্তকাণ্ডে সম্পূর্ণ হলেও জগদ্রামী রামায়ণের বিশেষত্ব হল এটি অষ্টকাণ্ড সমন্বিত। কৃত্তিবাসী রামায়ণের মতো অতখানি জনপ্রিয়তা লাভ না করলেও কিছু কিছু অঞ্চলে এই গ্রন্থখানি খুব সমাদৃত হয়েছিল।\n২০১৩ সালের ২৫ সেপ্টেম্বর পশ্চিমবঙ্গের মুখ্যমন্ত্রী মমতা বন্দ্যোপাধ্যায় এই কলেজটির শিলান্যাস করেন এবং কলেজটিতে পঠনপাঠন শুরু হয় ২০১৫ সাল থেকে। প্রথমে এই কলেজটির নাম ছিল গভর্ণমেণ্ট জেনারেল ডিগ্রি কলেজ অ্যাট মেজিয়া (গোপালপুর)। পরে ২০১৭ সালের ২৫শা মে এলাকার বিখ্যাত কবি জগদ্রাম রায়ের নামানুসারে কলেজটির নামকরণ হয় কবি জগদ্রাম রায় গভর্নমেন্ট জেনারেল ডিগ্রি কলেজ।\n\n\n== কোর্স ==\nবাঁকুড়া বিশ্ববিদ্যালয়ের অধীনে কবি জগদ্রম রায় সরকারি সাধারণ ডিগ্রি কলেজে নিচের কোর্সগুলি প্রদান করে\n\n\n=== ব্যাচেলর অব আর্টস (অনার্স) ===\nবাংলা\nইংরাজি\nইতিহাস\nদর্শন\n\n\n=== ব্যাচেলর অব সায়েন্স (অনার্স) ===\nঅর্থনীতি\nভূতত্ত্ব\n\n\n=== ব্যাচেলর অব সায়েন্স (জেনারেল) ===\nপদার্থবিজ্ঞান\nগণিত\n\n\n=== ব্যাচেলর অব কমার্স (অনার্স) ===\nহিসাব\n\n\n== তথ্যসূত্র =="}