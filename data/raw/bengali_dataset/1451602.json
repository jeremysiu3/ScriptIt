{"pageid": 1451602, "title": "সাজিদ খান", "url": "https://bn.wikipedia.org/wiki?curid=1451602", "content": "সাজিদ কামরান খান (জন্ম: ২৩ নভেম্বর ১৯৭০) একজন ভারতীয় চলচ্চিত্র পরিচালক, টেলিভিশন উপস্থাপক, কৌতুকাভিনেতা এবং অভিনেতা, যিনি হিন্দি চলচ্চিত্র শিল্পে কাজ করেন। তিনি হেই বেবি (২০০৭), হাউজফুল (২০১০), হাউজফুল ২ (২০১২), হামশাকালস (২০১৪) সহ বিভিন্ন চলচ্চিত্র নির্মাণের জন্য পরিচিত। তিনি ভারতীয় আপাতবাস্তব টেলিভিশন অনুষ্ঠান নাচ বলিয়ে-তে বিচারক হিসেবেও কাজ করেছেন। তিনি নৃত্য পরিকল্পক ফারাহ খানের ভাই।\n\n\n== প্রারম্ভিক জীবন ==\nসাজিদ খান ভারতের মহারাষ্ট্রের মুম্বইতে জন্মগ্রহণ করেন। তিনি প্রয়াত ভারতীয় অভিনেতা কামরান খান এবং মেনকা খানের ছেলে। সাজিদের বোন ফারাহ খান একজন নৃত্য পরিকল্পক, পরিচালক, প্রযোজক এবং অভিনেত্রী। প্রাক্তন অভিনেত্রী হানি ইরানি ও ডেইজি ইরানি সাজিদের মায়ের বোন (খালা) এবং চলচ্চিত্র নির্মাতা ফারহান আখতার ও জোয়া আখতার তার খালাতো ভাই-বোন।\nসাজিদ মুম্বইয়ের মানেকজি কুপার স্কুল থেকে প্রাথমিক শিক্ষা শেষ করেন এবং মিঠিবাই কলেজ থেকে স্নাতক হন।\n\n\n== ব্যক্তিগত জীবন ==\n২০১১ সালে হাউসফুল ২ চলচ্চিত্র নির্মাণের সময় সাজিদ অভিনেত্রী জ্যাকলিন ফার্নান্দেজের সাথে প্রেমের সম্পর্ক শুরু করেন। ২০১৩ সালের মে মাসে তাদের বিচ্ছেদ হয়।\n\n\n== যৌন হয়রানির অভিযোগ ==\nভারতে মিটু (MeToo) আন্দোলনের পরিপ্রেক্ষিতে ২০১৮ সালের অক্টোবর থেকে সাজিদের বিরুদ্ধে বেশ কয়েকজন মহিলা সহকর্মী যৌন হয়রানির অভিযোগ আনা শুরু করেন। যে মহিলারা তার বিরুদ্ধে যৌন হয়রানির অভিযোগ করেছেন, তাদের মধ্যে রয়েছেন মন্দানা করিমি, সালোনি চোপড়া, র‍্যাচেল হোয়াইট, সিমরান সুরি, মেরিনা কুয়ার, অহনা কুমরা, ডিম্পল পাওলা, শার্লিন চোপড়া এবং সাংবাদিক কারিশমা উপাধ্যায়।\nঅভিযোগের ভিত্তিতে ইন্ডিয়ান ফিল্ম অ্যান্ড টেলিভিশন ডিরেক্টরস অ্যাসোসিয়েশন সাজিদকে চলচ্চিত্র পরিচালনা থেকে নিষেধাজ্ঞা দিয়েছিল। এক বছর পরে ১০ ডিসেম্বর ২০১৯-এ এই নিষেধাজ্ঞা প্রত্যাহার করা হয়।\n\n\n== চলচ্চিত্রের তালিকা ==\n\n\n=== অভিনেতা হিসেবে ===\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে সাজিদ খান (ইংরেজি)"}