{"pageid": 1411467, "title": "দ্য হোল্ডওভারস", "url": "https://bn.wikipedia.org/wiki?curid=1411467", "content": "দ্য হোল্ডওভারস আলেকজান্ডার পেইন পরিচালিত ২০২৩ সালের মার্কিন ক্রিসমাস হাস্যরসাত্মক নাট্য চলচ্চিত্র। এতে শ্রেষ্ঠাংশে অভিনয় করেছেন পল জিয়ামাটি, ডেভাইন জয় র‍্যান্ডলফ, ও ডমিনিক সেসা। ১৯৭০ সালের পটভূমিতে নির্মিত চলচ্চিত্রে দেখা যায় নিউ ইংল্যান্ডের বোর্ডিং স্কুলের একজন ইতিহাসের শিক্ষককে বড়দিনের ছুটিতে কয়েকজন শিক্ষার্থীকে নিয়ে সেখানে থাকতে বাধ্য করা হয়েছে।\n২০২৩ সালের ৩১শে আগস্ট ৫০তম টেলুরাইড চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং ফোকাস ফিচার্সের পরিবেশনায় ২০২৩ সালের ২৭শে অক্টোবর মার্কিন যুক্তরাষ্ট্রে মুক্তি দেওয়া হয়। চলচ্চিত্রটি সমালোচকদের কাছ থেকে ইতিবাচক প্রতিক্রিয়া লাভ করে এবং ১৬ মিলিয়ন মার্কিন ডলার আয় করে। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট চলচ্চিত্রটিকে তাদের ২০২৩ সালের সেরা ১০ চলচ্চিত্রের তালিকায় স্থান দেয়। এটি ৮১তম গোল্ডেন গ্লোব পুরস্কারে শ্রেষ্ঠ সঙ্গীতধর্মী বা হাস্যরসাত্মক চলচ্চিত্র-সহ তিনটি বিভাগে মনোনয়ন লাভ করে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দ্য হোল্ডওভারস   (ইংরেজি)\nরটেন টম্যাটোসে দ্য হোল্ডওভারস (ইংরেজি)\nমেটাক্রিটিকে দ্য হোল্ডওভারস  (ইংরেজি)\n\nটেমপ্লেট:বস্টন চলচ্চিত্র সমালোচক সমিতি পুরস্কার শ্রেষ্ঠ চলচ্চিত্র"}