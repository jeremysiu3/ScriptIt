{"pageid": 1098826, "title": "নীল কাওয়া", "url": "https://bn.wikipedia.org/wiki?curid=1098826", "content": "নীল কাওয়া(বৈজ্ঞানিক নাম: Euploea algea (Godart)) প্রজাতি নিমফ্যালিডি (Nymphalidae) গোত্র ও 'ডানায়িনি' (Danainae) উপ-গোত্রের অন্তর্ভুক্ত মাঝারীর চেয়ে বড় মাপের প্রজাপতি।\n\n\n== আকার ==\nপ্রসারিত অবস্থায় নীল কাওয়ার ডানার আকার ৯৫-১০৫ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত নীল কাওয়া এর উপপ্রজাতি হল-\n\nEuploea algea deione Westwood, 1848 – Bengal Long-branded Blue Crow\n\n\n== বিস্তার ==\nএই প্রজাতি ভারত এর পশ্চিমবঙ্গ, সিকিম থেকে অরুণাচল প্রদেশ পর্যন্ত, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nপুরুষ প্রকারে সামনের ডানার উপরিতল চমকপ্রদ নীলের উজ্জ্বল ছটাযুক্ত চক্‌চকে ঘন কালচে বর্নের। মাঝেমধ্যে কিছু নমুনাতে সেল এর অভ্যন্তরে একটি সাদা ছোপ এবং এক থেকে তিনটি সাদা ডিসকাল ছোপ দেখা যায়। একটি লম্বা এবং চওড়া ব্যান্ড (দাগ) চোখে পড়ে। পিছনের ডানার উপরিপৃষ্ঠ চক্‌চকে ঘন বাদামী এবং নীলের ছটাযুক্ত অংশ সীমিত। টার্মিনাল সাদা ছোট ছোপগুলি অসম্পূর্ণ অথবা অনুপস্থিত।\n\n\n=== স্ত্রী ===\nস্ত্রী প্রকারে সামনের ডানার উপরিতলে ব্যান্ডটি অনুপস্থিত। ডরসাম সোজা; এছাড়া পুরুষ নমুনার অনুরূপ।\nউভয় প্রকারেই ডানার নিম্নতল ঘন বাদামী অথবা কালচে খয়রী বর্নের এবং সাদা ডিসকাল, সাবটার্মিনাল ও টার্মিনাল ছোপযুক্ত।\n\n\n== আচরণ ==\nএই প্রজাতির সামনের ডানা লম্বা এবং সরু, চমৎকার উজ্জ্বল নীল আভাযুক্ত, যার সাহায্যে এই প্রজাতিকে সহজেই সনাক্ত করা সম্ভব। উড়ান অন্যান্য Crow দের ন্যায় ধীর এবং অলস ভঙ্গিমাযুক্ত। এরা ভূমির খুব কাছ দিয়ে ওড়ে। জঙ্গল এবং জলের উৎসের কাছাকাছি উন্মুক্ত চাষ জমিযুক্ত অঞ্চল এদের পছন্দের বাসভূমি\n। ক্ষতিগ্রস্থ উনভিদের মূল এবং অন্যান্য অংশে এদের দল বেঁধে অবস্থান করে রসপান করতে দেখা যায়। এরা ফুলের মধুপান এবং মাড্‌-পাডল করতে পছন্দ করে। নিচু উচ্চতাবিশিষ্ট পাহাড়ী জঙ্গলে এবং জঙ্গলের কিনারায় ১০০০ মিটার উচ্চতার মধ্যে এদের দেখা যায়। এপ্রিল থেকে জুন, আগস্ট, অক্টোবর এবং নভেম্বর মাসে এদের বিচরণ চোখে পড়ে।\n\n\n== তথ্যসূত্র ==\n\n\n== বহিঃসংযোগ =="}