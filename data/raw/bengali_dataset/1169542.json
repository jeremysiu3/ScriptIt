{"pageid": 1169542, "title": "বিমূর্ত উইকিপিডিয়া", "url": "https://bn.wikipedia.org/wiki?curid=1169542", "content": "বিমূর্ত উইকিপিডিয়া বা অ্যাবস্ট্রাক্ট উইকিপিডিয়া উইকিফাংশনস ব্যবহার করে, এর কাঠামোগত উপাত্ত দিয়ে তৈরি উইকিপিডিয়ার একটি ভাষা-স্বাধীন সংস্করণ।\nবিমূর্ত উইকিপিডিয়ার লক্ষ্য হচ্ছে আরও বেশি মানুষকে আরও বেশি ভাষায় জ্ঞান ভাগাভাগি করার সুযোগ করে দেওয়া। বিমূর্ত উইকিপিডিয়া হল উইকিউপাত্তের একটি ধারণাগত এক্সটেনশন। বিমূর্ত উইকিপিডিয়াতে ব্যবহারকারীরা ভাষা-স্বাধীন উপায়ে উইকিপিডিয়া নিবন্ধগুলি তৈরি এবং বজায় রাখতে পারে। একটি নির্দিষ্ট ভাষার উইকিপিডিয়া এই ভাষা-স্বাধীন নিবন্ধটিকে তার ভাষায় অনুবাদ করতে পারে। কোডই এই অনুবাদের কাজ করে।\nউইকিফাংশন্স হলো একটি নতুন উইকিমিডিয়া প্রকল্প যেখানে যে কেউ কোড তৈরি করতে এবং রক্ষণাবেক্ষণ করতে পারে। এটি বিভিন্ন উপায়ে প্রয়োজনীয়। এটি সকল ধরনের ফাংশনের একটি ক্যাটালগ সরবরাহ করে যা যে কেউ কল করতে, লিখতে, বজায় রাখতে এবং ব্যবহার করতে পারে। এটি এমন কোডও প্রদান করে যা বিমূর্ত উইকিপিডিয়া থেকে ভাষা-স্বাধীন নিবন্ধটিকে উইকিপিডিয়ার ভাষায় অনুবাদ করে। এটি প্রত্যেক পাঠককে তাদের ভাষায় নিবন্ধটি পড়ার সুযোগ দেয়।  উইকিফাংশন উইকিউপাত্ত থেকে শব্দ এবং সত্তা সম্পর্কিত জ্ঞান ব্যবহার করবে।\nসামগ্রিক প্রকল্পটির ধারণা উইকিউপাত্তের সহ-প্রতিষ্ঠাতা ডেনি ভরান্দেসিক তার এপ্রিল ২০২০ সালে একটি গুগল কার্যপত্রে উপস্থাপন করেছিলেন। পরবর্তীতে আনুষ্ঠানিকভাবে মে ২০২০ সালে এটি উইকিমিডিয়া ফাউন্ডেশনের ট্রাস্টি বোর্ডের কাছে প্রস্তাব (উইকিল্যাম্বডা হিসেবে) করা হয় এবং জুলাই ২০২০ সালে উইকিমিডিয়া ফাউন্ডেশনের ট্রাস্টি বোর্ড কর্তৃক বিমূর্ত উইকিপিডিয়া হিসাবে অনুমোদিত হয়। ২০২১ সালের মার্চ মাসে, ভরান্দেসিক কম্পিউটার সায়েন্স জার্নাল কমিউনিকেশনস অফ দ্য এসিএম-এ ‘বিল্ডিং এ মাল্টিলিঙ্গুয়াল উইকিপিডিয়া’ নিবন্ধে পদ্ধিতিটির একটি বিবরণ প্রকাশ করেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}