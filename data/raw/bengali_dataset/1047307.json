{"pageid": 1047307, "title": "দেওয়ান শরিফুল আরেফিন টুটুল", "url": "https://bn.wikipedia.org/wiki?curid=1047307", "content": "দেওয়ান শরিফুল আরেফিন টুটুল (শরিফুল আরেফিন নামে সুপরিচিত) হলেন একজন বাংলাদেশী সাবেক পেশাদার ফুটবল খেলোয়াড়। টুটুল তার খেলোয়াড়ি জীবনের অধিকাংশ সময় বাংলাদেশ জাতীয় দলের হয়ে খেলেছেন। তিনি বাংলাদেশ আওয়ামী লীগের সাবেক যুব ও ক্রীড়া বিষয়ক সম্পাদক ছিলেন।\n\n\n== অবসর ==\nখেলোয়াড়ি জীবনের ইতি টানার পর, টুটুল বাংলাদেশ আওয়ামী লীগের যুব ও ক্রীড়া বিষয়ক সম্পাদক হিসেবে দায়িত্ব পালন করেছিলেন। এছাড়াও তিনি বাংলাদেশ ক্রিকেট বোর্ডের পরিচালক হিসেবে দায়িত্ব পালন করেছিলেন। ২০১৬ সালের এপ্রিল মাসে, তিনি বাংলাদেশ ফুটবল ফেডারেশনের সহ-সভাপতি পদে মনোনয়ন লাভ করেছিলেন। অতঃপর তিনি বাংলাদেশ ক্রিকেট বোর্ডের ঢাকা বিভাগ ইউনিটের কাউন্সিলারের দায়িত্ব পালন করেছিলেন।\n\n\n== পুরস্কার ==\n২০০৯ সালে, বাংলাদেশ ফুটবলে অসামান্য অবদানের জন্য আশীষ জাতীয় ক্রীড়া পুরস্কার লাভ করেছিলেন।\n\n\n== তথ্যসূত্র =="}