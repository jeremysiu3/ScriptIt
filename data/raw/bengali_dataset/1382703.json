{"pageid": 1382703, "title": "আনসান গ্রিনার্স ফুটবল ক্লাব", "url": "https://bn.wikipedia.org/wiki?curid=1382703", "content": "আনসান গ্রিনার্স ফুটবল ক্লাব (কোরীয়: 안산 그리너스 FC, ইংরেজি: Ansan Greeners FC; সাধারণত আনসান গ্রিনার্স এফসি এবং সংক্ষেপে আনসান গ্রিনার্স নামে পরিচিত) হচ্ছে আনসান ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০১৭ সালে প্রতিষ্ঠিত হয়েছে। ৩৫,০০০ ধারণক্ষমতাবিশিষ্ট আনসান ওয়া~ স্টেডিয়ামে সবুজ নেকড়ে নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় লিম জং-হন এবং সভাপতির দায়িত্ব পালন করছেন আনসানের মেয়র। বর্তমানে দক্ষিণ কোরীয় মধ্যমাঠের খেলোয়াড় কিম ইয়ং-নাম এই ক্লাবের অধিনায়কের দায়িত্ব পালন করছেন।\nলি সুং-বিন, লি ইন-জে, জাং হিউক-জিন, রাউল তারাগোনা এবং চোই গন-জুর মতো খেলোয়াড়গণ আনসান গ্রিনার্সের জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৭ মৌসুমে, পেশাদার ফুটবল ক্লাব হিসেবে প্রথম মৌসুমে আনসান গ্রিনার্স দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ কে লিগ চ্যালেঞ্জে প্রতিদ্বন্দ্বিতা করেছিল; লি হুং-সিলের অধীনে উক্ত মৌসুমে আনসান গ্রিনার্স ৭ জয় এবং ১২ ড্রয়ে সর্বমোট ৩৩ পয়েন্ট অর্জন করে ২০১৭ কে লিগ চ্যালেঞ্জের সামগ্রিক পয়েন্ট তালিকায় ৯ম স্থান অর্জন করেছিল। কে লিগ চ্যালেঞ্জের উক্ত মৌসুমে উরুগুয়েয়ীয় আক্রমণভাগের খেলোয়াড় রাউল তারাগোনা ১৫টি গোল করে আনসান গ্রিনার্সের হয়ে সর্বোচ্চ গোল করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}