{"pageid": 1113683, "title": "গিশ বার প্যাটারা", "url": "https://bn.wikipedia.org/wiki?curid=1113683", "content": "গিশ বার প্যাটারা (ইংরেজি: Gish Bar Patera) হল বৃহস্পতির প্রাকৃতিক উপগ্রহ আইয়োর একটি প্যাটারা (স্ক্যালোপ-আকৃতির প্রান্তভাগ-যুক্ত এক ধরনের জটিল অভিঘাত গহ্বর)। এটির দৈর্ঘ্য ও প্রস্থ যথাক্রমে ১০৬.৩ ও ১১৫.০ কিলোমিটার এবং আয়তন ৯৬০০ বর্গ কিলোমিটার। এটির স্থানাঙ্ক ১৬.১৮° উত্তর ৯০.২৬° পশ্চিম﻿ / 16.18; -90.26। প্যাটারাটি ব্যাবিলনীয় সূর্যদেবতা গিশ বারের নামাঙ্কিত। ১৯৯৭ সালে ইন্টারন্যাশনাল অ্যাস্ট্রোনমিক্যাল ইউনিয়ন নামটি অনুমোদন করে। গিশ বার প্যাটারাটি গিশ বার মনস নামে এগারো কিলোমিটার দীর্ঘ একটি পর্বতের দক্ষিণ পাদদেশে অবস্থিত। এই প্যাটারার উত্তরপূর্বে রয়েছে স্কাইথিয়া মনস, পূর্বে রয়েছে মোনান মনস, উত্তর ও দক্ষিণ সীমায় রয়েছে মোনান প্যাটারা ও আহ পেকু প্যাটারা।\nনাসার মহাকাশযান গ্যালিলিও অতীতে (বিশেষত ১৯৯৬ সালে) গিশ বার প্যাটারার আগ্নেয় সক্রিয়তা শনাক্ত করেছিল এবং ২০০১ সালের অগস্ট মাসে গ্যালিলিও-র নিয়ার-ইনফ্রারেড ম্যাপিং স্পেকট্রোমিটার একটি নতুন উদ্গীরণও শনাক্ত করে। প্যাটারাটির পশ্চিমাংশ প্রধানত সবুজ এবং কয়েকটি উজ্জ্বল দাগযুক্ত, অন্যদিকে এটির পূর্বাংশ প্রধানত কমলা। গিশ বার প্যাটারার সক্রিয় উত্তরপশ্চিমাঞ্চলটির বেশ কয়েকটি উদ্গীরণের কারণে বিভিন্ন ধরনের ছাপ দ্বারা চিত্রিত। এই প্যাটারার লাভা প্রবাহটি সম্ভবত সিলিকেট দ্বারা গঠিত।\n\n\n== তথ্যসূত্র =="}