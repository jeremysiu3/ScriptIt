{"pageid": 1162, "title": "আবখাজিয়া", "url": "https://bn.wikipedia.org/wiki?curid=1162", "content": "আবখাজিয়া (আবখাজ ভাষায়: Аҧсны; জর্জীয় ভাষায়: აფხაზეთი; রুশ ভাষায়: Абха́зия) ককেসাস পর্বতমালার পাদদেশে অবস্থিত আইনত একটি স্বায়ত্বশাসিত প্রশাসনিক অঞ্চল এবং কার্যত একটি স্বাধীন প্রজাতন্ত্র। তবে এটি এখনও স্বাধীন রাষ্ট্র হিসেবে আন্তর্জাতিক স্বীকৃতি পায়নি। অঞ্চলটি কৃষ্ণ সাগরের পূর্ব উপকূলে জর্জিয়ার সীমান্তের অভ্যন্তরে অবস্থিত; উত্তরে এটি রাশিয়ার সাথে সীমান্ত গঠন করেছে। এর রাজধানী সুখুমি।\nআবখাজিয়া জর্জিয়ার অভ্যন্তরে একটি স্বায়ত্বশাসিত সোভিয়েত প্রজাতন্ত্র হিসেবে সোভিয়েত ইউনিয়নের অংশ ছিল। ১৯৯১ সালের আগস্টে এটি জর্জিয়ার অংশ হিসেবে স্বাধীনতা লাভ করে। কিন্তু আবখাজিয়ার মুসলিম (মোট জনসংখ্যার ১৭.৮% ) এবং রুশ (১৪.৩%) সংখ্যালঘু সম্প্রদায় দুইটি এই বন্দোবস্তের পক্ষে ছিল না। প্রতিবেশী স্বায়ত্ত্বশাসিত প্রজাতন্ত্র চেচনিয়ার মুসলিম স্বেচ্ছাসেবকদের সহায়তায় আবখাজিয়ার জর্জিয়া-বিরোধীরা জর্জিয়ার সেনাবাহিনীকে প্রতিহত করতে সক্ষম হয়। তারা আবখাজিয়ার সম্পূর্ণ নিয়ন্ত্রণ হাতে নেয় এবং বলপ্রয়োগের মাধ্যমে আবখাজিয়ায় বসবাসরত সংখ্যাগুরু জর্জীয় জনগোষ্ঠীকে (৪৫%) সেখান থেকে বিতাড়িত করতে সক্ষম হয়। ১৯৯৪ সাল নাগাদ আবখাজিয়াতে জর্জীয় লোক তেমন অবশিষ্ট ছিল না। জর্জিয়া পরাজয় স্বীকার করে এবং আবখাজিয়াকে সম্পূর্ণ স্বায়ত্বশাসন দেয়ার ব্যাপারে আলোচনা শুরু হয়।\nবর্তমানে আবখাজিয়া একটি দ্বৈত শাসন চলছে। এখানকার ৮৩% এলাকা রুশ মদদ নিয়ে বিচ্ছিন্নতাবাদী আবখাজ সরকার শাসন করছে; এদের সদর দফতর সুখুমিতে অবস্থিত। উত্তর আবখাজিয়াতে প্রায় ১৭% এলাকায় জর্জীয় সরকারকে প্রতিনিধিত্বকারী একটি প্রাদেশিক সরকার শাসন করছে; এদের সদর দফতর কোদোরি উপত্যকায় অবস্থিত। বর্তমানে অঞ্চলটির ভবিষ্যত নিয়ে জর্জিয়া ও রাশিয়ার মধ্যে দ্বন্দ্ব্ব্ব চলছে।\n\n\n== তথ্যসূত্র ==\n\n\n== বহিঃসংযোগ ==\nPhotos from Abchazia\nরাষ্ট্রপতির সরকারি ওয়েবসাইট"}