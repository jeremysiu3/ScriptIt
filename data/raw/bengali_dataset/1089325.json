{"pageid": 1089325, "title": "ভেরা পেজ হত্যাকাণ্ড", "url": "https://bn.wikipedia.org/wiki?curid=1089325", "content": "ভেরা পেজ হত্যাকাণ্ড ১৯৩০-এর দশকের গোড়ার দিক থেকে অমীমাংসিত ব্রিটিশ শিশু হত্যার মামলা। ১৯৩১ সালের ১৪ ডিসেম্বর ১০ বছর বয়সী ভেরা পেজ নিকটবর্তী এক আত্মীয়ের বাড়ি যাওয়ার পর লন্ডনের নটিং হিলে নিজের বাড়িতে আর ফিরে আসেনি। তাকে নিখোঁজ ঘোষণা করা হয়েছিল। শিশুটির মৃতদেহ দুই দিন পর কাছাকাছি অ্যাডিসন রোডে আন্ডারগ্রাউন্ডে পাওয়া যায়। একজন গোয়েন্দা জানান যে ভেরাকে ধর্ষণ করা হয়েছিল, তারপর তাকে শ্বাসরোধ করে হত্যা করা হয়েছিল, তিনি উল্লেখ করেছিলেন যে \"এটি আমার কর্মজীবনের সময় সবচেয়ে ভয়ঙ্কর ঘটনা, যা আমাকে মোকাবেলা করতে হয়েছিল\"।\nপার্সি অরল্যান্ডো রাশ নামে ৪১ বছর বয়সী একজন শ্রমিকের অপরাধের শক্তিশালী বাস্তব ও পরিস্থিতিগত প্রমাণ বিদ্যমান ছিল। তার বাবা-মা ভেরার আবাসস্থলে, একই বাড়িতে থাকতেন।  যাইহোক, ১৯৩২ সালের ১০ ফেব্রুয়ারি অনুষ্ঠিত একটি আশুমৃত-পরীক্ষক অনুসন্ধানে একজন জুরি নির্ধারণ করেন যে পার্সিকে ভেরার হত্যার সাথে আনুষ্ঠানিকভাবে অভিযুক্ত করার জন্য পর্যাপ্ত বাস্তব প্রমাণ বিদ্যমান নেই। আনুষ্ঠানিকভাবে, মামলাটি অমীমাংসিত রয়ে গেছে। \n\n\n== জীবনের প্রথমার্ধ ==\nভেরা ইসোবেল মিন্নি পেজ ১৯২১ সালের ১৩ এপ্রিল লন্ডনের হ্যামারস্মিথে জন্মগ্রহণ করেছিল, সে চার্লস ও ইসাবেল পেজের একমাত্র সন্তান ছিল। পেজ পরিবার ছিল শ্রমিক শ্রেণির। ভেরার বাবা গ্রেট ওয়েস্টার্ন রেলওয়েতে একজন চিত্রশিল্পী হিসেবে নিযুক্ত ছিলেন এবং তার মা ছিলেন একজন গৃহিণী। ভেরাকে একজন জনপ্রিয় কিন্তু লাজুক ও ভাল আচরণের মেয়ে হিসাবে বর্ণনা করা হয়।\nপারিবারিক আয় বৃদ্ধি করার জন্য, চার্লস ও ইসাবেল মাঝে মাঝে অন্যান্য বাসিন্দাদের তাদের বাড়িতে থাকার ব্যবস্থা করে দিতেন, যদিও এই বাসিন্দারা সবসময়ই পরিবারের সদস্য বা পরিবারের পরিচিত ব্যক্তি হতেন। ১৯৩১ সালের জানুয়ারিতে, পেজ পরিবার চ্যাপেল রোডের নটিং হিল (বর্তমানে সেন্ট মার্কস প্লেস নামে পরিচিত) থেকে নিকটবর্তী ব্লেনহাইম ক্রিসেন্টের তিনতলা বাড়িতে থাকতে চলে আসে। পরিবার পুরো বাড়িটি দখল করে নি, কিন্তু নিচতলা ও বেসমেন্ট উভয় অংশেরই কক্ষ নিয়েছিল। এই সম্পত্তির উপরের তলায় বসবাসকারী অন্যান্য দখলদারদের মধ্যে আর্থার ও অ্যানি রাশ নামে একজন মধ্যবয়সী দম্পতি ছিলেন, যারা প্রায় ২০ বছর ধরে এই সম্পত্তির মধ্যে বসবাস করতেন।\n\n\n== তথ্যসূত্র =="}