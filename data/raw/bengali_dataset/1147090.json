{"pageid": 1147090, "title": "এমএস রিভার আনুকেত", "url": "https://bn.wikipedia.org/wiki?curid=1147090", "content": "এমএস রিভার আনুকেত (অসরা নামেও পরিচিত) হলো রিভার আনুকেত শ্রেণির ভ্রমণতরী। হল্যান্ড আমেরিকা লাইন এই জাহাজের মালিক ও পরিচালক প্রতিষ্ঠান।\n২০২০ সালের ৬ মার্চ ভ্রমণতরীতে কোভিড-১৯ এর বৈশ্বিক মহামারীকালে মিশরীয় স্বাস্থ্য মন্ত্রণালয় ও বিশ্ব স্বাস্থ্য সংস্থা এই জাহাজের ১২ জন যাত্রীর সার্স-কোভি-২-এ আক্রান্তের বিষয়ে নিশ্চিত করে। আক্রান্তদের মধ্যে ছিলেন বেশ কয়েকজন মিশরীয় কর্মকর্তা, যারা আসওয়ান থেকে লাক্সর যাচ্ছিলেন। সার্স-কোভি-২ পরীক্ষায় শনাক্ত হওয়া রোগীদের কারওই আক্রান্তের লক্ষণ ছিল না। পরীক্ষা অনুযায়ী জাহাজের একজন নারী তাইওয়ানীয়-মার্কিন পর্যটকের মাধ্যমে ভাইরাস ছড়িয়ে পড়ে।\n৭ মার্চ স্বাস্থ্য মন্ত্রণালয় জানায় জাহাজের ৪৫ জন যাত্রীর কোভিড শনাক্ত হয়েছে এবং জাহাজটিকে লাক্সরের একটি ডকে কোয়ারেন্টাইন অবস্থায় রাখা হয়েছে। ৯ মার্চ জাহাজের এক মার্কিন যাত্রীর বাড়ি ফেরার পর তার কোভিড শনাক্ত হয় এবং জাহাজের মাধ্যমে প্রথম আন্তর্জাতিকভাবে ভাইরাস ছড়িয়ে পড়ার ঘটনা ঘটে।\n\n\n== তথ্যসূত্র =="}