{"pageid": 1318492, "title": "অভিজ্ঞতা-নিরপেক্ষ ও অভিজ্ঞতা-সাপেক্ষ", "url": "https://bn.wikipedia.org/wiki?curid=1318492", "content": "অভিজ্ঞতা-নিরপেক্ষ এবং অভিজ্ঞতা-সাপেক্ষ দুইটি পারিভাষিক শব্দগুচ্ছ যাদের দ্বারা দর্শনশাস্ত্রে অভিজ্ঞতাভিত্তিক সাক্ষ্যপ্রমাণের উপর নির্ভর করে জ্ঞান, সত্যতা প্রতিপাদন বা যুক্তির প্রকারভেদ করা হয়। এগুলিকে অভিজ্ঞতাপূর্ব ও অভিজ্ঞতাপর কিংবা পূর্বতসিদ্ধ ও পরতসিদ্ধ হিসেবেও ডাকা হতে পারে। লাতিন ভাষায় এগুলি আ প্রিওরি (A priori \"পূর্ব থেকে\") ও আ পোস্তেরিওরি (a posteriori \"পরের থেকে\") নামে পরিচিত।\nঅভিজ্ঞতা-নিরপেক্ষ জ্ঞান বর্তমান অভিজ্ঞতা (যেমন নতুন কোনও গবেষণার অংশ) থেকে স্বাধীন। গণিতশাস্ত্র, পুনরুক্তি ও বিশুদ্ধ যুক্তি থেকে উপনীত অবরোহী যুক্তিবিন্যাস এরকম কিছু উদাহরণ। অন্যদিকে অভিজ্ঞতা-সাপেক্ষ জ্ঞান অভিজ্ঞতাভিত্তিক সাক্ষ্যপ্রমাণের উপর নির্ভর করে। বিজ্ঞানের বেশিরভাগ ক্ষেত্র এবং ব্যক্তিগত জ্ঞানের কিছু দিক এর কিছু উদাহরণ।\n\n\n== উদাহরণ ==\n\n\n=== অভিজ্ঞতা-নিরপেক্ষ ===\nএই প্রতিজ্ঞাটি বিবেচনা করুন: \"যদি রাজা কমপক্ষে চার দিন শাসন করে থাকেন, তাহলে তিনি তিন দিনের বেশি শাসন করেছেন।\" এই ব্যাপারটি একজন ব্যক্তি অভিজ্ঞতা-নিরপেক্ষভাবে জানে, কারণ এটি এমন একটি বিবৃতি প্রদান করেছে, যাতে একজন ব্যক্তি অন্য সব কিছু বাদে কেবল যুক্তির সাহায্য নিয়েই উপনীত হতে পারে।\n\n\n=== অভিজ্ঞতা-সাপেক্ষ ===\nএই প্রতিজ্ঞাটি বিবেচনা করুন: \"রাজা ২০০০ থেকে ২০১০ সাল পর্যন্ত শাসন করেন\"। এই ব্যাপারটি (যদি সত্য হয়ে থাকে) একজন ব্যক্তিকে অবশ্যই অভিজ্ঞতা-সাপেক্ষে জানতে হবে, কেননা এতে এমন একটি অভিজ্ঞতানির্ভর বাস্তব সত্য অভিব্যক্ত হয়েছে, যেটিকে শুধুমাত্র যুক্তির সাথে জানা সম্ভব নয়।\n\n\n== আরও দেখুন ==\n\n\n== তথ্যসূত্র ==\n\n\n=== টীকা ===\n\n\n=== উৎসপঞ্জি ===\n\n\n== আরও পড়ুন ==\n\n\n== বহিঃসংযোগ ==\n\nটেমপ্লেট:Cite SEP\nঅভিজ্ঞতা-নিরপেক্ষ ও অভিজ্ঞতা-সাপেক্ষ at the Indiana Philosophy Ontology Project\nঅভিজ্ঞতা-নিরপেক্ষ ও অভিজ্ঞতা-সাপেক্ষ at PhilPapers\n[apriori \"অভিজ্ঞতা-নিরপেক্ষ ও অভিজ্ঞতা-সাপেক্ষ\"] — বেনামী, ইন্টারনেট এনসাইক্লোপিডিয়া অফ ফিলোসফি, আইএসএসএন ২১৬১-০০০২, ১৪ মে ২০২৫।\nA priori / a posteriori — in the Philosophical Dictionary online.\n\"Rationalism vs. Empiricism\" — an article by Peter Markie in the Stanford Encyclopedia of Philosophy."}