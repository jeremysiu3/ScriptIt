{"pageid": 1429209, "title": "ইউরোপীয়াড", "url": "https://bn.wikipedia.org/wiki?curid=1429209", "content": "ইউরোপীয়াড হলো ইউরোপীয় লোকসংস্কৃতির সবচেয়ে বড় উৎসব, প্রতি বছর একটি ভিন্ন ইউরোপীয় দেশে এটি অনুষ্ঠিত হয়। ২০১৭ সালে ফিনল্যান্ডের তুর্কুতে শেষ ইউরোপীয়াড অনুষ্ঠিত হয়েছিল। তার আগের বছর ২০১৬ সালে বেলজিয়ামের নামুরে এটি অনুষ্ঠিত হয়েছিল।\nপ্রথম ইউরোপীয়াড ১৯৬৪ সালে অনুষ্ঠিত হয়েছিল ফ্ল্যান্ডার্সের মন ডি ক্লপার (১৯২২-১৯৯৮) এবং সাইলেসিয়া প্রদেশ থেকে নির্বাসিত জার্মান রবার্ট মুলার-কক্সের উদ্যোগে। মন ডি ক্লপার ১৯৯৭ সাল পর্যন্ত ইউরোপের সভাপতি ছিলেন, এবং পরবর্তীতে তার স্থানে স্থলাভিষিক্ত হন বর্তমান রাষ্ট্রপতি ফ্ল্যান্ডার্সের ব্রুনো পিটার্স (জন্ম ১৯৩৯)।\nইউরোপীয়াডের লক্ষ্য হলো একটি ঐক্যবদ্ধ ইউরোপ গড়ে তোলা, যেখানে প্রত্যেকেই অবদান রাখে এবং তার নিজস্ব সংস্কৃতির বিকাশ করে, পাশাপাশি অন্য সবাইকে সম্মান করে। এই দর্শনটি প্রতি বছর পাঁচ দিনের উৎসবের সময় অনুশীলন করা হয়, যখন ইউরোপের সমস্ত অঞ্চল থেকে হাজার হাজার মানুষ তাদের ঐতিহ্যবাহী পোশাক পরে মিলিত হয়, তারা গান গায়, সঙ্গীত পরিবেশন করে, নাচে এবং উদযাপন করে - এখানে কোনো আনুষ্ঠানিক বক্তৃতা হয়না।\nসাধারণত একটি ইউরোপীয়াডে প্রায় বাইশটি দেশ থেকে পাঁচ হাজারের কাছাকাছি অংশগ্রহণকারী, বিশেষ পোশাক পরে প্রায় দুই শতাধিক দলে বিভক্ত হয়ে অংশগ্রহণ করে। তারা সকলেই তাদের নিজস্ব পরিবহন খরচ প্রদান করে এবং কোন পারিশ্রমিক ছাড়াই অংশগ্রহণ করে। অংশগ্রহণকারীরা বুধবারের মধ্যে আসে, এবং যেখানেই সম্ভব এমন যেকোনো বড় প্রাঙ্গনে, সাধারণত বড় শিক্ষা প্রতিষ্ঠানে অবস্থান করে। সেখানে শ্রেণীকক্ষে সাধারণ বিছানা সরবরাহ করা হয় এবং সেখানকার অন্যান্য সুযোগ-সুবিধা ব্যবহার করে তাদের থাকার ব্যবস্থা করা হয়। বৃহৎভাবে খাবারের ব্যবস্থা করা হয়, সচরাচর একটি সাধারণ প্রাতঃরাশ, মোড়ককৃত দুপুরের খাবার এবং একটি কেন্দ্রীয় স্থানে গরম সন্ধ্যার খাবার দেওয়া হয়। গোষ্ঠীগুলো বেশ কয়েকটি বড় সঙ্গীতানুষ্ঠানে, নির্দিষ্ট রাস্তার অবস্থানে পরিবেশন করে। শহরের মধ্য দিয়ে একটি বিশাল পদযাত্রা হয় এবং তারা শনিবার সন্ধ্যায় ইউরোপীয়াড বল-এ অংশ নেয়। মূল অনুষ্ঠানের বাইরেও অনেক দল যেখানে জায়গা পায় সেখানেই, এমনকি যেখানে তারা অবস্থান করছে সেখানেও গান গায়, বাজায় এবং নাচ করে।। রবিবার বিকেলে সমাপনী অনুষ্ঠান হয় - যেখানে সাধারণত নব্বইটি দল অংশগ্রহণর্ম করে।এরপর গোষ্ঠীগুলো তাদের বাড়ি ফিরে যায়, তবে সোমবার সকালে প্রাতঃরাশের পর পর্যন্ত স্থানের ব্যবস্থা করা থাকে।\n\n\n== যেসব শহরে ইউরোপীয়াড অনুষ্ঠিত হয়েছিল ==\n১৯৬৪ এন্টওয়ার্প, বেলজিয়াম\n১৯৬৫ ডর্টমুন্ড, পশ্চিম জার্মানি\n১৯৬৬ এন্টওয়ার্প, বেলজিয়াম\n১৯৬৭ ভ্যালেন্সিয়া, স্পেন\n১৯৬৮ এন্টওয়ার্প, বেলজিয়াম\n১৯৬৯ মার্চে-এন-ফামেনে, বেলজিয়াম\n১৯৭০ হারজোগেনাউরাচ, পশ্চিম জার্মানি\n১৯৭১ এন্টওয়ার্প, বেলজিয়াম\n১৯৭২ অ্যানেসি, ফ্রান্স\n১৯৭৩ নুরো, ইতালি\n১৯৭৪ এন্টওয়ার্প, বেলজিয়াম\n১৯৭৫ মার্বেলা, স্পেন\n১৯৭৬ অ্যানেসি, ফ্রান্স\n১৯৭৭ নুরো, ইতালি\n১৯৭৮ ভিয়েনা, অস্ট্রিয়া\n১৯৭৯ এন্টওয়ার্প, বেলজিয়াম\n১৯৮০ শোয়ালমস্ট্যাড, পশ্চিম জার্মানি\n১৯৮১ মার্টিগনি, সুইজারল্যান্ড\n১৯৮২ গিজন, স্পেন\n১৯৮৩ ভিয়েনা, অস্ট্রিয়া\n১৯৮৪ রেনেস, ফ্রান্স\n১৯৮৫ তুরিন, ইতালি\n১৯৮৬ ফিগুইরা দা ফোজ, পর্তুগাল\n১৯৮৭ মিউনিখ, পশ্চিম জার্মানি\n১৯৮৮ এন্টওয়ার্প, বেলজিয়াম\n১৯৮৯ লিবোর্ন, ফ্রান্স\n১৯৯০ ভ্যালাডোলিড, স্পেন\n১৯৯১ রেনেস, ফ্রান্স\n১৯৯২ ফিগুইরা দা ফোজ, পর্তুগাল\n১৯৯৩ হর্সেন্স, ডেনমার্ক\n১৯৯৪ ফ্রাঙ্কেনবার্গ, জার্মানি\n১৯৯৫ ভ্যালেন্সিয়া, স্পেন\n১৯৯৬ তুরিন, ইতালি\n১৯৯৭ মার্টিগনি, সুইজারল্যান্ড\n১৯৯৮ রেনেস, ফ্রান্স\n১৯৯৯ বেরেউথ, জার্মানি\n২০০০ হর্সেন্স, ডেনমার্ক\n২০০১ জামোরা, স্পেন\n২০০২ এন্টওয়ার্প, বেলজিয়াম\n২০০৩ নুরো, ইতালি\n২০০৪ রিগা, লাটভিয়া। রিগায় একটি স্মৃতিস্তম্ভ এই ইউরোপীয়াডের স্মৃতিরক্ষা করছে। বাল্টিক রাজ্যে এবং প্রাক্তন সোভিয়েত প্রজাতন্ত্রের প্রথম ইউরোপীয়াডের উপলক্ষ্যে আগেকার ইউরোপীয়াড আয়োজনকারী শহরগুলো এটি দান করেছিল। এটি ২১ জুলাই - ২৫ জুলাই পর্যন্ত হয়েছিল, এবং লাটভিয়া রাজ্য ইউরোপীয় ইউনিয়নে যোগদানের পর এটি ছিল প্রথম বৃহত্তম এবং সবচেয়ে উল্লেখযোগ্য সাংস্কৃতিক অনুষ্ঠান, এইভাবে একটি সাধারণ সাংস্কৃতিক পরিবেশ তৈরির ইতিহাসে এটি একটি যুগান্তকারী হয়ে উঠেছে। ৩৮টি ইউরোপীয় দেশ এবং অঞ্চল থেকে ৪,০০০ এরও বেশি অংশগ্রহণকারীরা রিগায় ইউরোপের বৃহত্তম লোকসংস্কৃতি ফোরামের জন্য জড়ো হয়েছিল।\n২০০৫ কুইম্পার, ফ্রান্স\n২০০৬ জামোরা, স্পেন\n২০০৭ হর্সেন্স, ডেনমার্ক\n২০০৮ মার্টিগনি, সুইজারল্যান্ড\n২০০৯ ক্লাইপেদা লিথুয়ানিয়া\n২০১০ বলজানো, ইতালি\n২০১১ টার্তু, এস্তোনিয়া\n২০১২ পাডুয়া, ইতালি\n২০১৩ গোথা, জার্মানি\n২০১৪ কিলস, পোল্যান্ড\n২০১৫ হেলসিংবার্গ, সুইডেন\n২০১৬ নামুর, বেলজিয়াম\n২০১৭ তুর্কু, ফিনল্যান্ড\n২০১৮ ভিসিউ, পর্তুগাল\n২০১৯ ফ্রাঙ্কেনবার্গ অ্যান ডার এডার, জার্মানি\n২০২২ ক্লাইপেদা, লিথুয়ানিয়া\n২০২৩ গোথা, জার্মানি\n২০২৪ নুরো, ইতালি\nকোভিড-১৯ এর কারণে ২০২০ এবং ২০২১ ইউরোপীয়াড কার্যত বাতিল করে তা অনলাইনে অনুষ্ঠিত হয়েছিল।\n\n\n== দেশ অনুযায়ী অংশগ্রহণ ==\nমার্টিগনিতে (সুইজারল্যান্ড) ইউরোপীয়াড ২০০৮-এর জন্য প্রায় দুই শতাধিক দল নিবন্ধিত হয়েছিল। তাদের উৎপত্তি দেশগুলো নিম্নরূপ ছিল:\n\nজার্মানি থেকে ২৭ টি দল\nস্পেন এবং বেলজিয়াম থেকে ২৬ টি দল\nলাটভিয়া থেকে ১৬ টি দল\nপ্রতিটি এস্তোনিয়া, ফ্রান্স এবং ইতালি থেকে ১৫ টি দল\nহাঙ্গেরি থেকে ১০ টি দল\nলিথুয়ানিয়া থেকে ০৯ টি দল\nচেক প্রজাতন্ত্র থেকে ০৮ টি দল\nপর্তুগাল থেকে ০৭ টি দল\nডেনমার্ক থেকে ০৫ টি দল\nপ্রতিটি আয়ারল্যান্ড, নেদারল্যান্ডস, রোমানিয়া এবং সুইডেন থেকে ০৩ টি দল\nপ্রতিটি বুলগেরিয়া, সাইপ্রাস, ফিনল্যান্ড, গ্রীস এবং যুক্তরাজ্য থেকে দুইটি দল\nপ্রতিটি আর্মেনিয়া, অস্ট্রিয়া, জর্জিয়া, গ্রিনল্যান্ড এবং লুক্সেমবার্গ থেকে একটি করে দল\nএছাড়াও আয়োজক দেশ সুইজারল্যান্ড শুধুমাত্র একটি দল দ্বারা প্রতিনিধিত্ব করেছিল\nআইসল্যান্ড, নরওয়ে, পোল্যান্ড, স্লোভাকিয়া এবং প্রাক্তন যুগোস্লাভিয়া থেকে কোনো দল ছিল না, সেই দেশগুলির শক্তিশালী লোক ঐতিহ্য সত্ত্বেও।\nইউরোপে ২০১১ এর জন্য টার্তুতে (এস্তোনিয়া) শতাধিক দল নিবন্ধিত হয়েছিল। তাদের উৎপত্তি দেশগুলো নিম্নরূপ ছিল:\n\nএস্তোনিয়া থেকে ৩৪ টি দল\nলাটভিয়া থেকে ২১ টি দল\nফিনল্যান্ড থেকে ১৩ টি দল\nজার্মানি থেকে ১২ টি দল\nপ্রতিটি ইতালি এবং বেলজিয়াম থেকে ০৮ টি দল\nপ্রতিটি লিথুয়ানিয়া এবং চেক প্রজাতন্ত্র থেকে ০৫ টি দল\nপ্রতিটি স্পেন, আয়ারল্যান্ড, পর্তুগাল, সুইডেন এবং তুরস্ক থেকে ০৩ টি দল\nপ্রতিটি স্লোভাকিয়া, সাইপ্রাস এবং ডেনমার্ক থেকে ০২ টি দল\nঅস্ট্রিয়া, সুইজারল্যান্ড, ফ্রান্স, গ্রিনল্যান্ড, হাঙ্গেরি, নেদারল্যান্ডস, নরওয়ে, রাশিয়া, স্লোভেনিয়া এবং যুক্তরাজ্য থেকে ০১ টি দল\nআইসল্যান্ড, বেলারুশ, পোল্যান্ড, ইউক্রেন এবং মোল্দোভা থেকে কোন গোষ্ঠী ছিল না, সেই দেশগুলোর শক্তিশালী লোক ঐতিহ্য সত্ত্বেও।\n\n\n== তথ্যসূত্র ==\n\n\n== সূত্র ==\nইউরোপীয়াড ওয়েবসাইট\nইউরোপীয়াড ২০০৮ মার্টিগনি, সুইজারল্যান্ড\nইউরোপীয়াড ২০০৯ ক্লাইপেদা, লিথুয়ানিয়া\nইউরোপীয়াড ২০১১ টার্তু, এস্তোনিয়া\nইউরোপীয়াড ২০১৫, হেলসিংবার্গ, সুইডেন  ওয়েব্যাক মেশিনে আর্কাইভকৃত ২০১৬-১২-০২ তারিখে</link>"}