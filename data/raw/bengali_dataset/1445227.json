{"pageid": 1445227, "title": "জয়সালমের যুদ্ধ জাদুঘর", "url": "https://bn.wikipedia.org/wiki?curid=1445227", "content": "জয়সালমের যুদ্ধ জাদুঘর ভারতের রাজস্থান রাজ্যের জয়সল মেরে অবস্থিত একটি যুদ্ধ সম্পর্কিত জাদুঘর। লেফটেন্যান্ট জেনারেল ববি ম্যাথুস, এভিএসএম, ভিএসএম, জেনারেল অফিসার কমান্ডিং, ডেজার্ট কর্পস এটি নির্মাণের পরিকল্পনা করেন এবং ভারতীয় সেনাবাহিনীর মরুভূমি কর্পস এটির নির্মাণকাজ সম্পন্ন করে।\nলেফটেন্যান্ট জেনারেল অশোক সিং, পিভিএসএম, এভিএসএম, এসএম, ভিএসএম, এডিসি, জেনারেল অফিসার কমান্ডিং-ইন-চিফ, সাউদার্ন কমান্ড, ভারতীয় সেনাবাহিনী, ২০১৫ সালের ২৪ আগস্টে জাতির উদ্দেশ্যে উৎসর্গ করেছিলেন। জাদুঘরটি যুদ্ধ প্রদর্শনী প্রদর্শন করে যার মধ্যে ১৯৬৫ এবং ১৯৭১ সালে অপারেশন চলাকালীন বন্দীকৃত যানবাহন এবং সরঞ্জাম রয়েছে। জেডব্লিউএম নামে পরিচিত জয়সালমের যুদ্ধ জাদুঘরে পরমবীর চক্র এবং মহাবীর চক্র বীরত্ব পুরস্কার বিজয়ীদের নাম খোদাই করা একটি সম্মাননা দেয়াল, দুটি বড় তথ্য প্রদর্শন হল - ভারতীয় সেনা হল এবং লংগেওয়ালা হল, একটি অডিও ভিজ্যুয়াল রুম, একটি স্যুভেনির শপ এবং একটি ক্যাফেটেরিয়া। ভারতীয় বিমান বাহিনীর একটি হান্টার এয়ারক্রাফ্ট, যেটি লংগেওয়ালার যুদ্ধের সময় শত্রুর ট্যাঙ্কের কলাম ধ্বংস করেছিল।\nজয়সালমীর যুদ্ধ জাদুঘর জয়সালমের-যোধপুর হাইওয়েতে জয়সালমের থেকে ১০ কিমি দূরে অবস্থিত। ১৯৬৫ সালের ভারত পাকিস্তান যুদ্ধের সুবর্ণ জয়ন্তী স্মারক বছরে জাদুঘরের উদ্বোধন হয়েছিল।\n\n\n== ধারণা ==\nজয়সালমের যুদ্ধ জাদুঘরটি ভারতের সমৃদ্ধ সামরিক ইতিহাস এবং অতীতের মতো বাস্তব যুদ্ধের প্রচেষ্টা প্রদর্শন করার জন্য ধারণা করা হয়েছিল। জয়সালমীর যুদ্ধ জাদুঘরের লক্ষ্য ভারতীয় সেনাবাহিনীর বীরদের, বিশেষ করে ভারতীয় সশস্ত্র বাহিনীর বীরদের ত্যাগ সম্পর্কে আরও বেশি সচেতনতা প্রচার করা।\n\n\n== কালানুক্রম ==\nরাজস্থান রাজ্যের জয়সলমীরে একটি যুদ্ধ জাদুঘর স্থাপনের ধারণাটি ভারতের সামরিক ইতিহাস এবং যুদ্ধকালীন অভিজ্ঞতা প্রদর্শনের লক্ষ্যে লেফটেন্যান্ট জেনারেল ববি ম্যাথুস, এভিএসএম, ভিএসএম, জেনারেল অফিসার কমান্ডিং, কোনার্ক কর্পস দ্বারা প্রবর্তিত হয়েছিল। জয়সালমীর জেলাকে তার সমৃদ্ধ সামরিক ঐতিহ্যের জন্য এবং ১৯৭১ সালে বিখ্যাত লংগেওয়ালার যুদ্ধ সহ অসংখ্য যুদ্ধের সাক্ষী হওয়ার জন্য বেছে নেওয়া হয়েছিল। জয়সলমীর মিলিটারি স্টেশনের অভ্যন্তরে সমতল, অনুর্বর জমিতে জয়সালমীর যুদ্ধ জাদুঘর নির্মাণ ও স্থাপনের কাজটি পরবর্তীকালে লেফটেন্যান্ট জেনারেল ম্যাথিউসের নির্দেশনায় ভারতীয় সেনাবাহিনীর মরুভূমি কর্পস দ্বারা গ্রহণ করা হয়েছিল।\n\n\n== লংগেওয়ালা হল ==\nলংগেওয়ালা হলটি ১৯৭১ সালের ৪ ডিসেম্বর রাতে লংগেওয়ালার যুদ্ধের অগ্রগতি প্রদর্শন করে। হলটি ১৯৭১ সালের ভারত-পাকিস্তান যুদ্ধের সময় পূর্ব এবং পশ্চিম সেক্টরে ভারতীয় সেনাবাহিনীর অপারেশনগুলিও প্রদর্শন করে। সেন্ট্রাল ফোয়ারে প্রদর্শিত ১০৬ মিমি আরসিএল বন্দুকটি লংগেওয়ালার যুদ্ধের সময় প্রাথমিক আর্মার আক্রমণ বন্ধ করতে গুরুত্বপূর্ণ ভূমিকা পালন করেছিল।\n\n\n== ভারতীয় সেনা হল ==\n\nভারতীয় সেনাবাহিনীর হলটি বহুল সম্মানিত যুদ্ধগুলির স্মৃতিচিহ্ন দেখায়, যেমন ১৯৪৭-৪৮, ১৯৬৫ এবং ১৯৯৯ (কারগিল)। হলটিতে ভারতীয় সেনাবাহিনীর বিভিন্ন  যুদ্ধে জয়লাভ করা অস্ত্র,বন্দুক এবং ব্যবহৃত সরঞ্জামের প্রদর্শনী করা হয়। ভারতীয় সেনাবাহিনীর জন্য জাতীয় উন্নয়নে এবং দুর্যোগ রাহাত ও নাগরিক কর্তৃপক্ষের সাহায্যে তাদের বিভিন্ন ভূমিকা সঠিকভাবে নথিভূক্ত করা হয়েছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== অভ্যর্থনা ==\nজাদুঘরটি স্থানীয় জনগণ এবং মিডিয়া ভালোভাবে গ্রহণ করেছে।\nজাদুঘরটি সারা বছর খোলা থাকে। এই জাদুঘরে বিনামূল্যে প্রবেশ করা যায়। জাদুঘর কর্তৃপক্ষ একটি সংক্ষিপ্ত তথ্যচিত্র প্রদর্শন করে যার জন্য একটি প্রবেশমূল্য রয়েছে। চত্বরে একটি ক্যাফেটেরিয়া আছে। এখানে একটি বড় পার্কিং এলাকা রয়েছে যেটি বিনামূল্যে ব্যবহার করা যায়।\n\n\n== তথ্যসূত্র ==\n\n\n== বহিঃসংযোগ ==\n\n\"Official Website of Indian Army\"। indianarmy.nic.in। সংগ্রহের তারিখ ২০১৫-০৯-১২।"}