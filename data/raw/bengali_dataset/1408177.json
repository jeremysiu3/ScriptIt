{"pageid": 1408177, "title": "রাজকুমার (২০২৪-এর চলচ্চিত্র)", "url": "https://bn.wikipedia.org/wiki?curid=1408177", "content": "রাজকুমার  ২০২৪ সালের বাংলাদেশী বাংলা প্রণয়ধর্মী  নাট্য চলচ্চিত্র। এটি রচনা, চিত্রনাট্য রচনা এবং পরিচালনা করেছেন হিমেল আশরাফ। ভার্সেটাইল মিডিয়ার ব্যানারে চলচ্চিত্রটি প্রযোজনা করেছেন আরশাদ আদনান । চলচ্চিত্রে একজন স্বপ্নবাজ তরুণের বাংলাদেশ থেকে আমেরিকা যাত্রার গল্প নিয়ে আবর্তিত হয়েছে । চলচ্চিত্রের মূল ভূমিকায় অভিনয় করেছেন শাকিব খান , কোর্টনি কফি, তারিক আনাম খান এবং মাহিয়া মাহি। এছাড়াও  ছাড়াও পার্শ্ব চরিত্র সমূহে দিলারা জামান , এজাজুল ইসলাম , আহমেদ শরীফ প্রমুখ অভিনয় করেছেন।   এটি প্রিয়তমা (২০২৩) চলচ্চিত্রের সফলতার পর শাকিব খান, হিমেল আশরাফ ও আরশাদ আদনান ত্রয়ীর দ্বিতীয় প্রয়াস।\n\n\n== পটভূমি ==\nপ্রেম, পারিবারিক সম্পর্ক এবং একজন স্বপ্নবাজ তরুণের বাংলাদেশ থেকে আমেরিকা যাত্রার গল্প নিয়ে আবর্তিত হয়েছে ছবিটি।\n\n\n== কুশীলব ==\nশাকিব খান - শামসুল হক ওরফে স্যাম / রাজকুমার\nকোর্টনি কফি - জুলি\nতারিক আনাম খান - আব্দুল গণি, স্যামের বাবা\nআরশ খান - যুবক আব্দুল গনি (অতিথি চরিত্রে)\nমাহিয়া মাহি - খাদিজা বেগম, স্যামের মা (অতিথি চরিত্রে)\nদিলারা জামান - রহিমা বেগম, স্যামের দাদী\nএজাজুল ইসলাম - সিগন্যাল ভাই\nডিজে সোহেল - খালেদ\nআহমেদ শরীফ - খবির উদ্দীন, যুক্তরাষ্ট্র প্রবাসী একজন বাংলাদেশের মুক্তিযোদ্ধা।\nসাদ্দাম মাল - ফুপাতো ভাই ।\nআনোয়ার হোসেন\nইয়াসির আরাফাত রহিম\nএরফান মৃধা শিবলু\nজাদু আজাদ\nতানিসা ইসলাম মাহি\n\n\n== সংগীত ==\n‘রাজকুমার’, ‘বরবাদ’ ও ‘আমি একাই রাজকুমার’ তিনটি গান প্রকাশিত হয়েছে। ছবিতে বালাম ও কোনাল ‘রাজকুমার’, আলিফ ‘বরবাদ’ ও শামীম গেয়েছেন ‘আমি একাই রাজকুমার'। এছাড়াও জাহিদ আকবরের গীতি কথায় 'নিশানা' নামের গানে কণ্ঠ দিয়েছেন রেহান রাসুল ও অবন্তী সিঁথি। আরো রয়েছে প্রিন্স মাহমুদের সুরে 'মা' গান, কণ্ঠ দিয়েছেন \"প্রিয়তমা\" চলচ্চিত্রের  গান 'ঈশ্বর' খ্যাত শিল্পী রিয়াদ।\n\n\n== মুক্তি ==\nছবিটি ২০২৪ সালের ঈদুল ফিতর উপলক্ষে ১১ এপ্রিল দেশব্যাপী ১২৭ টি প্রেক্ষাগৃহে মুক্তি পায় ।\n২০২২ সালের ২৯ মার্চ চলচ্চিত্রটির প্রথম দর্শন (ফার্স্ট লুক) প্রকাশ পায়। ২০২৪ সালের ৪ এপ্রিল চলচ্চিত্রটি ১৪৫ মিনিটের আনকাট সেন্সর পায়।\n\n\n== মূল্যায়ন ==\n\n\n=== সমালোচকদের অভ্যর্থনা ===\n\nদৈনিক দেশ রূপান্তরে সৈয়দ নাজমুস সাকিব রাজকুমার চলচ্চিত্রের গল্প চমৎকার বলে উল্লেখ করেছেন। চলচ্চিত্রের সিনেমাটোগ্রাফির পাশাপাশি তিনি শাকিব খানের অভিনয়েরও প্রশংসা করেন। তিনি লিখেন, \"কমিক টাইমিং, ছোট্ট পজ নেওয়া, ইমোশনাল সিনে দারুণ কন্ট্রোলড পারফরম্যান্স সব মিলিয়ে শাকিব খান এখানে শাকিব খান ছিলেন না, প্রকৃতপক্ষেই স্যাম হয়ে উঠেছিলেন।\" তাছাড়া তিনি একশন কোরিওগ্রাফি এবং মেকআপের সমালোচনা করেছে পাশাপাশি ব্যাকগ্রাউন্ড স্কোরের অতিব্যবহারও উল্লেখ করেছেন তিনি। বাংলা ট্রিবিউনে রম্যলেখক, সাংবাদিক ও কবি আহসান কবির চলচ্চিত্রটিকে ১০-এর মধ্যে ৫ দিয়েছেন। তিনি ছবিটিকে প্রশ্নবিদ্ধ এক বিয়োগান্তক ছবি বলে উল্লেখ করেছেন। তিনি শাকিব খানের অভিনয়ের প্রশংসা করলেও ছবিটিতে বাণিজ্যিক উপাদানে সমৃদ্ধ হলেও গল্পের গাঁথুনি আধুনিক নয় বলে উল্লেখ করেছেন তিনি। সমকালে চলচ্চিত্র নির্মাতা সঞ্জয় সমদ্দার রাজকুমারকে জীবনের চেয়ে বড় হিসাবে উল্লেখ করেছেন। তিনি সিনেমাটোগ্রাফি, সংলাপ ও সাপোর্টং ক্যারেকটারের প্রশংসা করেছেন। এছাড়াও তিনি বিশেষভাবে শাকিব খানের অভিনয়ের প্রশংসা করেছেন। তর্কসাপেক্ষে এখন পর্যন্ত তাঁর সেরা অভিনয় হিসেবে উল্লেখ করেছেন। ছবিতে শেষ দৃশ্যে শাকিব খানের অভিনয়কে কাব্যিক অভিনয় হিসাবে উল্লেখ করেছেন। দৈনিক কালের কণ্ঠে এক চিত্রসমালোচনায় হৃদয় আহমেদ রাজকুমার ছবিকে একটি সুন্দর-সামাজিক এবং সাবলীল ছবি বলে প্রশংসা করেছেন। তিনি গল্প, চিত্রনাট্য, সংলাপ, সিনেমাটোগ্রাফি, ব্যাকগ্রাউন্ড মিউজিক সহ রাজকুমারের মেকিং বেশ ভালো বলে উল্লেখ করেছেন। তবে তিনি সাউন্ডট্র‍্যাক, সম্পাদনা ও অ্যাকশন দৃশ্যের সমালোচনা করেছেন। বাংলা মুভি ডেটাবেজের ফাহিম মুন্তাসির ছবিটিকে ১০-এর মধ্যে ৭ প্রদান করেন। তিনি ছবিটির গল্প, চিত্রনাট্য, সংলাপ ও পরিচালনার প্রশংসা করেন, বিশেষকরে ক্লাইমেক্স সিনের। তবে তিনি মেকআপ, সাউন্ডট্র‍্যাক ও অ্যাকশন সিকুয়েন্সের সমালোচনা করেছেন। বাংলা মুভি ডেটাবেজে আরেকটি রিভিউতে মারুফ ইমন ছবিটিকে ৪/৫ প্রদান করেন। তিনি অভিনেতাদের পারফরম্যান্স, সিনেমাটোগ্রাফি ও ক্লাইমেক্স সিনের প্রশংসা করেছেন। তবে তিনি মাত্রাতিরিক্ত বিজিএম ও স্লো স্ক্রিনপ্লের সমালোচনা করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Rajkumar  (ইংরেজি)\nরটেন টম্যাটোসে রাজকুমার (ইংরেজি)\nবক্স অফিস মোজোতে Rajkumar (ইংরেজি)"}