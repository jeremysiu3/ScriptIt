{"pageid": 1087325, "title": "সভেন উলরাইখ", "url": "https://bn.wikipedia.org/wiki?curid=1087325", "content": "সভেন উলরাইখ (জার্মান: Sven Ulreich; জন্ম: ৩ আগস্ট ১৯৮৮) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব বায়ার্ন মিউনিখের হয়ে গোলরক্ষক হিসেবে খেলেন।\n১৯৯৩–৯৪ মৌসুমে, জার্মান ফুটবল ক্লাব টিএসভি লিখটেনভাল্ড যুব পর্যায়ের হয়ে খেলার মাধ্যমে উলরাইখ ফুটবল জগতে প্রবেশ করেছেন এবং পরবর্তীকালে টিএসভি শর্নডর্ফ এবং ভিএফবি স্টুটগার্টের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৬–০৭ মৌসুমে, প্রথমে ভিএফবি স্টুটগার্ট ২ এবং পরবর্তীকালে ভিএফবি স্টুটগার্টের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভিএফবি স্টুটগার্টের হয়ে ৭ মৌসুমে ১৭৬ ম্যাচে অংশগ্রহণ করার পর ২০১৫–১৬ মৌসুমে তিনি প্রায় ৩.৫ মিলিয়ন ইউরোর বিনিময়ে জার্মান ক্লাব বায়ার্ন মিউনিখে যোগদান করেছেন। বায়ার্ন মিউনিখের হয়ে তিনি টানা ৫ মৌসুমে ৫টি লিগ শিরোপা জয়লাভ করেছেন। বায়ার্ন মিউনিখে ৫ মৌসুম অতিবাহিত করার পর হামবুর্গারের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৩২ ম্যাচে অংশগ্রহণ করেছেন। ২০২১–২২ মৌসুমে, তিনি হামবুর্গার হতে পুনরায় বায়ার্ন মিউনিখে যোগদান করেছেন।\n২০০৩ সালে, উলরাইখ জার্মানি অনূর্ধ্ব-১৬ দলের হয়ে জার্মানির বয়সভিত্তিক পর্যায়ে অভিষেক করেছিলেন। ব্যক্তিগতভাবে, উলরাইখ বেশ কিছু পুরস্কার জয়লাভ করেছেন, যার মধ্যে ২০১৭–১৮ মৌসুমে বায়ার্ন মিউনিখের বর্ষসেরা খেলোয়াড়ের পুরস্কার অন্যতম। দলগতভাবে, উলরাইখ এপর্যন্ত ১৪টি শিরোপা জয়লাভ করেছেন, যার মধ্যে সবগুলো বায়ার্ন মিউনিখের হয়ে জয়লাভ করেছেন।\n\n\n== প্রারম্ভিক জীবন ==\nসভেন উলরাইখ ১৯৮৮ সালের ৩রা আগস্ট তারিখে পশ্চিম জার্মানির শর্নডর্ফে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউলরাইখ জার্মানি অনূর্ধ্ব-১৫, জার্মানি অনূর্ধ্ব-১৬, জার্মানি অনূর্ধ্ব-১৭, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২০, জার্মানি অনূর্ধ্ব-২১ এবং জার্মানি অনূর্ধ্ব-২৩ দলের হয়ে খেলার মাধ্যমে জার্মানির প্রতিনিধিত্ব করেছেন। ২০০৩ সালের ২৬শে আগস্ট তারিখে তিনি জার্মানি অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। জার্মানির বয়সভিত্তিক দলের হয়ে তিনি ৮ ম্যাচে অংশগ্রহণ করেছেন।\n\n\n== তথ্যসূত্র ==\n\n\n== বহিঃসংযোগ ==\n\nসভেন উলরাইখ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে সভেন উলরাইখ  (ইংরেজি)  \nসকারবেসে সভেন উলরাইখ (ইংরেজি) \nবিডিফুটবলে সভেন উলরাইখ  (ইংরেজি)  \nট্রান্সফারমার্কেটে সভেন উলরাইখ (ইংরেজি) \nওয়ার্ল্ডফুটবল.নেটে সভেন উলরাইখ (ইংরেজি) \nইএসপিএন এফসিতে সভেন উলরাইখ (ইংরেজি)"}