{"pageid": 1335679, "title": "কোম্বডি বড়া", "url": "https://bn.wikipedia.org/wiki?curid=1335679", "content": "কোম্বডি বড়া বা কোম্বডি বড়ে হল ভারতের মহারাষ্ট্র রাজ্যের কোঙ্কন অঞ্চলের একটি খাবার। নামে বড়া শব্দ থাকলেও এই বিশেষ মহারাষ্ট্রীয় খাদ্যপদটিকে তার প্রকৃতি অনুসারে কারি জাতীয় খাদ্যের অন্তর্ভুক্ত করা হয়েছে। এই বিশেষ প্রস্তুতিটি অনেক রকম খাদ্য উপকরন ও পদের সংমিশ্রণে গঠিত। এই পদের সাধারণ প্রধান উপাদানগুলির মধ্যে প্রথম হল ঐতিহ্যবাহী মুরগির কারি যাতে হাড় সহ মুরগির টুকরো থাকে, দ্বিতীয় উপাদান হল বড়ে যা আসলে চালের ময়দা দিয়ে তৈরি তুলতুলে ভাজা ডাম্পলিং; এটি মাঝে মাঝে গম এবং রাগি আটা দিয়েও তৈরি হয়, এছাড়াও দুটি গুরুত্বপূর্ণ উপকরন হল পেঁয়াজ, লেবুর রস এবং  সর্বশেষ উপাদানটি হল সোলকারি যা নারকেলের দুধ থেকে তৈরি একধরনের কারি জাতীয় খাবার।\nকোম্বডি বড়া মহারাষ্ট্রের উপকূল অঞ্চলের খাদ্য সংস্কৃতির এক বিশেষ প্রতীক হিসাবে চিহ্নিত। বিভিন্ন স্থানীয় উৎসবে এটি একটি জনপ্রিয় পদ। গাতাহরি (দীপ অমাবস্যা), গৌরী ওভাসে, দেব দীপাবলি, শিমগা ইত্যাদি উৎসবে এই পদ বিশেষভাবে প্রস্তুত হয়। মহারাষ্ট্র রাজ্যের কোঙ্কনের রায়গড়, রত্নাগিরি, সিন্ধুদুর্গ ইত্যাদি জেলায় এই উৎসব ও লোকাচার প্রতি বছর ধুমধাম করে পালিত হয়। উৎসবের সময় ছাড়াও কোম্বডি বড়া পদটি সাধারণত সারা বছরই মহারাষ্ট্রের গৃহস্থালির রান্নাঘরে রন্ধন করা হয় বা কোনো হোটেলেও বছরের যে কোনোও সময় পাওয়া যায়। এর কারন হল এই পদের উপাদানের সহজলভ্যতা। মুম্বইসহ মহারাষ্ট্রের প্রায় সমস্ত উপকূল অঞ্চলে এই খাদ্যপদটি লোকপ্রিয় ও সহজলভ্য।\n\n\n== তথ্যসূত্র =="}