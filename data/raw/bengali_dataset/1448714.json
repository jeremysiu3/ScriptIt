{"pageid": 1448714, "title": "বেটা রেজিও", "url": "https://bn.wikipedia.org/wiki?curid=1448714", "content": "বেটা রেজিও হলো শুক্র গ্রহের একটি অঞ্চল। এর কেন্দ্রের স্থানাঙ্ক ২৫.৩° উত্তর ও ২৪২.৮° পূর্ব এবং এটি এর কেন্দ্র হতে প্রায় ৩,০০০ কিলোমিটার (১,৯০০ মাইল) পর্যন্ত বিস্তৃত।\n\n\n== আবিষ্কার ও নামকরণ ==\n১৯৬৪ সালে রিচার্ড গোল্ডস্টেইন এই অঞ্চলটি আবিষ্কার করে এর নামকরণ করেন। নামটি ১৯৭৬ সাল হতে ১৯৭৯ সালের মধ্যে ইন্টারন্যাশনাল অ্যাস্ট্রোনমিক্যাল ইউনিয়নের ওয়ার্কিং গ্রুপ ফর প্ল্যানেটারি সিস্টেম নোমেনক্লাচার (IAU/WGPSN) কর্তৃক অনুমোদিত হয়। ম্যাক্সওয়েল মন্টেস, আলফা রেজিও এবং বেটা রেজিও - এই তিনটি ব্যতিক্রম, যেখানে শুক্রের পৃষ্ঠ বৈশিষ্ট্যগুলোর নামকরণ নারীদের নামে: মহিলা বা দেবীদের নামে করার নিয়মের ব্যতিক্রম পদ্ধতি অনুসৃত হয়েছে। এমনটি ঘটার কারণ হলো, প্রারম্ভিক রাডার সমীক্ষায় প্রদর্শিত প্রধান বৈশিষ্ট্যগুলোকে গ্রীক বর্ণমালার অক্ষরগুলো অনুসারে নামকরণ করা হয়; বেটা রেজিও সেই সমীক্ষায় প্রাপ্ত বৈশিষ্ট্যমণ্ডিত অঞ্চলগুলোর মধ্যে অন্যতম একটি।\n\n\n== বিবরণ ==\nউত্থিত আগ্নেয়গিরির বিস্তরণ ব্যাপক এলাকা জুড়ে, ঢালু উচ্চভূমি ১,০০০ কিলোমিটার (৬২০ মাইল) জুড়ে বিস্তৃত। এগুলো আবার ১০০–২০০ কিলোমিটার (৬২–১২৪ মাইল) জুড়ে গভীর খাদ দ্বারা কর্তিত হয়েছে। এই খাদগুলি মহাদেশীয় ভাঙ্গনের একটি উদাহরণ এবং এটি শুক্র পৃষ্ঠের ভূসঞ্চালনা ঘটার প্রধান প্রমাণক।\nবেটা রেজিও অঞ্চলটি রাডারে দৃশ্যমান উজ্জ্বলতার একটি উত্তর-দক্ষিণ খাত দ্বারা কর্তিত রয়েছে যার নাম দেবনা চসমা। উত্তর প্রান্তে রিয়া মনস নামক একটি আগ্নেয়গিরি রয়েছে এবং দক্ষিণ প্রান্তে থিয়া মনস নামক আরেকটি আগ্নেয়গিরি রয়েছে।\n\n\n== আরও দেখুন ==\nআলফা রেজিও।\n\n\n== তথ্যসূত্র ==\n\n\n== বহিঃসংযোগ =="}