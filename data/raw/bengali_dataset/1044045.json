{"pageid": 1044045, "title": "তারামণি", "url": "https://bn.wikipedia.org/wiki?curid=1044045", "content": "তারামণি দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি মূলত দক্ষিণ চেন্নাইয়ের একটি লোকালয়৷ শহরের প্রথম তথ্যপ্রযুক্তি উদ্যান এবং একাধিক শিক্ষা সংক্রান্ত গবেষণা প্রতিষ্ঠানের জন্য একটি উল্লেখযোগ্য। লোকালয়টি আদিয়ার ও বেসান্তনগরের মধ্যবর্তী। এটি মূলত পুরাতন মহাবলীপুরম সড়ক বা আইটি এক্সপ্রেস এর উপর অবস্থিত একটি এস্টেট।\nচেন্নাই শহরে ইচ্ছুকদের জাপানি ভাষা শিক্ষালাভের জন্য আমেরিকান ইন্টার্নেশনাল স্কুল অফ চেন্নাইয়ের প্রাঙ্গণে জাপানিজ স্কুল এডুকেশন ট্রাস্ট অফ চেন্নাই একটি সপ্তাহান্তিক ব্যবস্থা করেছিল। ২০০৩ খ্রিস্টাব্দে এই ব্যবস্থাটি এআইএস চেন্নাইতে স্থানান্তরিত করা হয়।\n\n\n== অবস্থান ==\n\nপুরাতন মহাবলীপুরম সড়ক এবং সরদার প্যাটেল সড়কের সংযোগস্থলে অবস্থিত মধ্য কৈলাস মন্দির তারামণির জনপদের শুরু সূচিত করে। এর চারদিকে রয়েছে আদিয়ার, বেসান্তনগর, তিরুবান্মিয়ুর, বেলাচেরি ও পেরুঙ্গুড়ি। চেন্নাই আর্টারিয়াল রোড তথা পুরাতন মহাবলীপুরম সড়ক বর্তমানে রাজীব গান্ধী সালাই নামে পরিচিত। তারামণি ও বেলাচেরি সংযোগকারী তারামণি লিংক রোড অন্যতম গুরুত্বপূর্ণ সড়ক। এই সড়ক বেলাচেরির বিজয় নগর বাস স্ট্যান্ড অতিক্রম করে স‌ঈদাপেটের লিটিল মাউন্ট জংশনে এসে মেটবক্কম হয়ে তাম্বরম অবধি বিস্তৃত হয়েছে। অত্যধিক যানজট লাঘব করতে বর্তমানে এটি ছয় লেন বিশিষ্ট সড়কে পরিণত করার সিদ্ধান্ত নেওয়া হয়েছে।\n\n\n== ফিল্ম সিটি ==\n\n১৯৯৬ খ্রিস্টাব্দে প্রস্তাবনার দ্বারা এমজিআর ফিল্ম সিটি প্রতিষ্ঠা করা হয়।  তৎকালীন তামিলনাড়ুর মুখ্যমন্ত্রী জয়ললিতা জয়রাম মুখ্যমন্ত্রী পদে আসীন হওয়ার পর এটিই ছিল তার প্রথম সবচেয়ে বড় প্রকল্প। তবে কিছু সংবাদপত্রে প্রতিবেদন অনুসারে এটি \"নলেজ পার্ক\" বা শিক্ষা উদ্যানে পরিণত করার পরিকল্পনা রয়েছে।\n\n\n== তথ্যসূত্র =="}