{"pageid": 1322379, "title": "টনকুইন উপত্যকা", "url": "https://bn.wikipedia.org/wiki?curid=1322379", "content": "টনকুইন উপত্যকা কানাডার আলবার্টা প্রদেশের জেসপার জাতীয় উদ্যানের একটি উপত্যকা। ভৌগোলিকভাবে আলবার্টা ও ব্রিটিশ কলাম্বিয়া প্রদেশের সীমানার পাশে, উত্তর আমেরিকার ভূতাত্ত্বিক মহাদেশীয় বিভাজন অঞ্চলে দক্ষিণ জেসপার পর্বতশ্রেণী (র‍্যামপার্টস উপ-পর্বতশ্রেণী এটির অন্তর্গত)  পাশে এটির অবস্থান। এই উপত্যকার   ও র‍্যামপার্টসের পাদদেশে এমেথিস্ট হ্রদ আছে। ১৮১১ সালে ক্লেয়োকোট সাউন্ডে ধ্বংস হওয়া প্যাসিফিক ফার কোম্পানির জাহাজ টনকুইনের নামে উপত্যকার নামকরণ করা হয়েছিল।\n\n\n== ভূ-প্রকৃতি ==\nএই উপত্যকা হতে মোয়াট হ্রদের প্রবাহ টনকুইন ক্রিক  দিয়ে ব্রিটিশ কলাম্বিয়ার মাউন্ট রবসন প্রাদেশিক উদ্যানের পশ্চিম দিক দিয়ে প্রবাহিত হয় এবং ফ্রেজার নদীতে পরে। উপত্যকার পূর্ব-দক্ষিণ পাশে অ্যাস্টোরিয়া নদী প্রবাহিত আথাবাস্কা নদীতে পতিত হয়েছে। টনকুইন উপত্যকা হতে ১,০০০ মিটার (৩,৩০০ ফুট) নীচে এমেথিস্ট হ্রদ  র‍্যামপার্টসের প্রাক-ক্যামব্রিয়ান কোয়ার্টজাইটের প্রাচীরের নীচে অবস্থিত। টনকুইন গিরিপথ এই হ্রদ ও উপত্যাকার সংযোগ করেছে।\n\n\n== বন্যপ্রাণী ==\nটনকুইন উপত্যকা রকি পর্বত বন্যপ্রানীর জন্য একটি ঘনস্থান। গ্রীষ্মে এখানে গ্রিজলি বিয়ার, কুগার এবং এলকের পাশাপাশি পর্বত ক্যারিবু বিচরণ করে। উপত্যকার পাদদেশের এমেথিস্ট ও ক্রোম হ্রদে রেইনবো ট্রাউট এবং ব্রুক ট্রাউটের সবচেয়ে বেশি থাকা মৎস্য প্রজাতি।\n\n\n== বিনোদন ==\nউপত্যকার মধ্যে রয়েছে মনোরম এমেথিস্ট এবং মোয়াট হ্রদ। এটি ব্যাক-কান্ট্রি হাইকার, স্কি ও ঘোড়ার পিঠে ভ্রমণের জন্য একটি জনপ্রিয় গন্তব্য। এমেথিস্ট হ্রদের তীরে দুটি আউটফিটার ক্যাম্প আছে; এছাড়াও কানাডার আলপাইন ক্লাবের তত্ত্বাবধায়নে বেশকয়েকটি ক্যাম্প দর্শনার্থী ও পর্বতারোহীদের জন্য খোলা থাকে।\n\n\n== তথ্যসূত্র =="}