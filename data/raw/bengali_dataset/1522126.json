{"pageid": 1522126, "title": "বনু কাব", "url": "https://bn.wikipedia.org/wiki?curid=1522126", "content": "বনু কাব ( আরবি: بنو كعب   ) একবচন কাবি  ( আরবি : الكعبي) হল একটি যাযাবর আরব উপজাতি। এরা আরব উপদ্বীপের নাজদ অঞ্চল থেকে এসেছে। বর্তমানে তারা সৌদি আরব, ইরাক, কুয়েত এবং ইরান ( খুজেস্তান ) এলাকায় বসবাস করে।  তারা প্রায়শই দক্ষিণ ও মধ্য অটোমান ইরাকের বিভিন্ন অঞ্চলে, বসরা এবং নাসিরিয়াহের মতো শহরে এবং সীমান্তের ওপারে ইরানের আধুনিক খুজেস্তান প্রদেশে, বিশেষ করে আল-মুহাম্মারাহ শহরের কাছে অভিযান চালাত। তারপর বসতি স্থাপন করত। ১৮শ শতকের শুরু থেকে ইরাকের বনু কাব সুন্নি ইসলাম থেকে শিয়া ইসলামে ধর্মান্তরিত হয়।   বনু কাবের অন্যান্য গোত্র ওমান, সংযুক্ত আরব আমিরাত, এবং মরক্কোতে বসতি স্থাপন করে।  ওমান, কাতার এবং সংযুক্ত আরব আমিরাতের বনু কাব সুন্নি ইসলাম ধর্ম পালন করে। ইরাকের বনু কা’ব শিয়া ইসলাম মেনে চলে।\n১৮শ শতকের মাঝামাঝি বনু কা’বের শক্তিশালী নৌবাহিনী ছিল। এরা কখনো ব্রিটিশ জাহাজে হামলা করত। উসমানীয় সাম্রাজ্য ও কাজার ইরানের পক্ষে বা বিপক্ষে লড়ত। ১৮১২ সালে মুহাম্মারাহ আমিরাত বনু কা’বের অধীনে একটি স্বায়ত্তশাসিত আমিরাত হয়।  বনু কাব গোত্রের গোত্রীয় পতাকা ছিল হলুদ বা লাল রঙের, যার উপর গোত্র এবং শাখা-প্রশাখার কথা লেখা ছিল। \nএরা কুয়েত শেখদের নৌবাহিনীর সঙ্গে রিক্কায় লড়াই করে। বনু কা’বের শেখ বারাকাত কুয়েতের এক শেখের মেয়ের সঙ্গে বিয়ের প্রস্তাব দেন। কুয়েতের শেখ রাজি না হলে বারাকাত রেগে যান। তিনি কুয়েতে হামলা করেন। কিন্তু তাঁর জাহাজ অগভীর পানিতে আটকে যায়। এই লড়াইয়ে কেউ মারা যায়নি।কারণ তারা বনু কাবের আটকে পড়া জাহাজ থেকে যা সম্ভব উদ্ধার করেছিল। শেখ বারাকাত কুয়েত আক্রমণ করার জন্য আরও লোক সংগ্রহ করার চেষ্টা করেছিলেন। কিন্তু তার অযোগ্যতার জন্য এবং তুচ্ছ কিছুর জন্য তার উপজাতিদের জীবন ঝুঁকির মুখে ফেলায় জনগণ তাকে হত্যা করে\n\n\n== বংশ ==\nকাব ইবনে রাবিয়াহ ইবনে আমের ইবনে সাসাআ ইবনে মুয়াবিয়া ইবনে বকর ইবনে হাওয়াযিন ইবনে মনসুর ইবনে ইকরিমা ইবনে খাসফা ইবনে কাইস আইলান ইবনে মুদার ইবনে নিজার ইবনে মাআদ ইবনে আদনান। \n\n\n== অভিবাসন ==\nষষ্ঠ শতকে বনু কা’ব আল-আফলাজ থেকে চলে যায়। এর কারণ ছিল:\n\nবিশ্বজুড়ে ইসলামের বিজয়। বনু কাবের অধিকাংশই ছিল যোদ্ধা। তাই তারা সেইসব অঞ্চলে চলে যায় যেখানে আল্লাহ মুসলমানদের আশীর্বাদ করেছিলেন।\nনজদ অঞ্চলে  খরা আঘাত হানে। ফলে অনেক গোত্র দেশ ছেড়ে চলে যেতে বাধ্য হয়।\nবনু কা’ব নাজদ থেকে চলে যায়। কিছু ইরাকে যায়, যারা আহওয়াজ শাসন করে। তাদের শেষ রাজা খাজাল আল-কাবি ১৩৪৩ হিজরি (১৯২৫ খ্রিস্টাব্দে) পারস্য শাসকের দ্বারা বিশ্বাসঘাতকতার শিকার হন। কিছু উত্তর মরক্কো (তিউনিসিয়া) ও ওমানের পাহাড়ে যায়। এরা কাতার ও বাহরাইনে আছে, যাদের আল-কাবান বলে। তাদের মূল ওমানের বনু কাব  থেকে এসেছে। \n\n\n== উল্লেখযোগ্য ব্যক্তিরা ==\nউপজাতির সদস্যদের মধ্যে রয়েছেন:\n\nআল-নাবিগা আল-জা'দি, প্রাথমিক ইসলামী কবি এবং মুহাম্মদের সাহাবী\nখাজাল ইবনে জাবির, মুহাম্মদ আমিরাতের শেষ শাসক\nআইয়ুব এল-কাবি, মরক্কোর ফুটবলার\nআহমেদ আল-কাবি, ওমানি ফুটবলার\nসাদ শেরিদা আল-কাবি, কাতারের জ্বালানি মন্ত্রী\nআকরাম আল-কাবি, ইরাকি জঙ্গি নেতা\n\n\n== তথ্যসূত্র ==\n\n\n== আরও পড়ুন ==\nAbu-Hakima, A.M. (১৯৬০)। \"Banū Kaʿb\"।   Gibb, H. A. R.; Kramers, J. H.; Lévi-Provençal, E.; Schacht, J.; Lewis, B. & Pellat, Ch.। The Encyclopaedia of Islam, New Edition, Volume I: A–B। Leiden: E. J. Brill। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nFloor, Willem (২০০৬)। \"The Rise and Fall of the Banū Kaʿb. A Borderer State in Southern Khuzestan\": 277–315। ডিওআই:10.1080/05786967.2006.11834690।"}