{"pageid": 1427721, "title": "স্বাতী কৌশল", "url": "https://bn.wikipedia.org/wiki?curid=1427721", "content": "স্বাতী কৌশল একজন ভারতীয় লেখক। তাঁর পাঁচটি উপন্যাস সর্বাধিক বিক্রীত উপন্যাসের তালিকায় যুক্ত হয়েছে, সেগুলি হলো - পিস অফ কেক (২০০৪), এ গার্ল লাইক মি (২০০৮), ড্রপ ডেড (২০১২), লেদাল স্পাইস (২০১৪) এবং এ ফিউ গুড ফ্রেণ্ডস (২০১৭)। ২০১৩ সালে, তিনি সাহিত্য বিভাগে ল'রিয়াল উইমেন অফ ওয়ার্থ পুরস্কার-এর জন্য মনোনীত হন।\n\n\n== জীবনী ==\nস্বাতী কৌশলের জন্ম এবং বেড়ে ওঠা নতুন দিল্লিতে। তিনি  গল্পগুলি লিখেছেন নিজের ব্যক্তিগত অভিজ্ঞতার উপর ভিত্তি করে। আইআইএম কলকাতা থেকে এমবিএ করার পর, তিনি নেসলে ইণ্ডিয়া লিমিটেড এবং ভারতের নোকিয়া মোবাইল ফোন কোম্পানির সাথে কাজ করেছেন। স্বাতী কৌশল তাঁর স্বামী এবং সন্তানদের সাথে কানেটিকাটে থাকেন।\n\n\n== উপন্যাসের বর্ণনা ==\nভারতের মহিলাদের রচনা করা প্রথম দিকের কথাসাহিত্যের বইগুলির মধ্যে পিস অফ কেক হলো একটি এবং এটি প্রকাশের সাথে সাথেই জনপ্রিয় হয়েছিল। নিউ ইয়র্ক টাইমসের মতো অসংখ্য প্রকাশিত পত্রিকায় এই বই সম্বন্ধে লেখা হয়েছে। এই উপন্যাসের প্রধান চরিত্র হলো মিনাল শর্মা। সে একজন ২৯-বছর বয়সী উদ্যমী মার্কেটিং সহযোগী। তার বিয়ে, রোমান্স এবং বাজারে পণ্য চালু করার মজাদার ঘটনা বিভিন্ন সংস্কৃতির দর্শকদের মননের সাথে যুক্ত। এই বইয়ের জার্মানিতে অনুবাদ এবং প্রকাশ হয়েছে। \nএ গার্ল লাইক মি লেখা হয়েছে অনিশা রাই নামে এক ভারতীয় মেয়ের জীবন নিয়ে এবং ভারতের সংস্কৃতি, মানুষ ও তার স্কুলের সাথে তার অভিযোজন বর্ণিত হয়েছে। এ গার্ল লাইক মি  বইটি বিভিন্ন বয়সের বিস্তৃত দর্শকদের চিন্তার সাথে অনুরণিত হয়েছে এবং এর সংবেদনশীল অথচ ঝকঝকে শৈলীর জন্য প্রশংসিত হয়েছে।\n২০১২ সালে স্বাতী কৌশল ড্রপ ডেড বইটি প্রকাশ করেন, যেটি একটি পুলিশ ও অপরাধমূলক নাটক। এখানে প্রধান চরিত্র একজন মহিলার, যার নাম নিকি মারওয়া, সে হিমাচল পুলিশের বরিষ্ঠ ডিটেকটিভ। এরপর ২০১৪ সালে স্বাতী কৌশল এর একটি পরিশিষ্ট লেখেন, যার নাম লেদাল স্পাইস। ভারতীয় মহিলা অপরাধ কল্পকাহিনীর প্রথম দিকের একটি গল্প ছিল ড্রপ ডেড , এবং এর প্রধান চরিত্র তার দৃঢ়-ইচ্ছাপূর্ণ, সাহসী কিন্তু নারীসুলভ নেতৃত্বের জন্য বিখ্যাত ছিল। লেদাল স্পাইস-এ, স্বাতী কৌশল নিকি মারওয়াহকে একটি টেলিভিশন শেফ প্রতিযোগিতার অনন্য পরিবেশে ফিরিয়ে আনেন।\n২০১৭ সালে, স্বাতী কৌশল তাঁর পঞ্চম উপন্যাস, এ ফিউ গুড ফ্রেণ্ডস প্রকাশ করেন, এই বইটিতে দেখানো হয়েছে যে কিভাবে বন্ধুত্ব রূপান্তরিত হয় এবং স্থায়ী হয়।\n\n\n== গ্রন্থপঞ্জি ==\nপিস অফ কেক, ২০০৫ বিবরণ\nএ গার্ল লাইক মি, ২০০৮ বিস্তারিত\nড্রপ ডেড, ২০১২ বিশদ\nলেদাল স্পাইস, ২০১৪\nএ ফিউ গুড ফ্রেণ্ডস, ২০১৭\n\n\n== আরও দেখুন ==\nভারতীয় লেখকদের তালিকা\n\n\n== তথ্যসূত্র =="}