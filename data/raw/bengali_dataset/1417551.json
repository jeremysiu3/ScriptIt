{"pageid": 1417551, "title": "রাম কাপুর", "url": "https://bn.wikipedia.org/wiki?curid=1417551", "content": "রাম কাপুর (জন্ম: ১ সেপ্টেম্বর ১৯৭৩) একজন ভারতীয় অভিনেতা, যিনি চলচ্চিত্র এবং টেলিভিশন ধারাবাহিকে কাজ করেন। তিনি টেলিভিশন ধারাবাহিক কসম সে-এ জয় ওয়ালিয়া এবং বড়ে আচ্ছে লাগতে হ্যায়-এ রাম কাপুর চরিত্রে অভিনয় করে জনপ্রিয়তা অর্জন করেন। তিনি বলিউড চলচ্চিত্র হামশাকালস-এ মামাজি কুনওয়ার অমর নাথ সিং (কেএএনএস), জনি এবং বলবীর, তিনটি চরিত্রে অভিনয় করেছিলেন এবং দ্য ব্যাচেলরেটের উপর ভিত্তি করে আপাতবাস্তব অনুষ্ঠান রাখি কা স্বয়ম্বর উপস্থাপনা করেছিলেন। \nতিনি সেরা অভিনেতা হিসেবে ৩টি আইটিএ পুরস্কার এবং ৩টি ভারতীয় টেলি পুরস্কার জিতেছেন।\n\n\n== প্রারম্ভিক জীবন ==\nতিনি উত্তরাখণ্ডের নৈনিতালে তার প্রাথমিক বছরগুলো কাটিয়েছেন। শেরউড কলেজে কাপুর অভিনয়ের সাথে পরিচিত হন, যখন একটি চ্যালেঞ্জ এবং তার প্রধান অধিনায়কের আদেশ হিসেবে তিনি চার্লি'স আন্ট বার্ষিক স্কুল নাট্য প্রযোজনার জন্য অডিশন দেন এবং প্রধান ভূমিকা পালন করেন। আমির রাজা হুসেনের নির্দেশনায় এবং তত্ত্বাবধানে কাপুর তার ক্যারিয়ারের পথ খুঁজে পেয়েছিলেন এবং অভিনয়ের প্রতি তার ভালোবাসা উপলব্ধি করেছিলেন।\nতার দশম বোর্ড পরীক্ষা শেষ করার পর কাপুর কোড়াইকানাল ইন্টারন্যাশনাল স্কুলে পড়াশোনা করেন। স্নাতক হওয়ার পর তিনি বিনোদন শিল্পে যোগদানের সিদ্ধান্ত নেন এবং চলচ্চিত্র নির্মাণ অধ্যয়নের জন্য ইউসিএলএ-তে যোগদানের অভিপ্রায়ে মার্কিন যুক্তরাষ্ট্রের লস অ্যাঞ্জেলেসে চলে যান, কিন্তু সেখানের স্ট্যানিস্লাভস্কি-ভিত্তিক অভিনয় একাডেমিতে যোগ দেন।\n\n\n== কর্মজীবন ==\nকাপুর টেলিভিশন সিরিয়াল ন্যায় (১৯৯৭) দিয়ে তার অনস্ক্রিন অভিনয় জীবন শুরু করেন।\n\n\n== ব্যক্তিগত জীবন ==\nকাপুর তার ঘর এক মন্দিরের সহ-অভিনেত্রী গৌতমী কাপুরকে ২০০৩ সালে বিয়ে করেছেন। তাদের ২ জন সন্তান রয়েছে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রাম কাপুর (ইংরেজি)"}