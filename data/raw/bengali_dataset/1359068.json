{"pageid": 1359068, "title": "উপকার (১৯৬৭-এর চলচ্চিত্র)", "url": "https://bn.wikipedia.org/wiki?curid=1359068", "content": "উপকার মনোজ কুমার পরিচালিত ১৯৬৭ সালের ভারতীয় হিন্দি ভাষার চলচ্চিত্র। এটি মনোজ কুমারের পরিচালিত প্রথম চলচ্চিত্র। চলচ্চিত্রটিতে শ্রেষ্ঠাংশে অভিনয় করেন মনোজ কুমার, আশা পারেখ, প্রেম চোপড়া, কামিনী কৌশল, প্রাণ ও মদন পুরি। তদানীন্তন ভারতীয় প্রধানমন্ত্রী লাল বাহাদুর শাস্ত্রী মনোজ কুমারকে কৃষক ও সেনাবাহিনীকে নিয়ে একটি চলচ্চিত্র নির্মাণের পরামর্শ দেন। তারই সূত্র ধরে এই চলচ্চিত্রটি নির্মিত হয়। এটি সেই বছরের সর্বাধিক আয়কারী চলচ্চিত্র।\nচলচ্চিত্রটি এর গল্প, চিত্রগ্রহণ, গান, গীত ও অভিনয়ের জন্য প্রশংসিত হয়। এটি ১৫তম ভারত জাতীয় চলচ্চিত্র পুরস্কারে দ্বিতীয় শ্রেষ্ঠ পূর্ণদৈর্ঘ্য চলচ্চিত্র ও শ্রেষ্ঠ পুরুষ নেপথ্য কণ্ঠশিল্পী বিভাগে পুরস্কার লাভ করে এবং ১৫তম ফিল্মফেয়ার পুরস্কারে ১০টি বিভাগে মনোনয়ন থেকে শ্রেষ্ঠ চলচ্চিত্র-সহ ৭টি বিভাগে পুরস্কার লাভ করে।\n\n\n== অভিনয়শিল্পীদল ==\nমনোজ কুমার - ভরত\nমহেশ কোঠারে - কিশোর ভরত\nআশা পারেখ - ডাক্তার কবিতা\nপ্রেম চোপড়া - পুরান কুমার\nকামিনী কৌশল - রাধা\nপ্রাণ - মলং চাচা\nকানহাইয়ালাল - লালা ধনিরাম\nডেভিড - মেজর সাব\nঅসিত সেন - লাখপতি\nটুন টুন - লাখপতির স্ত্রী\nমদন পুরি - চরনদাস\nমনমোহন - কবিতার ভাই\nঅরুণা ইরানি - কামলি\nমনমোহন কৃষাণ - বিষ্ণ\nসুন্দর - সুন্দর\nগুলশান বাওরা - সোম\nমোহন চোটি - মঙ্গল\nলক্ষ্মী ছায়া - \"গুলাবি রাত গুলাবি\" গানে নৃত্যশিল্পী\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে উপকার  (ইংরেজি)"}