{"pageid": 1497223, "title": "স্ত্রীর পত্র (চলচ্চিত্র)", "url": "https://bn.wikipedia.org/wiki?curid=1497223", "content": "স্ত্রীর পত্র পূর্ণেন্দু পত্রী পরিচালিত ১৯৭২ সালের বাংলা ভাষার ভারতীয় নাট্য চলচ্চিত্র। রবীন্দ্রনাথ ঠাকুরের ১৯১৪ সালের একই নামের গল্প অবলম্বনে নির্মিত চলচ্চিত্রটির চিত্রনাট্য লিখেছেন পত্রী। এতে শ্রেষ্ঠাংশে অভিনয় করেন মাধবী মুখোপাধ্যায়। চলচ্চিত্রটির সঙ্গীত পরিচালনা করেন রামকুমার চট্টোপাধ্যায়। চলচ্চিত্রটি ১৯৭২ সালে মুক্তি পায়। এটি ২০তম জাতীয় চলচ্চিত্র পুরস্কারে শ্রেষ্ঠ বাংলা ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্য পদক ও ৩৫তম বার্ষিক বিএফজেএ পুরস্কারে ৩য় শ্রেষ্ঠ ভারতীয় চলচ্চিত্র-সহ তিনটি বিভাগে পুরস্কার অর্জন করে।\n\n\n== অভিনয়শিল্পীদল ==\n\n\n== নির্মাণ ==\nপূর্ণেন্দু পত্রী চলচ্চিত্রটির চিত্রনাট্য লিখেন এবং শিল্প নির্দেশনার দায়িত্ব পালন করেন। উত্তর কলকাতার নিকটবর্তী প্রাচীন ভবন ধূর্জটি ধামে (যা বর্তমানে ঐতিহ্যবাহী ভবন) চলচ্চিত্রটির চিত্রগ্রহণ হয়, যা পূর্বে সত্যজিৎ রায়ের জলসাঘর (১৯৫৮) চলচ্চিত্রেও ব্যবহৃত হয়েছিল।\n\n\n== সঙ্গীত ==\nস্ত্রীর পত্র চলচ্চিত্রের সঙ্গীত পরিচালনা করেন রামকুমার চট্টোপাধ্যায়। এতে রবীন্দ্রনাথ ঠাকুরের লেখা গান ব্যবহৃত হয়েছে। গানে কণ্ঠ দিয়েছেন রামকুমার চট্টোপাধ্যায়, দীনেন্দ্র চৌধুরী, ও প্রতিমা বন্দ্যোপাধ্যায়।\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে স্ত্রীর পত্র  (ইংরেজি)"}