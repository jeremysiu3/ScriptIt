{"pageid": 1523967, "title": "স্মিনু জিন্দাল", "url": "https://bn.wikipedia.org/wiki?curid=1523967", "content": "স্মিনু জিন্দাল (জন্ম: ১৮ই জানুয়ারী ১৯৭৩) একজন ভারতীয় শিল্পপতি। তিনি জিন্দাল এসএডব্লিউ লিমিটেডের ব্যবস্থাপনা পরিচালক এবং স্বয়ম-এর প্রতিষ্ঠাতা-চেয়ারপার্সন, এটি স্মিনু জিন্দাল ট্রাস্ট এবং ভারতের শীর্ষস্থানীয় অ্যাক্সেসিবিলিটি রাইটস সংগঠনের একটি উদ্যোগ। তিনি ২০০১ সালে ইন্দ্রেশ বাত্রার সাথে বিবাহ বন্ধনে আবদ্ধ হন। তাঁদের দুই পুত্র সন্তান, অনভ বাত্রা এবং অর্জন বাত্রা। তিনি ২২ বিলিয়ন মার্কিন ডলারের ওপি জিন্দাল গ্রুপের সদস্য।\nস্মিনু জিন্দাল ২০০১ সালের ফেব্রুয়ারিতে জিন্দাল এসএডব্লিউ লিমিটেডের ব্যবস্থাপনা পরিচালক হিসেবে নিযুক্ত হন। তিনি ২০১১ সালের অক্টোবর থেকে ২০১৬ সালের আগস্ট মাস পর্যন্ত হেক্সা ট্রেডেক্স লিমিটেডের ব্যবস্থাপনা পরিচালকের পদেও অধিষ্ঠিত ছিলেন। তিনি ২০০৭ সাল থেকে অ্যাসোচেম ন্যাশনাল কাউন্সিল অন আয়রণ অ্যাণ্ড স্টিল-এর চেয়ারপারসন।\n\n\n== প্রারম্ভিক জীবন ==\nস্মিনু রাজস্থানের জয়পুরের মর্যাদাপূর্ণ মহারানি গায়ত্রী দেবী গার্লস পাবলিক স্কুল এবং নতুন দিল্লির প্রেজেন্টেশন কনভেন্ট সিনিয়র সেকেণ্ডারি স্কুলে পড়াশোনা করেছেন। এরপর তিনি নতুন দিল্লির শ্রী রাম কলেজ অফ কমার্স (এসআরসিসি) থেকে বাণিজ্যে স্নাতক ডিগ্রি অর্জন করেন।\n১১ বছর বয়সে, জয়পুর থেকে নতুন দিল্লি যাওয়ার সময় তিনি একটি দুর্ঘটনার শিকার হন, যার ফলে জীবনের বাকি সময় তাঁকে হুইলচেয়ারের সাহায্যেই চলাফেরা করতে হবে।\n\n\n== ব্যবসায় ==\nস্মিনু জিন্দাল ১৯ বছর বয়সে জিন্দাল এসএডব্লিউ লিমিটেডের একটি লোকসানে চলা কারখানায় ব্যবস্থাপনা প্রশিক্ষণার্থী হিসেবে (১লা আগস্ট ১৯৯২ থেকে ৩০শে জুন ১৯৯৪) যোগদান করেন। এরপর তাঁকে সেখানে নির্বাহী-কর্পোরেট প্ল্যানিং পদে উন্নীত করা হয় (১লা জুলাই ১৯৯৪ থেকে ৩১শে মার্চ ১৯৯৫)।\nকোম্পানির সহযোগী প্রতিষ্ঠান জিন্দাল আইটিএফ (জেআইটিএফ) আরবান ইনফ্রাস্ট্রাকচারের অধীনে নগর উন্নয়ন, গার্হস্থ্য পরিবহন এবং সরবরাহ সহ নতুন ব্যবসায়িক ক্ষেত্রগুলিতে কোম্পানিকে উদ্যোগ নিতে স্মিনু জিন্দাল সহায়তা করেছিলেন।\n\n\n== এসজেসিটি কর্তৃক \"স্বয়ম\" উদ্যোগের সূচনা ==\n২০০০ সালের অক্টোবরে, এসজেসিটি একটি ওয়েব-পোর্টাল হিসেবে 'স্বয়ম' উদ্যোগ চালু করে।\n\n\n== সদস্যপদ ==\nতিনি ভারত সরকারের প্রতিবন্ধী ব্যক্তিদের কল্যাণে জাতীয় পুরস্কার কমিটির জুরি সদস্য ছিলেন।\n\n\n== পুরস্কার এবং সম্মাননা ==\nএফআইসিসিআই লেডিস অর্গানাইজেশন (এফএলও) কর্তৃক ২০০৯ সালের বর্ষসেরা নারী উদ্যোক্তা পুরস্কার\nওয়ার্ল্ড ইকোনমিক ফোরাম কর্তৃক ইয়ং গ্লোবাল লিডার্স (ওয়াইজিএল) ২০০৯\n২০০৯ সালে এএসআই-এর সাথে যৌথভাবে জাতীয় পর্যটন শ্রেষ্ঠত্ব পুরস্কার\nজাতীয় পর্যটন পুরস্কার ২০১১-১২\n২০১১ সালে ফরচুন ইণ্ডিয়া ম্যাগাজিন স্মিনু জিন্দালকে ভারতের ৩৮তম সবচেয়ে ক্ষমতাধর নারী হিসেবে চিহ্নিত করেছিল\nসমাজসেবা বিভাগে এশিয়া-প্যাসিফিক এন্টারপ্রাইজ লিডারশিপ অ্যাওয়ার্ড (এপেলা) (২০১২)\n২০১৪ সালে ল'ওরিয়াল ফেমিনা উইমেন অ্যাওয়ার্ড\nগ্লোবাল ইয়ুথ আইকন অ্যাওয়ার্ডস ২০১৪\nগেটস স্বীকৃতি পুরস্কার ২০১৬\nস্মিনু জিন্দাল কর্পোরেট ডিভাস, হোয়াই আই ফেইলড? বইয়ে স্থান পেয়েছেন।\n\n\n== তথ্যসূত্র =="}