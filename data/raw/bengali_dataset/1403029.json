{"pageid": 1403029, "title": "মোঃ মাহবুব-উল আলম", "url": "https://bn.wikipedia.org/wiki?curid=1403029", "content": "মোঃ মাহবুব-উল আলম বাংলাদেশ সেনাবাহিনীর একজন মেজর জেনারেল এবং বাংলাদেশ ইউনিভার্সিটি অফ প্রফেশনালের বর্তমান উপাচার্য। বিইউপিতে যোগদানের আগে তিনি আদমজী ক্যান্টনমেন্ট কলেজের অধ্যক্ষ হিসেবে দায়িত্ব পালন করেন। এর আগে তিনি বাংলাদেশ বর্ডার গার্ডের এডিজি হিসেবে দায়িত্ব পালন করেছেন।\n\n\n== প্রাথমিক জীবন এবং শিক্ষা ==\nআলম বাংলাদেশ ইউনিভার্সিটি অব প্রফেশনাল থেকে স্ট্র্যাটেজি অ্যান্ড ডেভেলপমেন্ট স্টাডিজে এমফিল ডিগ্রি এবং সিকিউরিটি অ্যান্ড স্ট্র্যাটেজিক স্টাডিজে পিএইচডি ডিগ্রি অর্জন করেছেন। জাতীয় বিশ্ববিদ্যালয় থেকে ডিফেন্স স্টাডিজে দ্বিতীয় মাস্টার্স করেছেন। তিনি ন্যাশনাল ডিফেন্স কলেজ থেকে ন্যাশনাল ডিফেন্স কোর্স এবং আর্মড ফোর্সেস ওয়ার কোর্স সফলভাবে সম্পন্ন করেন।\n\n\n== কর্মজীবন ==\nআলম ২১ ডিসেম্বর ১৯৯০ সালে বাংলাদেশ সেনাবাহিনীর পদাতিক কোরে কমিশন লাভ করেন। তিনি তুরস্কে লজিস্টিক ওরিয়েন্টেশন এবং চীনে ব্রিগেড কমান্ডার কোর্সে প্রশিক্ষণ নিয়েছেন। তিনি আর্মি গলফ ক্লাবের প্রতিষ্ঠাতা সদস্য ছিলেন।\nআলম অতিরিক্ত মহাপরিচালক হিসেবে বর্ডার গার্ড বাংলাদেশে দায়িত্ব পালন করেন। একই সময়ে, তিনি ব্রিগেডিয়ার জেনারেল এবং কর্নেল থাকাকালীন ন্যাশনাল ডিফেন্স কলেজে পরিচালক ছিলেন। তিনি সেনা সদর দপ্তরে জেনারেল স্টাফ অফিসার হিসেবেও দায়িত্ব পালন করেন। একটি পদাতিক ব্যাটালিয়নের সিও হিসেবে তিনি \"অপারেশন পূর্ব প্রাচীর\" এর নেতৃত্ব দেন।\nআলম বাংলাদেশ সেনাবাহিনী প্রকৌশল ও প্রযুক্তি বিশ্ববিদ্যালয় বোর্ড অব ট্রাস্টিজ। তিনি ন্যাশনাল ডিফেন্স কলেজের গভর্নিং বডির সদস্য। তিনি বাংলাদেশ ইউনিভার্সিটি অব প্রফেশনালের উপাচার্য নিযুক্ত হন। তিনি ফলাফল ভিত্তিক শিক্ষার উপর দৃষ্টি নিবদ্ধ করে বাংলাদেশ ইউনিভার্সিটি অফ প্রফেশনালের উন্নয়নের পরিকল্পনা করেছিলেন।\n\n\n== তথ্যসূত্র =="}