{"pageid": 1016989, "title": "রুয়ান্ডা জাতীয় ফুটবল দল", "url": "https://bn.wikipedia.org/wiki?curid=1016989", "content": "রুয়ান্ডা জাতীয় ফুটবল দল (ইংরেজি: Rwanda national football team) হচ্ছে আন্তর্জাতিক ফুটবলে রুয়ান্ডার প্রতিনিধিত্বকারী পুরুষদের জাতীয় দল, যার সকল কার্যক্রম রুয়ান্ডার ফুটবলের সর্বোচ্চ নিয়ন্ত্রক সংস্থা রুয়ান্ডা ফুটবল ফেডারেশন দ্বারা নিয়ন্ত্রিত হয়। এই দলটি ১৯৭৮ সাল হতে ফুটবলের সর্বোচ্চ সংস্থা ফিফার এবং ১৯৭৬ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৭৬ সালের ২৯শে জুন তারিখে, রুয়ান্ডা প্রথমবারের মতো আন্তর্জাতিক খেলায় অংশগ্রহণ করেছে; গ্যাবনের লিব্রেভিলে অনুষ্ঠিত উক্ত ম্যাচে রুয়ান্ডা বুরুন্ডির কাছে ৬–২ গোলের ব্যবধানে পরাজিত হয়েছে।\n৩০,০০০ ধারণক্ষমতাবিশিষ্ট আমাহোরো স্টেডিয়ামে ইভুবি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় রুয়ান্ডার রাজধানী কিগালিতে অবস্থিত। বর্তমানে এই দলের ম্যানেজারের দায়িত্ব পালন করছেন ভিনসেন্ট মাশামি এবং অধিনায়কের দায়িত্ব পালন করছেন আক্রমণভাগের খেলোয়াড় জ্যাক তুয়িসেঙ্গে।\nরুয়ান্ডা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে রুয়ান্ডা এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nহারুমা নিয়নজিমা, এরিক এনদায়িশিমিয়ে, দেসিরে এমবোনাবুকিয়া, জ্যাক তুয়িসেঙ্গে এবং অলিভিয়ে কারেকেজির মতো খেলোয়াড়গণ রুয়ান্ডার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের মার্চ মাসে প্রকাশিত র‌্যাঙ্কিংয়ে রুয়ান্ডা তাদের ইতিহাসে সর্বোচ্চ অবস্থান (৬৪তম) অর্জন করে এবং ১৯৯৯ সালের জুলাই মাসে প্রকাশিত র‌্যাঙ্কিংয়ে তারা ১৭৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে রুয়ান্ডার সর্বোচ্চ অবস্থান হচ্ছে ৯৫তম (যা তারা ২০০৮ সালে অর্জন করেছিল) এবং সর্বনিম্ন অবস্থান হচ্ছে ১৫০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ রুয়ান্ডা জাতীয় ফুটবল দল  ওয়েব্যাক মেশিনে আর্কাইভকৃত ১০ ফেব্রুয়ারি ২০১৮ তারিখে (ইংরেজি)\nক্যাফ-এ রুয়ান্ডা জাতীয় ফুটবল দল (ইংরেজি)"}