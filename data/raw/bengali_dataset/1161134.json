{"pageid": 1161134, "title": "ইন্দোনেশিয়া আন্তর্জাতিক কুরআন প্রতিযোগিতা", "url": "https://bn.wikipedia.org/wiki?curid=1161134", "content": "ইন্দোনেশিয়া আন্তর্জাতিক কুরআন প্রতিযোগিতা (আরবি: مسابقة تلاوة القران) আক্ষরিক অর্থে কুরআন তেলাওয়াত প্রতিযোগিতা হল একটি ইন্দোনেশিয়ান ইসলামিক ধর্মীয় উৎসব যা জাতীয় পর্যায়ে অনুষ্ঠিত হয়। এই প্রতিযোগিতায় কুরআন মুখস্থকরন ও আবৃত্তিকরনের মাধ্যমে কুরআনের মহিমান্বিত দেশ ও মুসলিম বিশ্বে ছড়িয়ে দেওয়ার প্রচেষ্টা চালানো হয়। এই প্রতিযোগিতাকে ইংরেজিতে Musabaqah Tilawatil Quran বলা হয় যা সংক্ষেপে MTQ নামে ব্যপক পরিচিত। এই উৎসবে অংশগ্রহণকারীরা কিরাআত (কুরআন আবৃত্তি) ব্যবহার করে আল-কুরআন তেলাওয়াত করার প্রতিযোগিতা করে।\n\n\n== ইতিহাস ==\nইন্দোনেশিয়ার সর্ববৃহৎ ইসলামী গণসংগঠন নাহদলাতুল উলামা দ্বারা জামিয়াতুল কুররো ওয়াল হুফফাজ (আবৃত্তি ও মুখস্থ সংগঠন) প্রতিষ্ঠার পর ১৯৪০ সাল থেকে ইন্দোনেশিয়ায় এই প্রতিযোগিতা অনুষ্ঠিত হচ্ছে। তবে প্রাথমিক পর্যায়ে অনুষ্ঠানটি আঞ্চলিক পর্যায়ে সীমাবদ্ধ ছিল।\n১৯৬৮ সাল থেকে, যখন ধর্ম বিষয়ক মন্ত্রী কে এইচ মুহাম্মাদ দাহলান (নাহদলাতুল উলামা নির্বাহী বোর্ডের অন্যতম নেতা) অনুষ্ঠানটি অনুষ্ঠিত করেছিলেন, তখন থেকে প্রতিযোগিতাটি জাতীয়ভাবে প্রতিষ্ঠিত হয়েছিলো। ১৯৬৮ সালের রমজান মাসে মাকাসারে প্রথমবারের মত জাতীয় স্তরে এই আন্তর্জাতিক কুরআন প্রতিযোগিতা অনুষ্ঠিত হয়েছিল। তখন এটি শুধুমাত্র প্রাপ্তবয়স্কদের আবৃত্তি পরিচালনা করত। দ্বিতীয় অনুষ্ঠান ১৯৬৯ সালে বনজারমাসিনে অনুষ্ঠিত হয়েছিল। ১৯৭০ সালে তৃতীয় আয়োজন জাকার্তায় উতসবমুখরভাবে অনুষ্ঠিত হয়েছিল। এই আয়োজনগুলোর মাধ্যমে দেশ-বিদেশের বহু প্রসিদ্ধ ক্বারীর আবির্ভাব হয়েছে।\n২০১৮ সাল পর্যন্ত MTQ ২৭ বার অনুষ্ঠিত হয়েছে। বর্তমানে এই প্রতিযোগিতার বিষয় শুধুমাত্র আবৃত্তির মধ্যেই সীমাবদ্ধ নয় বরং এতে বক্তৃতা এবং ইসলামিক ক্যালিগ্রাফিও অন্তর্ভুক্ত রয়েছে। MTQ নির্দিষ্ট সংস্থার মধ্যেও সংগঠিত হয়। সাংবাদিকদের জন্য MTQ ওয়ারতাওয়ান নিয়মিত প্রতি তিন বছর পর অনুষ্ঠিত হয়। ইন্দোনেশিয়ার রাষ্ট্রীয় মালিকানাধীন তেল ও গ্যাস কোম্পানি পারটামিনা-এর মধ্যে অনুষ্ঠিত MTQ পারটামিনা, যা ১৯৮০ সাল থেকে স্থবির হয়ে পড়ে আছে। MTQ টেলকম ম্যান (মুসাবাওয়াহ আল-কুরআন ন্যাশনাল) নামে দেশের বৃহত্তম টেলিকমিউনিকেশন পরিষেবা সংস্থা টেলকম ইন্দোনেশিয়া দ্বারা ২০০৮ সালে বান্দা আচেহতে অনুষ্ঠিত হয়েছিলো, এটি অষ্টম উৎসব ছিলো।\n\n\n== আয়োজক শহর ==\nন্যাশনাল এমটিকিউ (মুসাবাকাহ তিলাওয়াতিল কোরান ন্যাশনাল) ২৮ বার অনুষ্ঠিত হয়েছে, এখানে ন্যাশনাল এমটিকিউ-এর আয়োজকের তালিকা:\n\n১৯৬৮: মাকাসার, দক্ষিণ সুলাওয়েসি\n১৯৬৯: বান্দুং, পশ্চিম জাভা\n১৯৭০: বানজারমাসিন, দক্ষিণ কালিমন্তান\n১৯৭১: মেদান, উত্তর সুমাত্রা\n১৯৭২: জাকার্তা সিটি, জাকার্তা\n১৯৭৩: মাতরম, পূর্ব নুসা টেঙ্গারা\n১৯৭৪: সুরাবায়া, পূর্ব জাভা\n১৯৭৫: পালেমবাং, দক্ষিণ সুমাত্রা\n১৯৭৬: সামারিন্দা, পূর্ব কালিমন্তান\n১৯৭৭: মানাদো, উত্তর সুলাওয়েসি\n১৯৭৯: সেমারাং, সেন্ট্রাল জাভা\n১৯৮১: বান্দা আচেহ, নাংরো আচেহ দারুসসালাম\n১৯৮৩: পাদাং, পশ্চিম সুমাত্রা\n১৯৮৫: পন্টিয়ানাক, পশ্চিম কালিমান্তান\n১৯৮৮: বান্দর ল্যাম্পুং, ল্যাম্পুং\n১৯৯১: যোগকার্তা শহর, যোগকার্তা\n১৯৯৪: পেকানবারু, রিয়াউ\n২৯৯৭: জাম্বি সিটি, জাম্বি\n২০০০: পালু, সেন্ট্রাল সুলাওয়েসি\n২০০৩: পালংকারায়া, কেন্দ্রীয় কালিমান্তান\n২০০৬: কেন্ডারি, দক্ষিণ পূর্ব সুলাওয়েসি\n২০০৮: সেরাং, বান্তেন\n২০১০: বেংকুলু সিটি, বেংকুলু\n২০১২: অ্যাম্বন, মালুকু\n২০১৪: বাটাম, রিয়াউ দ্বীপপুঞ্জ\n২০১৬: মাতরম, পশ্চিম নুসা টেঙ্গারা\n২০১৮: মেদান - ডেলি সেরদাং, উত্তর সুমাত্রা\n২০২০: পাদাং - পাদাং প্যারিয়ামান, পশ্চিম সুমাত্রা\n২০২২: বানজারমাসিন, দক্ষিণ কালিমন্তান\n\n\n== উল্লেখযোগ্য অংশগ্রহণকারী ক্বারী ==\nকে এইচ আজিজ মুসলিম\nকে এইচ বাশোরী আলভী\nএইচজে. রফিকহ দারতো ওহাব\nএইচজে. নুরশিয়া ইসমাইল\nএইচজে. আমিনাহ\nএইচজে. মারিয়া উলফাহ\nমুয়াম্মার জেড.এ\nমুহাম্মদং\nমোহাম্মদ আলী\nএইচ ওয়ান মুহাম্মদ রিদওয়ান আল-জুফরি\nমু’মিন আইনুল মোবারক\n\n\n== তথ্যসূত্র =="}