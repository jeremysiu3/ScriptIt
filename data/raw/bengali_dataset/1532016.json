{"pageid": 1532016, "title": "এল কেফের কাসবাহ", "url": "https://bn.wikipedia.org/wiki?curid=1532016", "content": "এল কেফ-এর কাসবা (আরবি: قصبة الكاف) হল তিউনিসিয়ার এল কেফ শহরে অবস্থিত একটি কাসবা দুর্গ। এটি ১৬০০ সালে অটোমান শাসনামলে স্থানীয় গোষ্ঠী ও সীমানা পর্যবেক্ষণের উদ্দেশ্যে নির্মিত বহু দুর্গের অন্যতম। শহর রক্ষা ও প্রশাসনের গুরুত্বপূর্ণ কেন্দ্র হিসেবে কাসবাটি কাজ করত।\n\n\n== বিবরণ ==\nযেহেতু এল কেফ শহরটি রোমান যুগ থেকেই বিদ্যমান ছিল, তাই এই স্থানটি অতীতে রোমান ও আরব সহ বিভিন্ন সভ্যতা কর্তৃক শহর রক্ষার উদ্দেশ্যে ব্যবহৃত হয়েছে, যা দুর্গের মধ্যে থাকা পাঠ্য, শিলালিপি ও ধ্বংসাবশেষ দ্বারা প্রমাণিত। ১৬০০ সালে অটোমানরা এটিকে প্রথমবারের মতো একটি কাসবা হিসেবে প্রতিষ্ঠা করে। এই কাসবাতে চারটি পর্যবেক্ষণ টাওয়ার ও সৈন্যদের জন্য একটি কক্ষ ছিল। কাসবাটির উত্তর-পশ্চিম পাশে একটি গোপন পলায়ন দরজা ছিল।\nদুর্গটি একাধিকবার সংস্কার করা হয়েছিল। প্রথমবার ১৭শ শতাব্দীর মাঝামাঝি সময়ে শাসক হাম্মুদা পাশার আমলে এটি সংস্কার করা হয়। এই সংস্কারের সময় একটি খাল যুক্ত করা হয় যা মদিনা এলাকার নিচু অঞ্চলের দিকে নিয়ে যায়। প্রথম সংস্কারের সময় টাওয়ার, প্রাচীরসহ অন্যান্য প্রতিরক্ষা কাঠামোও নির্মাণ করা হয়। ১৮০৬ সালে এগুলো ডাচ প্রকৌশলী হুম্বোল্ট-এর (Humbolt) তত্ত্বাবধানে মেরামত করা হয় এবং দুর্গের উত্তর পাশে নতুন টাওয়ার যোগ করা হয়। কাসবাটির মধ্যে রয়েছে অনেকগুলো বাড়ি দ্বারা পরিবেষ্টিত একটি খোলা স্থান, একটি মসজিদ, গোলাবারুদের ঘর এবং বৃষ্টির পানি সংগ্রহের জন্য একটি জলাধার। বর্তমানে এই ভবনটি একটি পর্যটন কেন্দ্র হিসেবে ব্যবহৃত হয়। অনেক সময় উৎসব আয়োজনের স্থান হিসেবেও এটি ব্যবহৃত হয়।\n\n\n== তথ্যসূত্র =="}