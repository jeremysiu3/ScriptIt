{"pageid": 1036821, "title": "লালা রুখ", "url": "https://bn.wikipedia.org/wiki?curid=1036821", "content": "লালা রুখ (১৯৪৮- ২০১৭) ছিলেন একজন বিশিষ্ট পাকিস্তানি শিক্ষিকা, নারী অধিকার কর্মী এবং শিল্পী যিনি নারী অ্যাকশন ফোরামের প্রতিষ্ঠাতা হিসাবে পরিচিত ছিলেন।\n\n\n== শিক্ষা ও কর্মজীবন ==\nলালা রুখ পাকিস্তানের পাঞ্জাব বিশ্ববিদ্যালয় এবং মার্কিন যুক্তরাষ্ট্রের শিকাগো বিশ্ববিদ্যালয় থেকে চারুকলায় স্নাতকোত্তর (এমএ) ডিগ্রি অর্জন করেছিলেন। তিনি ত্রিশ বছর যাবত পাঞ্জাব বিশ্ববিদ্যালয়ের চারুকলা বিভাগে এবং ন্যাশনাল কলেজ অফ আর্টসে  শিক্ষকতা করেছিলেন। সেখানে ২০০০ সালে তিনি এমএ (সম্মান) ভিজ্যুয়াল আর্ট প্রোগ্রাম শুরু করেছিলেন। তুরস্ক ও আফগানিস্তানে পড়াশুনার জন্য তাকে পাকিস্তান থেকে বিভিন্ন সরকারি ভ্রমণ অনুদান দেওয়া হয়েছিল। \n\n\n== নারীবাদী কর্মী ==\nলালা রুখ ১৯৮১ সালে আরও ১৫ জন নারীকে সঙ্গে নিয়ে নারী অ্যাকশন ফোরামের (ডাব্লিউএএফ) প্রতিষ্ঠাতা সদস্য ছিলেন। একজন কর্মী ও প্রচারক হিসাবে তিনি নারী এবং সংখ্যালঘুদের অধিকারের জন্য বক্তব্য রেখেছিলেন। তিনি স্বৈরশাসক জিয়াউল হকের সামরিক আইনের বিরুদ্ধে নারীদের প্রতিবাদেও অংশ নিয়েছিলেন। তার রাজনৈতিক কর্মকাণ্ডের জন্য তাকে ওই সময় কারাগারেও প্রেরণ করা হয়েছিল।  তিনি হুডুড অধ্যাদেশের দণ্ডবিধিটিকে নারীর প্রতি বৈষম্যমূলক বিবেচনা করে তা প্রয়োগের বিরুদ্ধে ছিলেন। \n\n\n== তথ্যসূত্র =="}