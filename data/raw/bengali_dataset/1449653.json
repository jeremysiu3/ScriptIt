{"pageid": 1449653, "title": "ক্রিস্তিয়ান ওলিভেরা", "url": "https://bn.wikipedia.org/wiki?curid=1449653", "content": "ক্রিস্তিয়ান গনসালো ওলিভেরা ইবারা (স্পেনীয়: Cristian Olivera; জন্ম: ১৭ এপ্রিল ২০০২; ক্রিস্তিয়ান ওলিভেরা নামে সুপরিচিত) হলেন একজন উরুগুয়েয়ীয় পেশাদার ফুটবল খেলোয়াড়। তিনি বর্তমানে মার্কিন ক্লাব লস অ্যাঞ্জেলেস এবং উরুগুয়ে জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৮ সালে, ওলিভেরা উরুগুয়ে অনূর্ধ্ব-১৭ দলের হয়ে উরুগুয়ের বয়সভিত্তিক পর্যায়ে অভিষেক করেছিলেন। প্রায় তিন বছর যাবত উরুগুয়ের বয়সভিত্তিক দলের হয়ে খেলার পর, তিনি ২০২৩ সালে উরুগুয়ের হয়ে আন্তর্জাতিক পর্যায়ে অভিষেক করেছেন; উরুগুয়ের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nক্রিস্তিয়ান গনসালো ওলিভেরা ইবারা ২০০২ সালের ১৭ই এপ্রিল তারিখে উরুগুয়ের মোন্তেভিদেওতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওলিভেরা উরুগুয়ে অনূর্ধ্ব-১৭ এবং উরুগুয়ে অনূর্ধ্ব-২৩ দলের হয়ে খেলার মাধ্যমে উরুগুয়ের প্রতিনিধিত্ব করেছেন। ২০১৮ সালের ২৮শে আগস্ট তারিখে তিনি উরুগুয়ে অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। উরুগুয়ের বয়সভিত্তিক দলের হয়ে তিনি প্রায় ৩ বছরে ২৫ ম্যাচে অংশগ্রহণ করে ৫টি গোল করেছেন।\n২০২৩ সালের ১২ই সেপ্টেম্বর তারিখে, ২১ বছর, ৪ মাস ও ২৬ দিন বয়সে, ডান পায়ে ফুটবল খেলায় পারদর্শী ওলিভেরা ইকুয়েডরের বিরুদ্ধে অনুষ্ঠিত ২০২৬ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে উরুগুয়ের হয়ে অভিষেক করেছেন। উক্ত ম্যাচের ৪৬তম মিনিটে আক্রমণভাগের খেলোয়াড় দারউইন নুনিয়েসের বদলি খেলোয়াড় হিসেবে তিনি মাঠে প্রবেশ করেছিলেন। ম্যাচে তিনি ১৯ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ইকুয়েডর ২–১ গোলের ব্যবধানে জয়লাভ করেছিল। উরুগুয়ের হয়ে অভিষেকের বছরে ওলিভেরা সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ক্রিস্তিয়ান ওলিভেরা  (ইংরেজি)  \nসকারবেসে \nবিডিফুটবলে ক্রিস্তিয়ান ওলিভেরা  (ইংরেজি)  \nট্রান্সফারমার্কেটে ক্রিস্তিয়ান ওলিভেরা (ইংরেজি) \nওয়ার্ল্ডফুটবল.নেটে ক্রিস্তিয়ান ওলিভেরা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}