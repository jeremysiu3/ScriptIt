{"pageid": 115214, "title": "তেহট্ট মহকুমা", "url": "https://bn.wikipedia.org/wiki?curid=115214", "content": "তেহট্ট মহকুমা পশ্চিমবঙ্গের নদিয়া জেলার একটি মহকুমা। এই মহকুমা করিমপুর-১, করিমপুর-২, তেহট্ট-১ ও তেহট্ট-২ নামে চারটি ব্লক নিয়ে গঠিত। এই চারটি ব্লকের অধীনে ৩৬টি গ্রাম পঞ্চায়েত ও একটি সেন্সাস টাউন বর্তমান। মহকুমার সদর তেহট্ট।\n\n\n== এলাকা ==\nমহকুমা করিমপুর-১, করিমপুর-২, তেহট্ট-১ ও তেহট্ট-২ নামে চারটি ব্লকের অধীনে এই মহকুমায় ৩৬টি গ্রাম পঞ্চায়েত ও একটি সেন্সাস টাউন অবস্থিত। মহকুমার একমাত্র সেন্সাস টাউনটি হল করিমপুর।\n\n\n== ব্লক ==\n\n\n=== করিমপুর-১ ব্লক ===\nকরিমপুর-১ ব্লকের গ্রামীণ এলাকা আটটি গ্রাম পঞ্চায়েত নিয়ে গঠিত। এগুলি হল হরেকৃষ্ণপুর, জামশেরপুর, করিমপুর-২, পিপুলবেড়িয়া, হোগলবেড়িয়া, করিপুর-১, মধুগড়ি ও শিকারপুর। ব্লকের একমাত্র নগরাঞ্চলটি হল করিমপুর সেন্সাস টাউন। ব্লকটি হোগলবেড়িয়া, করিমপুর ও মুরুটিয়া থানার অধীনস্থ। ব্লকের সদর শিকারপুর।\n\n\n=== করিমপুর-২ ব্লক ===\nকরিমপুর-২ ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল ঢোরাদহ-১, মারুতিয়া, নারায়ণপুর-২, রহমতপুর, ঢোরাদহ-২, নন্দনপুর, নটিডাঙা-১, দিঘল কান্দি, নারায়ণপুর-১ ও নটিডাঙা-২। এই ব্লকে কোনো নগরাঞ্চল নেই। ব্লকটি থানারপাড়া, করিমপুর ও মুরুতিয়া থানার অধীনস্থ। ব্লকের সদর রহমতপুর।\n\n\n=== তেহট্ট-১ ব্লক ===\nতেহট্ট-১ ব্লকের গ্রামীণ এলাকা ১১টি গ্রাম পঞ্চায়েত নিয়ে গঠিত। এগুলি হল বেতাই-১, ছিটকা, পাথরঘাটা-১, শ্যামনগর, বেতাই-২, কানাইনগর, পাথরঘাটা-২, তেহট্ট, চাঁদেরঘাট, নাতনা, রঘুনাথপুর। এই ব্লকে কোনো নগরাঞ্চল নেই। ব্লকটি তেহট্ট থানার অধীনস্থ। ব্লকের সদর তেহট্ট।\n\n\n=== তেহট্ট-২ ব্লক ===\nতেহট্ট-২ ব্লকের গ্রামীণ এলাকা সাতটি গ্রাম পঞ্চায়েত নিয়ে গঠিত। এগুলি হল বার্নিয়া(নতুন বার্নিয়া), হাঁসপুকুরিয়া, পলসুন্ডা-১, সাহেবনগর-২, গোপীনাথপুর, পলাশীপাড়া ও পলসুন্ডা-২। এই ব্লকে কোনো নগরাঞ্চল নেই। ব্লকটি তেহট্ট ও পলাশীপাড়া থানার অধীনস্থ। ব্লকের সদর পলাশীপাড়া।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে করিমপুর-২ ব্লকের ঢোরাদহ-১, ঢোরাদহ-২, মুরুটিয়া, নতিডাঙা-১, নতিডাঙা-২ ও রহমতপুর গ্রাম পঞ্চায়েত ছয়টি নিয়ে করিমপুর বিধানসভা কেন্দ্র গঠিত। করিমপুর-২ ব্লকের অপর গ্রাম চারটি গ্রাম পঞ্চায়েত এবং তেহট্ট-১ ব্লকের বেতাই-১, বেতাই-২, ছিটকা, কানাইনগর, নাটনা, পাথরঘাটা-১, রঘুনাথপুর, শ্যামনগর ও তেহট্ট নিয়ে তেহট্ট বিধানসভা কেন্দ্র গঠিত। তেহট্ট-১ ব্লকের অন্য গ্রাম পঞ্চায়েতগুলি এবং তেহট্ট-২ ব্লক নিয়ে গঠিত হয়েছে পলাশীপাড়া বিধানসভা কেন্দ্র। করিমপুর বিধানসভা কেন্দ্র মুর্শিদাবাদ লোকসভা কেন্দ্রের অন্তর্গত। অন্যদিকে তেহট্ট ও পলাশীপাড়া কৃষ্ণনগর লোকসভা কেন্দ্রের অন্তর্গত।\n\n\n== পাদটীকা ==\n\nটেমপ্লেট:নদিয়া জেলা"}