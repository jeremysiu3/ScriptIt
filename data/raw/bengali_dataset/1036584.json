{"pageid": 1036584, "title": "পিয়ের কালুলু", "url": "https://bn.wikipedia.org/wiki?curid=1036584", "content": "পিয়ের কালুলু কিয়াতেংওয়া (ফরাসি উচ্চারণ: ​[pjɛʁ kalyly], ফরাসি: Pierre Kalulu; জন্ম: ৫ জুন ২০০০; পিয়ের কালুলু নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব এসি মিলান এবং ফ্রান্স অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০০৭–০৮ মৌসুমে, ফরাসি ফুটবল ক্লাব সেঁ-প্রিয়েস্তের যুব পর্যায়ের হয়ে খেলার মাধ্যমে কালুলু ফুটবল জগতে প্রবেশ করেছেন এবং পরবর্তীকালে লিওঁয়ের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, ফরাসি ক্লাব লিওঁ বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; লিওঁ বি-এর হয়ে তিনি ৩৬ ম্যাচে অংশগ্রহণ করেছেন। মাঝে তিনি ২ মৌসুমের জন্য লিওঁয়ের মূল দলে অন্তর্ভুক্ত থাকলেও একটি ম্যাচেও অংশগ্রহণ করেননি। ২০২০–২১ মৌসুমে, তিনি প্রায় ০.৪৮ মিলিয়ন ইউরোর বিনিময়ে লিওঁ বি হতে ইতালীয় ক্লাব এসি মিলানে যোগদান করেছেন।\n২০১৮ সালে, কালুলু ফ্রান্স অনূর্ধ্ব-১৮ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nপিয়ের কালুলু কিয়াতেংওয়া ২০০০ সালের ৫ই জুন তারিখে ফ্রান্সের লিওঁয়ে জন্মগ্রহণ করেছেন এবং সেখানেই তার শৈশব অতিবাহিত করেছেন। তার দুই ছোট ভাই আলদো কালুলু এবং গেদেওন কালুলুও ফুটবল খেলোয়াড়।\n\n\n== আন্তর্জাতিক ফুটবল ==\nকালুলু ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৮ সালের ২০শে এপ্রিল তারিখে তিনি মেক্সিকো অনূর্ধ্ব-১৮ দলের এক প্রীতি ম্যাচে ফ্রান্স অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ২০১৯ সালে তিনি ফ্রান্স অনূর্ধ্ব-১৯ দলের হয়ে ২০১৯ উয়েফা ইউরোপীয় অনূর্ধ্ব-১৯ চ্যাম্পিয়নশিপে অংশগ্রহণ করেছেন, উক্ত প্রতিযোগিতার সেমি-ফাইনালে পূর্ণ সময় শেষে তার দল স্পেন অনূর্ধ্ব-১৯ দলের কাছে ০–০ গোলে ড্র করার পর পেনাল্টি শুট-আউটে ৪–৩ গোলের ব্যবধানে পরাজিত হয়ে উক্ত প্রতিযোগিতা থেকে বিদায় নিয়েছিল। উক্ত প্রতিযোগিতায় তিনি ৩ ম্যাচে অংশগ্রহণ করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন, যেখানে তিনি মাত্র ১টি ম্যাচে অংশগ্রহণ করেছেন। কালুলু জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত ফ্রান্স অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে পিয়ের কালুলু  (ফরাসি)  \nপিয়ের কালুলু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে পিয়ের কালুলু  (ইংরেজি)  \nসকারবেসে পিয়ের কালুলু (ইংরেজি) \nবিডিফুটবলে পিয়ের কালুলু  (ইংরেজি)  \nট্রান্সফারমার্কেটে পিয়ের কালুলু (ইংরেজি) \nওয়ার্ল্ডফুটবল.নেটে পিয়ের কালুলু (ইংরেজি) \nইএসপিএন এফসিতে পিয়ের কালুলু (ইংরেজি)"}