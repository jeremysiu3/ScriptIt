{"pageid": 1436641, "title": "তাল আফার দুর্গ", "url": "https://bn.wikipedia.org/wiki?curid=1436641", "content": "তাল আফার দুর্গ (তুর্কি: Telafer Kalesi) উত্তর-পশ্চিম ইরাকের নিনাওয়া প্রদেশের শহর তাল আফারে অবস্থিত একটি দুর্গ। উসমানীয় সাম্রাজ্যের আমলে নির্মিত, দুর্গতে আসিরীয় আমলের অবশেষ রয়েছে।\n২০০৩ সালে ইরাক আক্রমণের পরে, দুর্গটি তাল আফারের মেয়র, পৌরসভা এবং পুলিশ সদর দপ্তর ছিল। ২০০৫ সালে তাল আফার যুদ্ধে আমেরিকান বাহিনীর একটি ঘাঁটি হিসাবে এটি ব্যবহৃত হয়েছিল। তাল আফার ২০১৪ সালের জুনে ইসলামিক স্টেট অফ ইরাক অ্যান্ড দ্য লেভান্টের (আইএসআইএল) অধিকারে আসে এবং তারা দুর্গটিকে আইএসআইএল সদস্যদের সাথে জোর করে বিয়ে দেওয়ার জন্য মহিলা এবং মেয়েদের জন্য কারাগার হিসাবে ব্যবহার করেছিল।\n২০১৪ সালের ডিসেম্বরে, আইএসআইএল শহরের উত্তর ও পশ্চিম দেয়াল উড়িয়ে দেয়, যার ফলে ব্যাপক ক্ষতি হয়। সম্ভবত বিক্রি করতে পারে এমন পুরাকীর্তি খোঁজার জন্য জঙ্গিরা দুর্গের মধ্যে কিছু ধ্বংসাবশেষও খনন করেছিল। ইউনেস্কোর মহাপরিচালক ইরিনা বোকোভা দুর্গটির ধ্বংসের তীব্র নিন্দা করেছেন।২০১৭ সালে তাল আফার পুনরুদ্ধারের যুদ্ধে ইরাকি বাহিনী দুর্গটি আইএসআইএল হতে পুনরুদ্ধার করে।\n\n\n== তথ্যসূত্র =="}