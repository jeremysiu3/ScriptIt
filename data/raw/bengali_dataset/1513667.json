{"pageid": 1513667, "title": "গুরলিন চোপড়া", "url": "https://bn.wikipedia.org/wiki?curid=1513667", "content": "গুরলিন চোপড়া, যিনি গুরলেন কৌর চোপড়া নামেও পরিচিত, ইনি একজন ভারতীয় অভিনেত্রী এবং মডেল। তিনি হিন্দি, তেলুগু, তামিল, মারাঠি, কন্নড়, পাঞ্জাবি ইত্যাদি বিভিন্ন ভাষাভাষীর ছবিতে অভিনয় করেছেন।\n\n\n== জীবনের প্রথমার্ধ ==\nগুরলীন চোপড়া তার ছোটবেলায় মিস চণ্ডীগড় নামক স্থানীয় সৌন্দর্য প্রতিযোগিতার জন্য নির্বাচিত হয়েছিলেন। এরপর তিনি তার বন্ধুদের পরামর্শ অনুযায়ী মডেলিং করার চেষ্টা করেন এবং পর্বরতীকালে চলচ্চিত্র জগুতে অভিনেত্রী হিসাবে যোগদানের সিদ্ধান্ত নেন।\n\n\n== কেরিয়ার ==\nগুরলিন চোপড়া ১৯৯৯ সালে সুরজিৎ বিন্দ্রাখিয়ার \"তেদি তেদি তকদি তুমি\" গানের মাধ্যমে মডেল হিসেবে আত্মপ্রকাশ করেন। পরে, তিনি হিন্দি চলচ্চিত্র চলচ্চিত্র \"ইন্ডিয়ান বাবু\" তে অভিনয়ের মাধ্যমে চলচ্চিত্র জগতে পদার্পন করেন। এরপর, তিনি \"কুছ তো গডবড হ্যায়\" সিনেমায় একজন অনাথ মেয়ে রিয়া চরিত্রে অভিনয় করেন। গুরলিন চোপড়া তেলুগু চলচ্চিত্র জগতে আত্মপ্রকাশ করেন \"আয়ুধম\" (২০০৩)   সিনেমার মাধ্যমে এবং পরবর্তীতে বহু তেলুগু, কন্নড় ও তামিল ছবিতে কাজ করেন। তিনি \"মন্মথা\" সিনেমায় দ্বৈত চরিত্রে অভিনয় করেন। তার অভিনয় সম্পর্কে সিফি -এর পক্ষ থেকে ইতিবাচক মন্তব্য করা হয়। এবং রেডিফ এর পক্ষ থেকে তার দ্বৈত চরিত্রে অভিনয়ের প্রসংশা করা হয়। ২০০৪ সালে, তিনি তার প্রথম তামিল চলচ্চিত্র \"থুল্লালে\"-এ চুক্তিবদ্ধ হন এবং শুটিং সম্পন্ন করেন, তবে এটি মুক্তি পায় ২০০৭ সালে। পরবর্তীতে তিনি পাঞ্জাবি চলচ্চিত্রে অভিনয় শুরু করেন। অভিনেতা বাব্বু মানের সাথে তার অভিনীত \"হাশর\" সিনেমাটি বক্স অফিসে সাফল্য পায়। দীর্ঘ বিরতির পর, তিনি ২০০৯ সালে \"কোনসিমালো চিত্তেম্মা কিত্তায়া\" নামক তেলুগু ছবিতে অভিনয় করেন।   এছাড়া, তিনি একটি থ্রিডি তেলুগু হাস্যরসাত্মক প্রেমধর্মী ছবি \"বাস্তবম\"-এও অভিনয় করেন।\n২০১৫ সালের মে মাসে তিনি তার প্রথম মারাঠি সিনেমা শিনমার জন্য শুটিং শুরু করেন।\n\n\n== চলচ্চিত্র তালিকা ==\n\n\n== তথ্যসূত্র =="}