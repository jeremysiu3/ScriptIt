{"pageid": 1161950, "title": "নিরাপত্তা (হুমকি থেকে)", "url": "https://bn.wikipedia.org/wiki?curid=1161950", "content": "হুমকি থেকে নিরাপত্তা বলতে কোনও ব্যক্তি, সংগঠন বা ব্যবস্থাতে বহিরাগত কোনও উৎসের দ্বারা সংঘটিত কোনও ইচ্ছাকৃত কাজের কারণে জানমালের ক্ষয়ক্ষতির বিরুদ্ধে গৃহীত প্রতিরক্ষামূলক বা সুরক্ষামূলক পদক্ষেপগুলির ফলে উদ্ভূত অবস্থাকে বোঝায়। ইচ্ছাকৃত ক্ষতিকারক কাজটিকে আক্রমণ বলে। যে বা যারা এই ইচ্ছাকৃত, পরিকল্পিত ও দুরভিসন্ধিমূলক (প্রায়শই অপরাধমূলক) কাজটি করে, তাদেরকে আক্রমণকারী, শত্রু বা হুমকি বলে। আক্রমণকারীরা কোনও ব্যবস্থার বা সংগঠনের দুর্বলতা বা আক্রান্তপ্রবণতাগুলির সুযোগ নিয়ে আক্রমণ পরিচালনা করে। নিরাপত্তামূলক পদক্ষেপগুলি এই আক্রমণগুলিকে প্রতিহত করে বা এগুলি ঘটার ঝুঁকি হ্রাস করে। আক্রমণের মধ্যে চুরি, ডাকাতি, অননুমোদিত অনুপ্রবেশ ধ্বংসাত্মক ও নাশকতামূলক কার্যকলাপ অন্তর্ভুক্ত। নিরাপত্তা বলতে ব্যবস্থা ও প্রক্রিয়ার নকশায় এইরূপ ক্ষতি ঘটার ঝুঁকি হ্রাস করার পাশাপাশি নজরদারি ও পাহারা প্রদানকারী ব্যক্তিদের নিয়োগদানও বোঝায়।\nহুমকি থেকে নিরাপত্তাকে ইংরেজি পরিভাষায় সাধারণত \"সিকিউরিটি\" (Security) বলা হয়।\n\n\n== আরও দেখুন ==\n\n\n== তথ্যসূত্র =="}