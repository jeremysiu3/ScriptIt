{"pageid": 1347321, "title": "খসরু মালিক", "url": "https://bn.wikipedia.org/wiki?curid=1347321", "content": "আবুল মুযাফফর খসরু মালিক ইবনে খসরু শাহ (ফার্সি: ابوالمظفر خسروملک بن خسروشاه), যিনি শুধু খসরু মালিক (خسرو ملک) নামেই বেশি পরিচিত। তিনি ছিলেন গজনভি সাম্রাজ্যের শেষ সুলতান, যিনি ১১৬০ থেকে ১১৮৬  সাল পর্যন্ত শাসন করেছিলেন। তিনি ছিলেন খসরু শাহ (শা. ১১৫৭-১১৬০) এর পুত্র এবং উত্তরাধিকারী।\n\n\n== রাজত্ব ==\n১১৬১/৬২ সালে, ঘুররা গজনীর গজনভিদের রাজধানী দখল করে, খসরু মালিককে লাহোরে পিছু হটতে বাধ্য করে, যেটি তার নতুন রাজধানী হয়। সেখান থেকে তিনি উত্তর ভারতে প্রবেশ করেন, দক্ষিণ কাশ্মীর পর্যন্ত তার শাসনের বিস্তার ঘটান। তিনি ভারতীয় খোখার উপজাতির সাথেও একটি জোট তৈরি করেছিলেন। ১১৭০ সালে, খসরু (বা তার একজন সেনাপতি) গঙ্গার দক্ষিণ অংশ আক্রমণ করেন।\n১১৭৮ সালে ঘুরের শাসক মুইযযুদ্দিন মুহাম্মাদ ঘুরি গজনভি পাঞ্জাবের দক্ষিণ অংশ আক্রমণ করেন এবং গুজরাত পর্যন্ত পৌঁছান। ১১৭৯/৮০ সালে তিনি পেশোয়ার দখল করেন এবং ১১৮১/৮২ নাগাদ লাহোরের আশেপাশে চলে আসেন, কিন্তু খসরু মালিক তাকে অর্থ প্রদান করে শহর থেকে দূরে রাখতে সক্ষম হন তাই তিনি শহর অবরোধ করার পরিবর্তে লাহোর থেকে পিছু হটে যান। যাইহোক, অবশেষে ১১৮৬ সালে ঘুরিরা লাহোর দ্বারা দখল করে, যখন খসরু মালিক এবং তার পুত্র বাহরাম শাহকে ঘুরে নিয়ে যাওয়া হয় এবং বন্দী করা হয়, যা গজনভি সাম্রাজ্যের সমাপ্তি চিহ্নিত করে। ১১৯১ সালে উভয়ের মৃত্যুদণ্ড কার্যকর করা হয়েছিল।\n\n\n== তথ্যসূত্র ==\n\n\n== সূত্র ==\nBosworth, C. E. (১৯৬৮)। \"The Political and Dynastic History of the Iranian World (A.D. 1000–1217)\"। The Cambridge History of Iran, Volume 5: The Saljuq and Mongol periods। Cambridge University Press। পৃষ্ঠা 1–202। আইএসবিএন 0-521-06936-X। \nBosworth, C.E. (১৯৭৭)। The Later Ghaznavids। Columbia University Press। \nBosworth, C. E. (১৯৯৩)। \"The Encyclopedia of Islam, VII\"। The Encyclopaedia of Islam, Vol. VII। Brill। পৃষ্ঠা 1–1056। আইএসবিএন 90-04-09419-9। \nBosworth, C. Edmund (২০০১)। \"GHAZNAVIDS\"। Encyclopaedia Iranica, Vol. X, Fasc. 6। London et al.। পৃষ্ঠা 578–583। \nBosworth, C. Edmund (২০১৩)। \"ḴOSROW MALEK\"। Encyclopaedia Iranica।"}