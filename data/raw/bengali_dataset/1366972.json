{"pageid": 1366972, "title": "আউটরাম ব্যাঙ্গস", "url": "https://bn.wikipedia.org/wiki?curid=1366972", "content": "আউটরাম ব্যাঙ্গস (১২ জানুয়ারি ১৮৬৩ - ২২ সেপ্টেম্বর ১৯৩২) একজন আমেরিকান প্রাণিবিদ ছিলেন।\n\n\n== জন্ম ও প্রারম্ভিক জীবন ==\n১৮৬৩ সালের ১২ জানুয়ারি আমেরিকার ম্যাসাচুসেটসের ওয়াটারটাউনে আউটরাম ব্যাঙ্গস জন্মগ্রহণ করেন। তিনি পিতা এডওয়ার্ড এবং মাতা অ্যানি আউটরাম (হজকিনসন) ব্যাঙ্গসের দ্বিতীয় পুত্র ছিলেন। তিনি ১৮৮৪ থেকে ১৮৮০ সাল পর্যন্ত হার্ভার্ড বিশ্ববিদ্যালয়ে অধ্যয়ন করেন।\n\n\n== কর্মজীবন ==\n১৯০০ সালে হার্ভার্ড মিউজিয়াম অফ কমপারেটিভ জুলজিতে স্তন্যপায়ী প্রাণীদের বিভাগে তিনি কিউরেটর হন। ১৯০৬ সালে তিনি জ্যামাইকা সফরে যান। সেখানে ১০০ টিরও বেশি পাখি সংগ্রহ করেন। সেই সময় ডেঙ্গু জ্বরের কারণে তার ভ্রমণ সংক্ষিপ্ত করতে হয়। ১৮৯৯ সালে হার্ভার্ড কলেজে ১০০টিরও বেশি নমুনা সহ তার ১০,০০০টিরও বেশি স্তন্যপায়ী প্রাণীর চামড়া এবং খুলির সংগ্রহ প্রদর্শিত হয়। ১৯০৮ সালে তার ২৪,০০০ এরও বেশি পাখির চামড়ার সংগ্রহ তুলনামূলক প্রাণিবিদ্যার যাদুঘরে প্রদর্শিত করা হয়েছিল। এইভাবে সংগ্রহের মাত্রা তিনি বাড়িয়ে গিয়েছিলেন। ১৯২৫ সালে তিনি ইউরোপ সফরে যান। ইউরোপের যাদুঘরগুলি পরিদর্শন করেন এবং পক্ষীবিদদের সঙ্গে সাক্ষাৎ করে বৈজ্ঞানিক মত বিনিময় করেন। তিনি ৭০টিরও বেশি বই এবং নিবন্ধ লিখেছেন। এইসব বই এবং নিবন্ধের মধ্যে ৫৫টি স্তন্যপায়ী প্রাণিদের সম্পর্কে লেখা।\n\n\n== মৃত্যু ==\n১৯৩২ সালের ২২ সেপ্টেম্বর আমেরিকার ম্যাসাচুসেটসের ওয়ারহামে তার গ্রীষ্মকালীন বাড়িতে তিনি শেষ নিঃশ্বাস ত্যাগ করেন।\n\n\n== তথ্যসূত্র =="}