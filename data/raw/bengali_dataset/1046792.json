{"pageid": 1046792, "title": "নুর-আস্তানা মসজিদ", "url": "https://bn.wikipedia.org/wiki?curid=1046792", "content": "নুর-আস্তানা মসজিদ (কাজাখ: Nur-Astana meshiti) কাজাখস্তানের রাজধানী নুর-সুলতানে অবস্থিত একটি মসজিদ। এটি মধ্য এশিয়ার তৃতীয় বৃহত্তম মসজিদ। এই মসজিদের উচ্চতা ৪০ মিটার (১৩০ ফুট) যা ইসলামের সর্বশেষ নবি ও রাসুল মুহাম্মদের বয়সের প্রতীক যখন তার উপর কুরআন অবতীর্ণ হয়। এর মিনার চারটি ৬৩ মিটার (২০৭ ফুট) উঁচু যা মুহাম্মদ মারা যাওয়ার সময় তার বয়সের প্রতীক।\n\n\n== নির্মাণ ==\nলেবাননের বৈরুতের একজন স্থপতি, চার্লস হেডেফের নকশা করা এই মসজিদটি নুর-সুলতান শহরের ইয়েসিল নদীর বাম তীরে অবস্থিত। ২০০৫ সালের মার্চ মাসে এর নির্মাণ কাজ শুরু হয় এবং ২০০৮ সালে সম্পন্ন হয়। মসজিদটি কাজাখস্তানের রাষ্ট্রপতি নুরসুলতান নাজারবায়েভ ও কাতারের আমির হামাদ বিন খলিফার চুক্তির উপহার ছিল।\n\n\n== স্থাপত্য ==\nমসজিদটি ইসলামি স্থাপত্যশৈলিতে নির্মিত। এর অভ্যন্তরে প্রধান প্রার্থনা কক্ষে কুরআনের শিলালিপি রয়েছে। এছাড়া মহিলাদের জন্যও একটি প্রার্থনা কক্ষ আছে। মসজিদটি ৩,৯৩০ বর্গমিটার (৪২,৩০২ বর্গ ফুট) এলাকা জুড়ে বিস্তৃত। এর প্রধান গম্বুজটি সোনালি বর্ণের। মসজিদটিতে মোট ৫,০০০ জনের স্থান সংকুলান হয় (বাইরে ২,০০০ জন সহ)। এর কাঠামোটি কাচ, কংক্রিট, গ্রানাইট ও অ্যালকুবন্ড দিয়ে তৈরি।\n\n\n== আরও দেখুন ==\nকাজাখস্তানে ইসলাম\nকাজাখস্তানের মসজিদের তালিকা\n\n\n== তথ্যসূত্র ==\n\n\n== বহিঃসংযোগ ==\n\nউইকিম্যাপিয়ায় নুর-আস্তানা মসজিদ\nকাজাখস্তান লাইভে নুর-আস্তানা মসজিদ"}