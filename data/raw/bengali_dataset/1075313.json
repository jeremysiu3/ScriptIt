{"pageid": 1075313, "title": "অঞ্জি খাদ সেতু", "url": "https://bn.wikipedia.org/wiki?curid=1075313", "content": "অঞ্জি খাদ সেতুটি একটি নির্মাণাধীন তারের-অবলম্বনবিশিষ্ট সেতু, যা জম্মু-বারামুল্লা রেলপথের কাটরা ও রিয়াসি অংশকে সংযুক্ত করে। এই সেতুটিকে নির্মাণের পূর্বে চেনাব সেতুর অনুরূপ একটি খিলান সেতু প্রস্তাব করা হয়।\n\n\n== ইতিহাস ==\nআঞ্জি খাদ সেতু প্রাথমিকভাবে একটি খিলান সেতু হিসাবে নির্মাণের প্রস্তাব করা হয়। এটি একটি দীর্ঘ ইস্পাত খিলান স্প্যান সেতু হিসাবে নকাশা করা হয়। এর প্রধান খিলান স্প্যান ২৬৫ মিটার ও ডেকের উচ্চতা ১৮৯ মিটার ছিল। সেতুটি চেনাব সেতুর ৮.৫-কিলোমিটার (৫.৩-মাইল) দক্ষিণ-পূর্বে রিয়াসির নিকট নতুন রেলপথের সাথে অঞ্জি খাদের গভীর গিরিখাত অতিক্রম করে। মানের দিক, নির্মাণ মান, দেশীয় উপকরণ ও পেইন্টিং স্কিম চেনাব সেতুর অনুরূপ প্রস্তাব করা হয়। পরে, প্রাক্তন রেলওয়ে বোর্ডের চেয়ারম্যানের নেতৃত্বে একটি কমিটি সুপারিশ করে, যে স্থানটি একটি খিলান সেতুর জন্য উপযুক্ত নয়।\nভারতীয় রেল ২০১৬ সালের অক্টোবর মাসে অঞ্জি খাদে তারের-অবলম্বনবিশিষ্ট সেতু নির্মাণের সিদ্ধান্ত গ্রহণ করে। চেনাব সেতুর অনুরূপ একটি খিলান সেতু নির্মাণের পরিকল্পনাটি মূলত এই অঞ্চলের ভূতাত্ত্বিক স্থিতিশীলতা নিয়ে উদ্বেগের কারণে কাঠামোর দুর্বলতার জন্য পরিত্যক্ত হয়।  প্রস্তাবিত সেতুটি কাটরার দিকে সুড়ঙ্গ টি২ ও রিয়াসির দিকে সুড়ঙ্গ টি৩ কে সংযুক্ত করবে। প্রকল্পটি ₹ ৪৫৮ কোটি টাকা ব্যায়ে ১৯৬ মিটার উচ্চতায় নির্মিত ২৯০ মিটার দীর্ঘ স্প্যান নিয়ে গঠিত। \n\n\n== নকশা ==\nএকটি বিদেশী সংস্থার প্রস্তাবিত মৌলিক নকশা ব্যবহার করা হয়েছে। উত্তর রেলের নির্মাণ প্রধান জানিয়েছেন, যে বিস্তারিত নকশা তৈরির কাজ চলছে।\n\n\n== অবস্থার হালনাগাদ ==\nজানুয়ারি ২০১৭: এইচসিসি তারের-অবলম্বনবিশিষ্ট অঞ্জি খাদ সেতু নির্মাণ করবে। কাজটি ৩৬ মাসের মধ্যে শেষ হবে। \nমার্চ ২০২১: অঞ্জি খাদ সেতুর একক পাইলন সম্পন্ন হয়। \n\n\n== আরও দেখুন ==\n পরিবহন প্রবেশদ্বার\n প্রকৌশল প্রবেশদ্বার\nচেনাব সেতু\n\n\n== তথ্যসূত্র =="}