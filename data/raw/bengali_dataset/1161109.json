{"pageid": 1161109, "title": "কোতোয়াল (ভাস্কর্য)", "url": "https://bn.wikipedia.org/wiki?curid=1161109", "content": "কোতোয়াল মৃণাল হক নির্মিত একটি ভাস্কর্য। এটি ঢাকার ইস্কাটনে মিন্টু রোডের পুর্বপ্রান্তের শেষাংশে  সড়কদ্বীপে পুলিশ কমিশনারের কার্যালয়ের সামনে অবস্থিত। পুলিশ ব্যবস্থার পূর্বসূরী মুঘল ও ব্রিটিশ আমলের আইন শৃংখলা রক্ষাকারীদের 'কোতোয়াল' বলা হতো। সেসময় কোতোয়ালরা ঘোড়ায় চড়ে তাদের দায়িত্ব পালন করতেন। ভাস্কর্যটি বাংলাদেশে আইন শৃংখলা রক্ষাকারী দলের প্রাচীন ঐতিহ্যকে তুলে ধরে।\n\n\n== বর্ণনা ==\nকোতোয়াল ভাস্কর্যে একটি উঁচু মঞ্চের উপর সোনালি রঙে মোড়ানো দুটি ঘোড়া ও ঘোড়ায় চড়া দুজন কোতোয়ালের উর্দি পড়া অবস্থায় টহল দেয়ার অভিব্যক্তি নির্মাণ করা হয়েছে। ভাস্কর্যে দেখা যায় কোতোয়াল ঘোড়ার উপর শক্ত চাবুক হাতে বসে আছেন। দুইজন কোতোয়াল পাশাপাশি ঘোড়া ছুটাচ্ছেন। ডানের ব্যক্তি ডান দিকে এবং বাম পাশের ব্যক্তি সম্মুখে নজর রাখছেন।\n\n\n== তথ্যসূত্র ==\n\n\n== বহিঃসংযোগ ==\nমৃণাল হকের ব্যক্তিগত বাতায়নে কোতোয়ালের স্থিরচিত্র  ওয়েব্যাক মেশিনে আর্কাইভকৃত ২৪ মে ২০২২ তারিখে"}