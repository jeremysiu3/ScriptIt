{"pageid": 1390882, "title": "আইলেউ", "url": "https://bn.wikipedia.org/wiki?curid=1390882", "content": "আইলেউ হল পূর্ব তিমুরের আইলেউ জেলার প্রধান জনপদ। এটি জাতীয় রাজধানী দিলির ৪৭ কিমি (২৯ মাইল) দক্ষিণ-পশ্চিমে অবস্থিত, এবং ২০১৫ সালে এর জনসংখ্যা ছিল ২,৭৮৮।  পর্তুগিজ তিমুরে, পর্তুগিজ স্বৈরশাসক আন্তোনিও অস্কার কারমোনার নামানুসারে শহরটি ভিলা জেনারেল কারমোনা নামে পরিচিত ছিল, কিন্তু দ্বিতীয় বিশ্বযুদ্ধের পর এটির নতুনভাবে নামকরণ করা হয়। 'আইলেউ' মানে মাম্বাইতে \"বাঁকানো গাছ\"। \n\n\n== ইতিহাস ==\n১৯০৩ সালে, ঔপনিবেশিক শাসকদের বিরুদ্ধে আইলেউতে একটি ব্যর্থ বিদ্রোহ হয়। ১৯১২ সালের জানুয়ারিতে, এটি মানুফাহির বিদ্রোহের বিরুদ্ধে পর্তুগিজ ঘাঁটি হিসাবে কাজ করেছিল। \n১৯৪২ থেকে ১৯৪৫ সালের মধ্যে জাপানিরা পর্তুগিজ তিমুর দখল করে। ৩১ আগস্ট ১৯৪২-এ শহরটিতে জাপানি হানাদারদের তিমুরীয় মিত্র কলুনাস নেগ্রাস আক্রমণ করেছিল। পাঁচজন পর্তুগিজ সৈন্য, সেইসাথে বেশ কিছু বেসামরিক কর্মচারী এবং ধর্মপ্রচারক নিহত হয়। আইলেউতে একটি স্মৃতিসৌধ আজ গণহত্যার স্মরণে দাঁড়িয়ে আছে।\nইন্দোনেশিয়ার সৈন্যরা ১৯৭৯ সালের শেষের দিকে পূর্ব তিমুরীয়দের জন্য আইলেউতে একটি স্থানান্তর শিবির স্থাপন করে। সেপ্টেম্বরের শুরুতে, ১৯৯৯ সালের পূর্ব তিমোরিজ সংকটের সময়, এলাকার বিভিন্ন সুকোর বাসিন্দাদের ইন্দোনেশিয়ার আকু হিদুপ ডেনগান ইন্টিগ্রাসি মিলিশিয়া তাদের বাড়ি থেকে বহিষ্কার করেছিল। সেলোই ক্রেইক সুকো ৬ সেপ্টেম্বর ধ্বংস করা হয়েছিল, বাড়িঘর পুড়িয়ে দেওয়া হয়েছিল এবং এর পশু হত্যা করা হয়েছিল।\n১৯৯৯ সালের শেষের দিকে, আইলেউকে একটি স্বাধীন পূর্ব তিমুরের নতুন রাজধানী করার অস্থায়ী পরিকল্পনা ছিল। তবে দিলির পক্ষে এটি খারিজ হয়ে যায়। \n\n\n== ভগ্নিপ্রতিম শহর ==\n মেরি-বেক শহর, অস্ট্রেলিয়া \n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে আইলেউ সম্পর্কিত মিডিয়া দেখুন।"}