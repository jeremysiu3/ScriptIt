{"pageid": 1531132, "title": "ইবনে আবিদ্দুনিয়া", "url": "https://bn.wikipedia.org/wiki?curid=1531132", "content": "ইমাম আব্দুল্লাহ ইবনে মুহাম্মদ ইবনে উবাইদ ইবনে সুফিয়ান ইবনে আবিদ্দুনিয়া (২০৮-২৮১ হি.) ছিলেন একজন ইসলামি পণ্ডিত, হাদিস বিশারদ, সাহিত্যিক, ইতিহাসবিদ, শিক্ষাবিদ ও আধ্যাত্মিক ব্যক্তিত্ব। তিনি ইতিহাসে ইবনে আবিদ্দুনিয়া নামে অধিক পরিচিত। তিনি হাদিস, ইতিহাস, তপস্যা, হৃদয়-নমনীয় বর্ণনা ও ধর্মীয় উপদেশমূলক বই রচনার জন্য বিখ্যাত ছিলেন। ইবন আবিদ্দুনিয়া একজন ধীমান লেখক ছিলেন এবং নিয়মতান্ত্রিক ইসলামী সংকলনের যুগে তাকে সবচেয়ে উৎপাদনশীল লেখকদের একজন হিসেবে বিবেচনা করা হয়। তাঁর রচনাগুলো বহুমাত্রিক জ্ঞান-বিজ্ঞান ও শিল্পকলার উপর তাঁর বিস্তৃত এবং গভীর বোধগম্যতার প্রমাণ দেয়। ইবনে কাসির উল্লেখ করেছেন যে, তাঁর রচনার সংখ্যা একশো অতিক্রম করেছে। তবে ইমাম যাহাবী একশো ষাটটিরও বেশি রচনা গণনা করেছেন, যা তিনি বর্ণানুক্রমিকভাবে তালিকাভুক্ত করেছেন। \nতিনি হিজরী তৃতীয় শতাব্দীর শুরুতে ২০৮ হিজরিতে আব্বাসীয় খিলাফতের রাজধানী বাগদাদে জন্মগ্রহণ করেন এবং বেশ কয়েকজন আব্বাসীয় খলিফার শাসনামলে বেঁচে ছিলেন, যাদের মধ্যে দুজনের শিক্ষক হিসেবে তিনি দায়িত্ব পালন করেছিলেন। তিনি জ্ঞানী ও ধর্মীয় পরিবারে বেড়ে ওঠেন এবং দশ বছর বয়সের আগেই তৎকালীন বিশিষ্ট পণ্ডিতদের কাছ থেকে শিক্ষা গ্রহণ শুরু করেন। তাঁর জীবনীকাররা তার শত শত শিক্ষকের কথা উল্লেখ করেছেন, যাদের কাছে তিনি পড়াশোনা করেছেন। তাদের মধ্য উল্লেখযোগ্য হলেন: তাঁর পিতা মুহাম্মদ বিন উবাইদ বিন সুফিয়ান, আহমদ ইবনে হাম্বল, আবু খাইসামা, আবু উবাইদ কাসিম বিন সাল্লাম, ইমাম বুখারী, খালাফ বিন হিশাম এবং আলী বিন আল-জা'দ। তার অধীনেও অনেক উল্লেখযোগ্য পণ্ডিত পড়াশোনা করেছেন, যার মধ্যে রয়েছেন আবু হাতেম রাজি ও তার পুত্র আহমদ বিন মুহাম্মদ আল-লুনবানি এবং আহমদ বিন সালমান আল-নাজ্জাদ। \nতাঁর যুগ ছিল বুদ্ধিবৃত্তিক প্রতিভা ও নবচিন্তার বিভিন্ন ক্ষেত্রে প্রতিভাবান ব্যক্তিত্বদের যুগ। কুরআনের ব্যাখ্যা, উলুমে হাদিস (ছয়টি প্রধান হাদিসের গ্রন্থসহ), ফিকহ (আইনশাস্ত্র) ও উসুলে ফিকহ, ধর্মতত্ত্ব, আরবি ভাষা ও সাহিত্য, ইতিহাস, চিকিৎসা, ঔষধশাস্ত্র এবং অন্যান্য ক্ষেত্রে অসংখ্য গ্রন্থ সেই যুগে রচিত হয়েছে। তিনি ২৮১ হিজরী সালের জমাদিউল আউয়াল মাসে ৭৩ বছর বয়সে ইন্তেকাল করেন। \n\n\n== নাম ও জন্ম ==\nতার নাম ছিল আব্দুল্লাহ বিন মুহাম্মদ বিন উবাইদ বিন সুফিয়ান বিন কাইস কুরায়শি বাগদাদি। তিনি নিজের কুনিয়ত (উপনাম) আবু বকর ও উপাধি ইবনে আবিদ দুনিয়া নামে পরিচিত ছিলেন। তার এই উপাধি এতটাই প্রসিদ্ধ হয়ে উঠেছিল যে, তিনি তার প্রকৃত নামের চেয়ে এই উপাধিতেই বেশি পরিচিত হন। আলেমগণ তাকে ইমাম, হাফিজ (হাদিসের বিশেষজ্ঞ), মুহাদ্দিস (হাদিস বিশারদ), আলেম ও শিক্ষক নামে অভিহিত করতেন। তিনি তৃতীয় হিজরি শতকের শুরুতে ২০৮ হিজরিতে বাগদাদে জন্মগ্রহণ করেন। তিনি একটি প্রসিদ্ধ জ্ঞানী পরিবারে বড় হয়েছিলেন। কেননা তার পিতা একজন ইতিহাস বর্ণনাকারী ছিলেন এবং তিনি দশ বছর পূর্ণ হওয়ার আগেই জ্ঞান অন্বেষণ শুরু করেন।\n\n\n== রাজনৈতিক জীবন ==\nতিনি বেশ কয়েকজন আব্বাসীয় খলিফার শাসনামলে জীবিত ছিলেন এবং তাদের মধ্যে দুইজনের শিক্ষকও ছিলেন: মু'তাদিদ বিল্লাহ (মৃ. ২৮৯ হি.) এবং মুকতাফি বিল্লাহ (মৃ. ২৯৫ হি.)। তিনি মুতাদিদের খিলাফতের সময় মৃত্যুবরণ করেন। তিনি যে সকল খলিফার শাসনামলে জীবন অতিবাহিত করেছেন, তারা হলেন:\n\nআল-মামুন (১৯৮–২১৮ হি.)\nমু’তাসিম বিল্লাহ (২১৮–২২৭ হি.)\nওয়াসিক বিল্লাহ (২২৭–২৩২ হি.)\nমুতাওয়াক্কিল আলা আল্লাহ (২৩২–২৪৭ হি.)\nমুনতাসির বিল্লাহ (২৪৭–২৪৮ হি.)\nমুস্তাঈন বিল্লাহ (২৪৮–২৫২ হি.)\nমু’তায বিল্লাহ (২৫২–২৫৫ হি.)\nমু’তাদি বিল্লাহ (২৫৫–২৫৬ হি.)\nমু’তামিদ আলা আল্লাহ (২৫৬–২৭৯ হি.)\nমুতাদিদ বিল্লাহ (২৭৯–২৮৯ হি.)\nএটি এমন সময় ছিল, যখন খলিফারা একের পর এক দ্রুত পরিবর্তিত হচ্ছিলেন এবং তা ছিল রাজনৈতিক ঘটনা ও ইসলামী বিজয়ে পূর্ণ। এই যুগেই অভ্যন্তরীণ দ্বন্দ্ব, অনারবদের প্রভাব বৃদ্ধি ও শাসনে তাদের কর্তৃত্ব, বিভিন্ন স্থানে বিদ্রোহ, আব্বাসীয় খলিফাদের ওপর ভ্রান্ত মতবাদধারীদের প্রভাব ও মুসলিম ভূখণ্ডে বিদেশি শত্রুদের আক্রমণ ব্যাপক বিস্তৃতি লাভ করে।\nইবনে আবিদ্দুনিয়ার সঙ্গীতবিষয়ক পুস্তিকা জাম্মুল মালাহীকে (বিনোদনমূলক বাদ্যযন্ত্রের নিন্দা) আমনন শিলোয়াহ (১৯২৪–২০১৪) ইসলামি পণ্ডিতদের পক্ষ থেকে সঙ্গীতবিরোধী প্রথম প্রাতিষ্ঠানিক আক্রমণ বলে মনে করেন, যা পরবর্তী সকল গ্রন্থের জন্য একটি সূত্র হয়ে ওঠে। তার মতে মালাহী কেবল বিনোদনের যন্ত্রই নয়, বরং এমন সঙ্গীতও নিষিদ্ধ করে, যা শুধু আমোদ-প্রমোদের জন্য ব্যবহৃত হয় এবং এই ব্যাখ্যাই পরবর্তী সকল লেখককে প্রভাবিত করেছিল, যারা ইসলামে সঙ্গীতের বৈধতা নিয়ে আলোচনা করেছেন। \n\n\n== রচনাবলী ==\nমাকতাল আল হুসাইন (কারবালা যুদ্ধের ইতিহাস সম্পর্কে)\nআল-সবাক ওয়াল রামি\nজাম্মুল মালাহি (ইসলামে সংগীতের হুকুম সম্পর্কে)\nখিতাব আল মানাম\nসিফাতুন নার\nআস সামাত (নীরবতা প্রসঙ্গে)\nআত তাওয়াককুল\nআত তাওবা\nজাম্ম আল দুনিয়া\nইসলাহে মাল\n\n\n== মৃত্যু ==\nতাঁর মৃত্যু সাল সম্পর্কে কয়েকটি মত পাওয়া যায়:\n\nপ্রথম বক্তব্য হলো, তিনি ২৮০ হিজরীতে মারা গেছেন। এটি খতিব বাগদাদী তার ইতিহাসে ও সামানি আল-আনসাবে উল্লেখ করেছেন। তবে খতিব এই বক্তব্যকে একটি ভ্রান্ত ধারণা বলে রায় দিয়েছেন এবং সামানি বলেছেন: এটি ভুল।\nদ্বিতীয় মতামত হল, তিনি ২৮১ হিজরীতে জুমাদিউল আউয়াল মাসে ৭৩ বছর বয়সে মারা যান। এটি ইবনুল নাদিম, খতিব, ইবনে আবি ইয়ালা, সামানি, ইবনে আসির, মিজ্জী, ইবনে হার, ইবনে কাসির, সুয়ুতি, ইবনে মুফলিহ, খাজরাজি, ও সাফাদী উল্লেখ করেছেন এবং এটিই অধিকাংশের মতামত।\nতৃতীয় বক্তব্য হলো, তিনি ২৮২ হিজরীতে মারা যান। এটি ইবনে শাকির কুতবি ও সাফাদীর মতামত, যারা সন্দেহজনকভাবে এটি উল্লেখ করেছেন।\nচতুর্থ মতামত হল, তিনি ২৮৯ হিজরি সালে মৃত্যুবরণ করেছেন।\n\n\n== আরো দেখুন ==\nইসলামি স্বর্ণযুগ\nআব্বাসীয় খিলাফত\nইসলামি সঙ্গীত\n\n\n== গ্রন্থাবলী ==\nابن حجر العسقلاني (1908)، تهذيب التهذيب، حيدر آباد: دائرة المعارف العثمانية، OCLC:878030290، QID:Q116971729\nابن أبي حاتم (1952)، الجرح والتعديل (ط. 1)، بيروت، حيدر آباد: دائرة المعارف العثمانية، دار الكتب العلمية، OCLC:122789034، QID:Q119627962\nابن أبي يعلى (1952)، طبقات الحنابلة، تحقيق: محمد حامد الفقي، القاهرة: مطبعة السنة المحمدية، OCLC:784456356، QID:Q116983967\nشمس الدين الذهبي (1960)، العبر في خبر من غبر ويليه ذيول العبر، تحقيق: صلاح الدين المنجد، مدينة الكويت: دائرة المطبوعات والنشر (الكويت)، OCLC:1033869191، QID:Q126902356\nابن تغري (1963)، النُّجُوم الزَّاهرة في مُلُوك مصر والقاهرة، القاهرة: وزارة الثقافة المصرية، OCLC:4771215703، QID:Q116767481\nابن شاكر (1974)، فوات الوفيات والذيل عليها، تحقيق: إحسان عباس، بيروت: دار صادر، OCLC:4770206154، QID:Q120998496\nالنديم (1978)، الفهرست، تحقيق: إبراهيم رمضان (ط. 1)، بيروت: دار المعرفة للطباعة والنشر، OCLC:24647816، QID:Q121001589\nجمال الدين المزي (1980)، تهذيب الكمال في أسماء الرجال، تحقيق: بشار عواد معروف (ط. 1)، بيروت: مؤسسة الرسالة، OCLC:235963978، QID:Q113613903\nجلال الدين السيوطي (1983)، طبقات الحفاظ (ط. 1)، بيروت: دار الكتب العلمية، OCLC:745128458، QID:Q126902731\nشمس الدين الذهبي (1985)، سير أعلام النبلاء، تحقيق: شعيب الأرنؤوط، مجموعة (ط. 1)، بيروت: مؤسسة الرسالة، OCLC:4770539064، QID:Q113078038\nأبو سعد السمعاني (1988)، الأنساب، مراجعة: عبد الله عمر البارودي (ط. 1)، بيروت: دار الجنان، OCLC:1107150923، QID:Q126892745\nإبراهيم سلمان الكروي (1989)، طبقات مجتمع بغداد في العصر العباسي الأول (ط. 2)، الإسكندرية: مؤسسة شباب الجامعة، OCLC:21937930، QID:Q124050740\nعبد الغافر الفارسي (1989)، المنتخب من السياق لتاريخ نيسابور، تحقيق: محمد أحمد عبد العزيز (ط. 1)، بيروت: دار الكتب العلمية، OCLC:273235156، QID:Q126919315\nشمس الدين الذهبي (1990)، تاريخ الإسلام ووفيات المشاهير والأعلام، تحقيق: عمر عبد السلام تدمري (ط. 2)، بيروت: دار الكتاب العربي، OCLC:784341033، QID:Q114917343\nابن مفلح (1990)، المقصد الأرشد في ذكر أصحاب الإمام أحمد، تحقيق: عبد الرحمن العثيمين، الرياض: مكتبة الرشد، OCLC:236029910، QID:Q116984282\nابن أبي الدنيا (1990)، العيال، تحقيق: نجم عبد الرحمن خلف، الدمام: دار ابن القيم، ASIN:B078NDP197، OCLC:949502878، QID:Q119632319\nابن كثير الدمشقي (1990)، البداية والنهاية (ط. 2)، بيروت: مكتبة المعارف، OCLC:1014061270، QID:Q115624184\nأحمد عبد الباقي (مايو 1991)، معالم الحضارة العربية في القرن الثالث الهجري (ط. 1)، بيروت: مركز دراسات الوحدة العربية، OCLC:26756991، QID:Q124050012\nأبو الفرج بن الجوزي (1992)، المُنتظم في تاريخ المُلُوك والأُمم، مراجعة: نعيم زرزور. تحقيق: محمد عبد القادر عطا، مصطفى عبد القادر عطا (ط. 1)، بيروت: دار الكتب العلمية، OCLC:25457932، QID:Q114811014\nابن أبي الدنيا (1993)، إصلاح المال، تحقيق: محمد عبد القادر عطا (ط. 1)، بيروت: مؤسسة الكتب الثقافية، OCLC:1103732527، QID:Q119630655\nابن حجر العسقلاني (1995)، تقريب التهذيب، تحقيق: أحمد شاغف (ط. 1)، الرياض: دار العاصمة، OCLC:47698091، QID:Q117084598\nشمس الدين الذهبي (1998). تذكرة الحفاظ. تحقيق: زكريا عميرات (ط. 1). بيروت: دار الكتب العلمية. ISBN 978-2-7451-2217-9. OCLC:875751264. OL:22371791M. QID:Q113637996.\nصلاح الدين الصفدي (2000)، الْوافِي بالْوَفَيَات، تحقيق: أحمد الأرناؤوط، تركي فرحان المصطفى (ط. 1)، بيروت: دار إحياء التراث العربي، OCLC:713922056، QID:Q113528574\nمحمود شاكر (2000)، التاريخ الإسلامي (ط. 8)، بيروت: المكتب الإسلامي، OCLC:1158722179، QID:Q123238338\nابن خلدون (2001)، تاريخ ابن خلدون، تحقيق: خليل شحادة، بيروت: دار الفكر للطباعة والنشر والتوزيع، OCLC:4771121968، QID:Q113632106\nابن حجر العسقلاني (2001). هدي الساري مقدمة فتح الباري بشرح صحيح الإمام أبي عبد الله محمد بن إسماعيل البخاري. تحقيق: عبد القادر شيبة أحمد (ط. 1). الرياض: عبد القادر شيبة أحمد. ISBN 9960-20-819-2. OCLC:4771282720. QID:Q126908391.\nالخطيب البغدادي (2001)، تاريخ بغداد، تحقيق: بشار عواد معروف (ط. 1)، بيروت: دار الغرب الإسلامي، OCLC:49659164، QID:Q114815356\nعبد الله بن محمد بن أحمد الطريقي (2001). معجم مصنفات الحنابلة من وفيات 241- 1420هـ (ط. 1). الرياض: عبد الله بن محمد بن أحمد الطريقي. ISBN 9960-39-261-9. OL:13210417M. QID:Q116994896.\nالجاحظ (2002)، البيان والتبيين، بيروت: دار ومكتبة الهلال، OCLC:968777261، QID:Q114648059\nجلال الدين السيوطي (2003)، تاريخ الخلفاء (ط. 1)، بيروت: دار ابن حزم، QID:Q123424538\nابن الأثير الجزري (2005)، الكامل في التاريخ، مراجعة: أبو صهيب الكرمي، عَمَّان: بيت الأفكار الدولية، OCLC:122745941، QID:Q123225171\nجمال الدين المزي (2011). \"أسماء مصنفات ابن أبي الدنيا\". مجموعة رسائل تراثية (المجموعة الأولى، 1432هـ). مجموعة رسائل تراثية (ط. 1): 43–51. ISBN 978-603-8057-27-8. QID:Q127571958.\nمحمد زياد بن عمر التكلة (2011). \"معجم مصنفات ابن أبي الدنيا\". مجموعة رسائل تراثية (المجموعة الأولى، 1432هـ). مجموعة رسائل تراثية (ط. 1): 53–79. ISBN 978-603-8057-27-8. QID:Q127572694.\nابن قيم الجوزية (2019). طريق الهجرتين وباب السعادتين. آثار الإمام ابن قيم الجوزية وما لحقها من أعمال. مراجعة: سعود بن عبد العزيز العريفي، علي العمران. إشراف: بكر بن عبد الله أبو زيد. تحقيق: محمد أجمل الإصلاحي، زائد بن أحمد النشيري. الرياض، بيروت: دار عطاءات العلم، دار ابن حزم. ISBN 978-9959-857-80-4. QID:Q115796818.\n\n\n== তথ্যসূত্র =="}