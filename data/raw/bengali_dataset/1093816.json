{"pageid": 1093816, "title": "স্টোন টাউন", "url": "https://bn.wikipedia.org/wiki?curid=1093816", "content": "স্টোন টাউন অফ জঞ্জিবার (আরবি: مدينة زنجبار الحجرية) তাঞ্জানিয়ার জাঞ্জিবারের প্রধান শহর জাঞ্জিবার সিটির পুরনো অংশ। এটি মজি মকংওয়ে নামেও পরিচিত। শহরের নতুন অংশ নগাম্ব নামে পরিচিত, সোয়াহিলি ভাষায় এর অর্থ 'অন্য দিকে'। স্টোন টাউন উনগুজার পশ্চিম উপকূলে অবস্থিত এবং জাঞ্জিবার দ্বীপপুঞ্জের প্রধান দ্বীপ। জাঞ্জিবার সালতানাতের প্রাক্তন রাজধানী এবং মসলা বাণিজ্যের সমৃদ্ধ কেন্দ্র ও উনিশ শতকে ক্রীতদাস বাণিজ্যের কেন্দ্র স্টোন টাউন ব্রিটিশ সুরক্ষার আমলে জাঁজিবারের প্রধান শহর হিসাবে তার গুরুত্ব বজায় রেখেছিল। যখন টাংগানিকা ও জাঞ্জিবার পরস্পর একত্রিত হয়ে তানজানিয়া গঠন করেন, তখন জাঞ্জিবার একটি আধা-স্বায়ত্তশাসিত মর্যাদা ধরে রাখে, স্টোন টাউনকে তার স্থানীয় সরকারের আসন হিসেবে স্বীকৃতি পায়।\nস্টোন টাউন পূর্ব আফ্রিকার বিশিষ্ট ঐতিহাসিক ও শৈল্পিক গুরুত্বের একটি শহর। শহরটির বেশিরভাগই ১৯ শতকের পুরনো স্থাপত্যসমূহ সোয়াহিলি সংস্কৃতির অন্তর্নিহিত বিভিন্ন প্রভাবকে প্রতিফলিত করে, যা আরব, ফার্সি, ভারতীয় ও ইউরোপীয় উপাদানের একটি অনন্য মিশ্রণ প্রদান করে। এই কারণে, শহরটি ২০০০ সালে ইউনেস্কো বিশ্ব ঐতিহ্যবাহী স্থান হিসাবে মনোনীত হয়েছিল।\nস্টোন টাউন ঐতিহ্যের কারণে তানজানিয়ায় একটি প্রধান দর্শনার্থীর আকর্ষণ, এবং এর অর্থনীতির একটি বড় অংশ পর্যটন-সম্পর্কিত কার্যক্রমের উপর নির্ভর করে।\n\n\n== তথ্যসূত্র =="}