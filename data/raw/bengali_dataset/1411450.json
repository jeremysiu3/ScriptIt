{"pageid": 1411450, "title": "ইসিডাব্লিউ (ডাব্লিউডাব্লিউই-এর ব্র্যান্ড)", "url": "https://bn.wikipedia.org/wiki?curid=1411450", "content": "ইসিডাব্লিউ মার্কিন পেশাদার কুস্তি সংস্থা ওয়ার্ল্ড রেসলিং এন্টারটেইনমেন্টের (ডাব্লিউডাব্লিউই) একটি ব্র্যান্ড ছিল, যা ২০০৬ সালের ২৫শে মে তারিখে প্রতিষ্ঠিত হয়ে ২০১০ সালে ফেব্রুয়ারি মাসে বিলুপ্ত হয়েছিল। ব্র্যান্ড হলো ডাব্লিউডাব্লিউইর কুস্তিগিরদের বিভক্তকারী বিভাগ, যেখানে ব্র্যান্ড এক্সটেনশন কার্যকর হলে কুস্তিগিরগণ সাপ্তাহিক ভিত্তিতে কুস্তি করার জন্য নিযুক্ত করা হন। ইসিডাব্লিউতে নিযুক্ত কুস্তিগিরগণ প্রাথমিকভাবে ব্র্যান্ডের সাপ্তাহিক টেলিভিশন প্রোগ্রাম, ইসিডাব্লিউতে কুস্তি লড়ে থাকতো। ব্র্যান্ডটি প্রাক্তন এক্সট্রিম চ্যাম্পিয়নশিপ রেসলিং সংস্থার নতুন সংস্করণ হিসেবে প্রতিষ্ঠিত হয়েছিল, যার সম্পদ ডাব্লিউডাব্লিউই ২০০৩ সালে অর্জন করেছিল।\nইসিডাব্লিউয়ের কুস্তিগিরগণ ব্র্যান্ডেড এবং কো-ব্র্যান্ডেড প্রতি-দর্শনে-পরিশোধ (পিপিভি) এবং সরাসরি ধারাবাহিক অনুষ্ঠানেও কুস্তি লড়ে থাকতো। ব্র্যান্ডটি ডাব্লিউডাব্লিউইর প্রথম ব্র্যান্ড এক্সটেনশন সময়কালের দ্বিতীয়ার্ধে (২০০২–২০১১) পরিচালিত হয়েছিল এবং র ও স্ম্যাকডাউনের পাশাপাশি ডাব্লিউডাব্লিউইর তিনটি প্রধান ব্র্যান্ডের মধ্যে একটি ছিল। ২০০৭ থেকে ২০০৯ সাল পর্যন্ত, ইসিডাব্লিউয়ের কুস্তিগিরগণ ব্র্যান্ডগুলোর মধ্যে প্রতিভা বিনিময় চুক্তির কারণে মাঝে মাঝে র এবং স্ম্যাকডাউনের টেলিভিশন অনুষ্ঠানে উপস্থিত হয়েছিল। ২০১০ সালের ফেব্রুয়ারি মাসে ব্র্যান্ডটি বিলুপ্ত হয়ে যায় এবং এর অনুষ্ঠানটি আপাতবাস্তব টেলিভিশন অনুষ্ঠান এনএক্সটি দ্বারা প্রতিস্থাপিত হয়েছিল, যা ২০১২ সালে ডাব্লিউডাব্লিউইর উন্নয়নমূলক অঞ্চল এনএক্সটি হিসেবে পুনরায় ব্র্যান্ড করা হয়েছিল।\n\n\n== তথ্যসূত্র =="}