{"pageid": 1477048, "title": "মিখাইলো উসাচ", "url": "https://bn.wikipedia.org/wiki?curid=1477048", "content": "মিখাইলো ভলোদিমিরোভিচ উসাচ (ইউক্রেনীয়: Михайло Володимирович Усач; জন্ম: ২০ নভেম্বর ১৯৯৬; মিখাইলো উসাচ নামে সুপরিচিত) হলেন একজন ইউক্রেনীয় তীরন্দাজ, যিনি ইউক্রেনের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nউসাচ ইউক্রেনের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nমিখাইলো ভলোদিমিরোভিচ উসাচ ১৯৯৬ সালের ২০শে নভেম্বর তারিখে ইউক্রেনের রিভনেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nউসাচ ইউক্রেনের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২২টি ১০ পয়েন্ট অর্জন করে সর্বমোট ৬৫১ পয়েন্ট নিয়ে তিনি ৪৮তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ১৭তম স্থান অধিকারী ব্রাজিলের মার্কুস ভিনিসিউস দি'আলমেইদার মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nঅন্যদিকে তিনি এবং ভেরোনিকা সের্হিয়িভনা মারচেঙ্কো একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৪৩টি ১০ পয়েন্ট অর্জন করে সর্বমোট ১৩০৮ পয়েন্ট নিয়ে ২১তম স্থান অধিকার করেছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে মিখাইলো উসাচ (ইংরেজি)"}