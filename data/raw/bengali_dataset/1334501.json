{"pageid": 1334501, "title": "গুল বর্ধন", "url": "https://bn.wikipedia.org/wiki?curid=1334501", "content": "গুল বর্ধন (১৯২৮ - ২৯ নভেম্বর ২০১০) ছিলেন একজন স্বনামধন্য নৃত্য পরিকল্পনাকার এবং থিয়েটার ব্যক্তিত্ব। তিনি ভারতের মধ্য প্রদেশের রাজধানী ভূপাল বা ভোপাল -এ বসবাস করতেন। তিনি প্রধানত ব্যালে নৃত্যের সাথে যুক্ত ছিলেন। তিনি ইন্ডিয়ান পিপলস থিয়েটার অ্যাসোসিয়েশনের সাথে যুক্ত ছিলেন। তিনি ছিলেন লিটল ব্যালে ট্রুপ -এর যুগ্ম প্রতিষ্ঠাতাদের মধ্যে একজন। লিটল ব্যালে ট্রুপ হল ১৯৫২ সালে বোম্বাই (বর্তমান ভারতের মুম্বাই শহর) শহরে প্রতিষ্ঠিত একটি নাচ এবং পুতুল নাচ কোম্পানি। প্রাথমিকভাবে গুল বর্ধন -এর স্বামী শান্তি বর্ধন এই লিটল ব্যালে ট্রুপ -এর পরিচালনার দায়িত্বে ছিলেন।\n১৯৫৪ সালে দুর্ভাগ্যবশত শান্তি বর্ধন -এর জীবন অবসান হয়। তার স্বামীর মৃত্যুর পরে গুল বর্ধন লিটল ব্যালে ট্রুপ -এর পরিচালনার দায়ভার নিজের হাতে তুলে নেন এবং অত্যন্ত দক্ষতার সাথে লিটল ব্যালে ট্রুপ -কে উজ্বল ভবিষ্যতের দিকে চালিত করতে থাকেন। পরবর্তীকালে লিটল ব্যালে ট্রুপ -এর নাম পরিবর্তিত হয় এবং নতুন নাম রাখা হয় রঙ্গশ্রী লিটল ব্যালে ট্রুপ।  গুল বর্ধন ও তার রঙ্গশ্রী লিটল ব্যালে ট্রুপ পৃথিবীর বিভিন্ন দেশে অনুষ্ঠান করেন। নৃত্যকলার ক্ষেত্রে তারা বিশেষ জনপ্রিয়তা ও খ্যাতি অর্জ‌ন করেন। গুল বর্ধন সংগীত নাটক একাডেমি পুরস্কার সহ বেশ কিছু পুরস্কার পেয়েছেন। ২০১০ সালে ভারত সরকারের পক্ষ থেকে তাকে ভারতের চতুর্থ সর্বোচ্চ অসামরিক পুরস্কার পদ্মশ্রী পুরস্কার -এ সম্মানিত করা হয়।\n\n\n== তথ্যসূত্র =="}