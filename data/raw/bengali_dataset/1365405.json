{"pageid": 1365405, "title": "শোনা ডান", "url": "https://bn.wikipedia.org/wiki?curid=1365405", "content": "শোনা হান্টার ডান (জন্ম ১৫ অক্টোবর ১৯৬৯) একজন ব্রিটিশ সরকারী কর্মচারী, যিনি অক্টোবর ২০১৮ থেকে ব্রিটিশ স্বরাষ্ট্র মন্ত্রণালয়ের দ্বিতীয় স্থায়ী সচিব হিসেবে কাজ করছেন।     \n\n\n== জীবনী ==\nডান বার্মিংহাম বিশ্ববিদ্যালয়ে জীববিজ্ঞানে বিএসসি এবং তারপর ডারহাম বিশ্ববিদ্যালয়ে বাস্তুবিদ্যায় এমএসসি ডিগ্রি লাভ করেন, যেখানে তার গবেষণার বিষয় ছিল \"বনভূমির প্রান্তের মাইক্রো-জলবায়ুতে বাসস্থানের বিভক্তকরণের প্রভাব\"।  এর পরে তিনি ১৯৯৫ সালে একজন নীতি উপদেষ্টা হিসাবে পরিবেশ বিভাগে যোগদান করেন।  তিনি পরিবেশ বিভাগ, পরিবহন ও অঞ্চল বিভাগ, উপ-প্রধানমন্ত্রীর কার্যালয়, এবং সম্প্রদায় ও স্থানীয় সরকার বিভাগ ইত্যাদি বিভাগের বিভিন্ন পুনর্গঠন করেন। তিনি ২০০৫-০৬ সালে ওয়েস্টমিনস্টার সিটি কাউন্সিলের নীতি প্রধান হিসেবে দায়িত্ব পালন করেন। \n২০১৩ সালে, ডানকে স্থলাভিষিক্ত করে শিক্ষা অধিদপ্তর এর ডিরেক্টর-জেনারেল হিসেবে পদোন্নতি দেওয়া হয়েছিল। তিন বছর পর, তিনি ২০১৬ সালে জোনাথন স্লেটারের স্থলাভিষিক্ত হয়ে অর্থনৈতিক ও গার্হস্থ্য বিষয়ক সচিবালয়ের পরবর্তী প্রধান হিসেবে নিযুক্ত হন।  ২০১৮ সালের গ্রীষ্মে ডানকে স্বরাষ্ট্র মন্ত্রণালয়ের দ্বিতীয় স্থায়ী সচিব হিসাবে পদোন্নতি দেওয়া হয়েছিল। \n২৯ ফেব্রুয়ারী ২০২০-এ, স্যার ফিলিপ রুটনামের আকস্মিক পদত্যাগের পর তিনি স্বরাষ্ট্র মন্ত্রণালয়ের ভারপ্রাপ্ত স্থায়ী সচিব নিযুক্ত হন।  ২০২০ সালের মার্চ মাসে ম্যাথিউ রাইক্রফটের স্থায়ী সচিব হিসেবে নিয়োগের পর তিনি দ্বিতীয় স্থায়ী সচিব হিসেবে তার ভূমিকায় ফিরে আসেন \n২০২১ সালের এপ্রিলে ডান স্বরাষ্ট্র মন্ত্রণালয় ত্যাগ করেন এবং বাস্থ্য ও সামাজিক যত্ন বিভাগের দ্বিতীয় স্থায়ী সচিব হন। \n২০২৩ সালে রাজার জন্মদিনের সম্মানে কম্প্যানিয়ন অফ দ্য অর্ডার অফ দ্য বাথ (CB) নিযুক্ত হন।\n\n\n== তথ্যসূত্র =="}