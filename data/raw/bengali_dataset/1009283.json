{"pageid": 1009283, "title": "সিদ্ধার্থ মেনন (অভিনেতা)", "url": "https://bn.wikipedia.org/wiki?curid=1009283", "content": "সিদ্ধার্থ মেনন (জন্ম: ১৯ মে, ১৯৮৯) হলেন একজন ভারতীয় চলচ্চিত্র, টেলিভিশন ও নাট্য অভিনেতা। লাভ (২০১৫), রাজওয়াড়ে অ্যান্ড সনস (২০১৫) ও কারওয়াঁ (২০১৮) ছবিতে অভিনয়ের জন্য তিনি সমধিক পরিচিত।\n\n\n== প্রথম জীবন ==\nসিদ্ধার্থ মেননের বাবা-মা মালায়ালি। তিনি বড়ো হয়েছেন পুণে শহরে। সিদ্ধার্থ ছিলেন ভোসালেনগরে গুরুকুল স্কুলের ছাত্র। ২০১০ সালে বৃহন্মহারাষ্ট্র কলেজ অফ কমার্স থেকে বাণিজ্যে স্নাতক ডিগ্রি অর্জন করেন মেনন। ছেলেবেলায় বাবা-মায়ের সঙ্গে সিনেমা দেখতে গিয়ে তিনি অভিনয় শিল্পের প্রতি আকৃষ্ট হয়ে পড়েন।  প্রথমে তিনি কাজ করতেন অস্কত নামে একটি গোষ্ঠীর সঙ্গে, পরে যোগ দিয়েছিলেন নাটক কোম্পানিতে।\n\n\n== কর্মজীবন ==\nসিদ্ধার্থ মেনন ছিলেন ২০০৮ সালে প্রতিষ্ঠিত পুণে-ভিত্তিক নাট্যগোষ্ঠী নাটক কোম্পানির অন্যতম প্রতিষ্ঠাতা সদস্য। নাটকে অভিনয়ের মাধ্যমে কর্মজীবন শুরু করার পর ক্রাইম-থ্রিলার পেডলার্স (২০১২) ছবিটির মাধ্যমে তিনি খ্যাতি অর্জন করেন। এছাড়া সারঙ্গ সাথায়ে পরিচালিত নাটক জঙ্গলনামা-তেও তাঁকে দেখা গিয়েছিল। তাঁর অভিনীত প্রথম মারাঠি ছবিটি হল একুলটি এক (২০১২)। ২০১৫ সালে তিনি অভিনয় করেন লাভ ছবিটিতে। সীমিত পরিমাণে তিনি সেলিব্রিটি রেডিও জকির কাজও করেছেন। ২০১৮ সালে তিনি ব্রডওয়ের গীতিনাট্য আলাদিন-এর ভারতীয় সংস্করণে নামভূমিকায় অভিনয় করেন। এই কাজের জন্য তাঁকে শারীরিক প্রশিক্ষণও গ্রহণ করতে হয়েছিল। সিদ্ধার্থ মেনন বর্তমানে মুম্বই শহরের বাসিন্দা। ২০১৮ সালের টাইমস অফ ইন্ডিয়া পত্রিকার পুণে সংস্করণে সর্বাধিক কাম্য পুরুষের তালিকায় ১৯শ স্থান অর্জন করেন সিদ্ধার্থ। তিনি ক্যালিস্থেনিকস অভ্যাস করেন। ২০১৮ সালে গোয়ায় সেরেন্ডিপিটি আর্টস ফেস্টিভ্যালে মঞ্চস্থ আ ডাউটফুল গেজ অ্যাট উবের অ্যাট মিডনাইট নাটকে তাঁকে সাকেত নামে এক উবের চালকের চরিত্রে অভিনয় করতে দেখা গিয়েছিল। নাটকটির পরিচালক ছিলেন অলোক রাজওয়াড়ে।\n\n\n== ব্যক্তিগত জীবন ==\nকেরলে ২০১৬ সালের ৩ ফেব্রুয়ারি পূর্ণিমা নায়ারকে বিবাহ করেন সিদ্ধার্থ মেনন।\n\n\n== নাটক ও চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সিদ্ধার্থ মেনন (ইংরেজি)"}