{"pageid": 1090867, "title": "আসাদুল্লা আব্দুল্লা", "url": "https://bn.wikipedia.org/wiki?curid=1090867", "content": "আসাদুল্লা আব্দুল্লা (ইংরেজি: Asadhulla Abdulla; জন্ম: ১৯ অক্টোবর ১৯৯০) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০০৮–০৯ মৌসুমে, মালদ্বীপীয় ক্লাব অল ইয়ুথ লিঙ্কেজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; অল ইয়ুথ লিঙ্কেজের হয়ে মাত্র দুই মৌসুমে ৪টি গোল করার পর ২০১০–১১ মৌসুমে তিনি ক্লাব ভ্যালেন্সিয়ায় যোগদান করেছেন। ২০১২–১৩ মৌসুমে, তিনি ভ্যালেন্সিয়া হতে মালদ্বীপীয় ক্লাব মাজিয়ায় যোগদান করেছেন।\nআসাদুল্লা মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি ২০১২ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৪৩ ম্যাচে ৯টি গোল করেছেন।\n\n\n== প্রারম্ভিক জীবন ==\nআসাদুল্লা আব্দুল্লা ১৯৯০ সালের ১৯শে অক্টোবর তারিখে মালদ্বীপের মাহিবাডুর আলিফ ধাল আতোলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআসাদুল্লা মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। ২০১৪ সালের ১৫ই সেপ্টেম্বর তারিখে তিনি ২০১৪ এশিয়ান গেমসে থাইল্যান্ড অনূর্ধ্ব-২৩ দলের বিরুদ্ধে ম্যাচে মালদ্বীপ অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন।\n২০১২ সালের ২৩শে আগস্ট তারিখে, ২১ বছর, ১০ মাস ও ৪ দিন বয়সে, ডান পায়ে ফুটবল খেলায় পারদর্শী আসাদুল্লা নেপালের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৬৩তম মিনিটে আক্রমণভাগের খেলোয়াড় আহমেদ রশিদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি মালদ্বীপ ২–১ গোলের ব্যবধানে জয়লাভ করেছিল। জাতীয় দলের হয়ে অভিষেক ম্যাচেই মালদ্বীপের জার্সি গায়ে প্রথম গোলটি করেছেন; ম্যাচের ৬ষ্ঠ মিনিটে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন। মালদ্বীপের হয়ে অভিষেকের বছরে আসাদুল্লা সর্বমোট ৪ ম্যাচে ১টি গোল করেছেন। অন্যদিকে, অভিষেকের প্রায় ৪ বছর পর, ২০১৬ সালের ১লা সেপ্টেম্বর তারিখে, বাংলাদেশের বিরুদ্ধে ম্যাচে আন্তর্জাতিক ফুটবলে তার প্রথম হ্যাট্রিকটি করেছেন; তিনি উক্ত ম্যাচে মালদ্বীপের হয়ে ১ম, ২য় এবং ৪র্থ গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আসাদুল্লা আব্দুল্লা  (ইংরেজি)  \nট্রান্সফারমার্কেটে আসাদুল্লা আব্দুল্লা (ইংরেজি) \nওয়ার্ল্ডফুটবল.নেটে আসাদুল্লা আব্দুল্লা (ইংরেজি) \nইএসপিএন এফসিতে আসাদুল্লা আব্দুল্লা (ইংরেজি) \nন্যাশনাল-ফুটবল-টিমস.কমে আসাদুল্লা আব্দুল্লা (ইংরেজি)"}