{"pageid": 1140499, "title": "জুমা মসজিদ, উপরকোট", "url": "https://bn.wikipedia.org/wiki?curid=1140499", "content": "জুমা মসজিদ অথবা জামা মসজিদ ভারতের জুনাগড় শহরের উপরকোট কেল্লায় অবস্থিত একটি মসজিদ। বর্তমানে রনকদেবী মহল শনাক্ত একটি মন্দির অথবা মহলকে রূপান্তর করে মসজিদটি ১৫শ শতাব্দীতে নির্মিত হয়। স্থাপনা চিহ্নিতকরণ ঘিরে একটি বিতর্ক আছে।\n\n\n== ইতিহাস ==\n\n১৪৭২ সালে জুনাগড়ের গ্রহণের পর জুমা মসজিদ (শুক্রবার মসজিদ) মাহমুদ বেগাদা দ্বারা নির্মিত হয় ১৫শ শতাব্দীতে। একটি হিন্দু বা জৈন মন্দির অথবা আগের থেকেই বিদ্যমান মহলের উৎপাদন থেকে এটা স্পষ্টভাবে নির্মিত হয়। স্থানীয় ব্যক্তি দ্বারা এটি বর্তমানে রনকদেবী মহল নামে পরিচিত, রানকদেবীকে আরোপিত করে, যিনি ছিলেন চুডাসমার শাসক খেঙ্গারের রাণী।\nগুজরাত সরকারের প্রত্নতত্ত্ব বিভাগ দ্বারা একটি রাষ্ট্রীয় সংরক্ষিত স্মৃতিস্তম্ভ (এস-জিজে-১১৫) হিসেবে জুমা মসজিদ এবং কামানগুলো তালিকাভুক্ত। ২০২০ সালে গুজরাত পর্যটন বিভাগ জায়গাটিকে জামি মসজিদ-রণকদেবী মহল হিসাবে চিহ্নিত করার একটি বোর্ড স্থাপন করেছিল। স্থানীয় রাজপুত সম্প্রদায় মসজিদ হিসেবে চিহ্নিতকরণে আপত্তি জানায় এবং এর বিরুদ্ধে প্রতিবাদ করে। পরে বোর্ডটি অপসারণ করা হয়। \n২০২০ সাল হিসেবে গুজরাত সরকারের উপরকোট কেল্লা পুনরুদ্ধার প্রকল্পের অধীনে এটি পুনরুদ্ধার করা হচ্ছে।\n\n\n== স্থাপত্য ==\nমসজিদটি একটি ইটের মঞ্চের উপর নির্মিত এবং দেখতে একটি দুর্গের মতো। এটির শক্ত পুরু দেয়াল এবং একটি কোণ থেকে উঠে আসা একটি পাতলা কলাম রয়েছে। স্তম্ভটি দেখতে মিনারের চেয়ে বুরুজের মতো বেশি। মসজিদটি কখনই শেষ হয়নি এবং এর হলের অংশটি আকাশের জন্য উন্মুক্ত। সোপানযুক্ত ছাদে যাওয়ার জন্য একটি সিঁড়ি রয়েছে। পুনরুদ্ধারের সময় এটি পুনরায় স্থাপন করা হয়েছিল।\n\n\n== কামানসমূহ ==\nমসজিদের বাইরে দেয়ালের দিকে মুখ করে নীলম নামে একটি বিশাল কামান রয়েছে যার ১০ ইঞ্চি বোর রয়েছে এবং এটি ১৭ ফুট লম্বা এবং ৪ ফুট 8 ইঞ্চি গোলাকার। এই কামানটি দিউয়ের থেকে নেওয়া আসা হয়, যেখানে উসমানীয় নৌসেনাপতি সুলেমান পাশা এটিকে রেখে গেছেন উনাদের ১৫৩৮ সালে দিউ অবরোধে পরাজয়ের পর, পর্তুগিজের সাথে তাদের সংগ্রামের বিরুদ্ধে গুজরাত সালতানাতকে সহায়তা করার সময়। মুখবন্ধে একটি আরবি শিলালিপি রয়েছে, যার অনুবাদ করা যেতে পারে: \"এই কামানটি তৈরি করার আদেশ, সর্বশক্তিমানের সেবায় ব্যবহার করার জন্য, আরব ও পারস্যের সুলতান, সেলিম খানের পুত্র সুলতান সুলাইমান দিয়েছিলেন। তার বিজয় মহিমান্বিত হোক, রাষ্ট্র এবং বিশ্বাসের শত্রুদের শাস্তি দিতে, মিশরের রাজধানীতে, ১৫৩১।\" ব্রীচে খোদাই করা আছে: \"হামজাহের ছেলে মুহাম্মনের কাজ।\" দুর্গের দক্ষিণ অংশে দিউ থেকে পাওয়া কাদানাল নামক আরেকটি বড় কামান ১৩ ফুট লম্বা এবং এর ব্যাস ৪ ফুট।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}