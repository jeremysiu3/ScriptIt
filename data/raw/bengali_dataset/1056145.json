{"pageid": 1056145, "title": "ভোঁসলে (চলচ্চিত্র)", "url": "https://bn.wikipedia.org/wiki?curid=1056145", "content": "ভোঁসলে (হিন্দি: भोंसले) দেবাশীষ মখিজা রচিত ও পরিচালিত ২০২০ সালের ভারতীয় হিন্দি ভাষার নাট্যধর্মী চলচ্চিত্র। মনোজ বাজপেয়ী এতে নাম ভূমিকায় অভিনয় করেন এবং পিযূষ সিংয়ের সাথে যৌথভাবে এটি প্রযোজনা করেন। চলচ্চিত্রটিতে দেখা যায় অবসরপ্রাপ্ত পুলিশ কর্মকর্তা ভোঁসলের এক উত্তর ভারতীয় তরুণী ও তার ভাইয়ের সাথে বন্ধুত্ব হয়, যারা অন্যান্য অভিবাসীদের মত স্থানীয় রাজনীতিবিদদের রোষানলে পড়ে। চলচ্চিত্রটির প্রথম দর্শন ২০১৮ সালের কান চলচ্চিত্র উৎসবে প্রকাশিত হয়।\nভোঁসলে ২০১৮ সালে বুসান আন্তর্জাতিক চলচ্চিত্র উৎসবের 'আ উইন্ডো অন এশিয়ান সিনেমা' শাখায় প্রদর্শিত হয়, এবং এমএওএমআই চলচ্চিত্র উৎসবের প্রতিযোগিতার বাইরে ভারতীয় গল্প শাখায়, ২০১৮ সালের ধর্মশালা আন্তর্জাতিক চলচ্চিত্র উৎসবে, ২০১৯ সালের আন্তর্জাতিক চলচ্চিত্র উৎসব রটার্ডামে, বেঙ্গালুরু আন্তর্জাতিক চলচ্চিত্র উৎসবে, এবং সিঙ্গাপুর দক্ষিণ এশীয় চলচ্চিত্র উৎসবে প্রদর্শিত হয়। এটি এশীয় চলচ্চিত্র উৎসব বার্সেলোনায় শ্রেষ্ঠ চিত্রনাট্য ও শ্রেষ্ঠ পরিচালনার পুরস্কার অর্জন করে। চলচ্চিত্রটি ২০২০ সালের ২৬শে জুন সনি লিভে মুক্তি দেওয়া হয়। বাজপেয়ী এই চলচ্চিত্রের জন্য শ্রেষ্ঠ অভিনেতা বিভাগে জাতীয় চলচ্চিত্র পুরস্কার অর্জন করেন।\n\n\n== অভিনয়শিল্পীদল ==\nমনোজ বাজপেয়ী - গণপথ ভোঁসলে\nসন্তোষ জুবেকর - বিলাস\nইপশিতা চক্রবর্তী সিং - সীতা\nবিরাট বৈভব - লালু\nঅভিষেক ব্যানার্জি - রাজেন্দ্র\nরাজেন্দ্র সিসাদকর - তলপড়ে\nকৈলাশ ওয়াগমারে - সাওয়ান্ত\nশ্রীকান্ত যাদব - মহাত্রে\nনীতু পাণ্ডে - মিসেস ঝা\nদেব মেহতা - ইসমাইল\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ভোঁসলে  (ইংরেজি)\nসনি লিভে ভোঁসলে"}