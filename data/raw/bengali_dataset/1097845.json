{"pageid": 1097845, "title": "স্পেশাল অপস", "url": "https://bn.wikipedia.org/wiki?curid=1097845", "content": "স্পেশাল ওপিএস হলো হটস্টার স্পেশালসের জন্য একটি ভারতীয় হিন্দি-ভাষার অ্যাকশন গুপ্তচরবৃত্তি থ্রিলার ওয়েব সিরিজ, নীরজ পাণ্ডে দ্বারা নির্মিত এবং পরিচালিত সহ-পরিচালকের দায়িত্ব সামলেছেন শিবম নায়ারের। পাণ্ডে ডিজিটাল প্ল্যাটফর্মে এই ওয়েব সিরিজ মুক্তির জন্য ফ্রাইডে স্টোরিটেলারস সাথে কাজ করেছেন।  এতে কে কে মেনন হিম্মত সিং চরিত্রে অভিনয় করেছেন। হিম্মত সিং রিসার্চ অ্যান্ড অ্যানালাইসিস উইংয়ের একজন সদস্য। \nপাঁচজন এজেন্টদের নিয়ে একটি দল গঠন করা হয়েছিল। এর উদ্দেশ্য ছিল একজন ব্যক্তিকে খুঁজে বের করা, যিনি ভারতে সংঘটিত বিভিন্ন সন্ত্রাসী হামলার মূল পরিকল্পনাকারী।\n\nনীরজ পাণ্ডে ২০১০ সালের শেষের দিকে স্ক্রিপ্টের পরিকল্পনা করেছিলেন। এবং ভেবেছিলেন সিরিজটি স্টার প্লাসে সম্প্রচারিত হবে। কিন্তু পরবর্তীতে যা বাস্তবায়িত হয়নি।পরে তিনি আগস্ট ২০১৯-এ প্রকল্পটি নিয়ে ভাবনাচিন্তা শুরু করেন।সিরিজটির মূল শুটিং হয়েছে ভারতে। তাছাড়া বেশ কিছু দৃশ্য তুরস্ক, জর্ডান, সংযুক্ত আরব আমিরাত এবং আজারবাইজানে চিত্রায়িত করা হয়েছে। সিনেমাটোগ্রাফি এবং সম্পাদনা পরিচালনা করেছিলেন সুধীর পালসানে, অরবিন্দ সিং এবং প্রবীণ কাঠিকুলথ। আর অদ্বৈত নেমলেকার ব্যাকগ্রাউন্ড স্কোর রচনা করেছিলেন।\nস্পেশাল অপস হটস্টারে 17 মার্চ ২০২০ সালে মুক্তি পায়।  সিরিজটি সমালোচকদের কাছ থেকে ইতিবাচক প্রতিক্রিয়া পেয়েছে এটি ফিল্মফেয়ার ওটিটি পুরষ্কারেও আটটি মনোনয়ন পেয়েছে, যার মধ্যে দুটি জিতেছে। ২০২০ সালের এপ্রিলে আনুষ্ঠানিকভাবে সিরিজের একটি দ্বিতীয় মৌসুম ঘোষণা করা হয়েছিল। \n\n\n== প্রিমাইজ ==\nসিরিজটি রিসার্চ অ্যান্ড অ্যানালাইসিস উইং- এর হিম্মত সিং (মেনন) অনুসন্ধান করে জানতে পারন যে বিভিন্ন সন্ত্রাসী হামলার ক্ষেত্রে একই ধরনের নিদর্শন খুঁজে পান এবং নিশ্চিত হন যে সমস্ত আক্রমণের পিছনে একজন একক ব্যক্তি রয়েছে। বিশ্বের বিভিন্ন প্রান্তে বসবাসকারী তার পাঁচজন এজেন্টে রয়েছেন তার গঠিত টাস্কফোর্স টিমে। তারা মাস্টারমাইন্ডকে ধরার লক্ষ্য নিয়েছিল।  গল্পটি গত দুই দশকে ভারত কর্তৃক গৃহীত কয়েকটি গুপ্তচর মিশনের উপর নির্ভর করে লেখা হয়েছে। \n\n\n== তথ্যসূত্র =="}