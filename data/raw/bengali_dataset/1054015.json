{"pageid": 1054015, "title": "বাবা নাম কেবলম্", "url": "https://bn.wikipedia.org/wiki?curid=1054015", "content": "বাবা নাম কেবলম্ (বাবা নাম্ কেবলম্ অথবা বাবা নাম কেবলম) হল ভারতীয় আধ্যাত্মিক গুরু এবং দার্শনিক শ্রীশ্রীআনন্দমূর্ত্তি কর্তৃক প্রদত্ত একটি সর্বজনীন অষ্টাক্ষরী কীর্তন মন্ত্র। এটি সারা বিশ্বজুড়ে কীর্তন অনুশীলনের সময় আনন্দমার্গে ব্যবহৃত হয়।\n\n\n== ইতিহাস ==\n১৯৭০ খ্রীস্টাব্দের ৮ অক্টোবর তারিখটি আনন্দমার্গে একটি ঐতিহাসিক দিবস। সেদিন শ্রীশ্রীআনন্দমূর্ত্তি অধুনা ঝাড়খণ্ডের আমঝরিয়া ফরেস্ট রেস্ট হাউস প্রাঙ্গণে তাঁর ভক্তবৃন্দের উপস্থিতিতে অন্তরীক্ষ থেকে ভেসে আসা অস্পষ্ট ধ্বনি তরঙ্গকে ভাষা দিয়ে অষ্টাক্ষরী সিদ্ধমন্ত্র হিসেবে \"বাবা নাম কেবলম্\"-এর রূপে প্রবর্তন করেছিলেন এবং কীর্তন রূপে মান্যতা দিয়েছিলেন। প্রতি বছর অক্টোবর মাসের ৮ তারিখে আনন্দমার্গীরা \"কীর্তন দিবস\" পালন করেন।\n\n\n== অর্থ ==\n\"বাবা\" এর অর্থ \"প্রিয়তম পরমপুরুষ বা ঈশ্বর\", \"নাম\" এর অর্থ \"তাঁর নাম\", \"কেবলম্\" এর অর্থ \"কেবলমাত্র\"। সংক্ষেপে, \"বাবা নাম কেবলম্\" এর অর্থ \"কেবলমাত্র পরমপুরুষের নাম নেওয়া\"।\n\n\n== কীর্তন করার পদ্ধতি ==\n\"বাবা নাম কেবলম্\" কীর্তন করবার সময় আনন্দমার্গীরা \"ললিত মার্মিক নৃত্য\" করে থাকেন। দু'হাত উপরে তুলে কীর্তন করার অর্থ হল পরমপুরুষের কাছে সম্পূর্ণ সমর্পণের ভাবনা। পায়ের অগ্রভাগ দিয়ে মাটিতে হাল্কা ভাবে স্পর্শ করার অর্থ হল যতটুকু আমার প্রয়োজন ততটুকুই আমি এই দুনিয়া থেকে নিচ্ছি বা নেব তার ভাবনা। এর সম্যক অর্থ হল – হে প্রভু, আমার সবকিছুই তোমার।\n\n\n== উপকারিতা ==\n\"বাবা নাম কেবলম্\" একটি সংস্কৃত মন্ত্র। এর অনুশীলন এককভাবে অথবা সম্মিলিতভাবে করা যেতে পারে। উভয় ক্ষেত্রেই ব্যক্তির শরীর, মন এবং আত্মায় অপরিসীম ইতিবাচক প্রভাব ফেলে। এটি গভীর আধ্যাত্মিক ধ্যানের জন্য কার্যকর। এটি সাধকের মনো-আধ্যাত্মিক এবং শারীরিক ক্ষেত্রগুলিকে শক্তিশালী করে।\n\n\n== তথ্যসূত্র ==\n\n\n== বহিঃসংযোগ ==\nআনন্দমার্গের নিজস্ব ওয়েবসাইটে দেখুন\nগানা.কমে \"বাবা নাম কেবলম্\" কীর্তন শুনুন  ওয়েব্যাক মেশিনে আর্কাইভকৃত ২২ মে ২০২১ তারিখে\nhttps://www.pendujatt.net/hindi-songs/song/baba-nam-kevalam-28-kamal-dasgupta-umfm.html\nhttps://www.jiosaavn.com/song/baba-nam-kevalam-30/RV0cXwxXTWo\nhttps://wynk.in/music/song/baba-nam-kevalam-29/un_M063543"}