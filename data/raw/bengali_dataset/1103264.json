{"pageid": 1103264, "title": "মুস্তফা নাজিম", "url": "https://bn.wikipedia.org/wiki?curid=1103264", "content": "মুস্তফা নাজিম জারি আল শাব্বানি (আরবি: مصطفى ناظم جاري‎, ইংরেজি: Mustafa Nadhim; ২৩ সেপ্টেম্বর ১৯৯৩; মুস্তফা নাজিম নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব আল দিওয়ানিয়াহ এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০০৯–১০ মৌসুমে, ইরাকি ফুটবল ক্লাব আল দিওয়ানিয়াহের যুব পর্যায়ের হয়ে খেলার মাধ্যমে মুস্তফা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১০–১১ মৌসুমে, ইরাকি ক্লাব আল নাজাফের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল নাজাফের হয়ে তিন মৌসুম অতিবাহিত করার পর ২০১৩–১৪ মৌসুমে তিনি আল কুয়াহ আল জাউইয়াহে যোগদান করেছেন। আল কুয়াহ আল জাউইয়াহে মাত্র এক মৌসুম অতিবাহিত করার পর ইরবিলের সাথে চুক্তি স্বাক্ষর করেছেন। পরবর্তীকালে, তিনি নাফত আল ওয়াসাত, আল মিনাআ, আল নাজাফ, আল শুর্তাহ এবং আল জাওরাআর হয়ে খেলেছেন। ২০২০–২১ মৌসুমে, তিনি আল জাওরাআ হতে ইরাকি ক্লাব আল দিওয়ানিয়াহে যোগদান করেছেন।\n২০১১ সালে, মুস্তফা ইরাক অনূর্ধ্ব-২০ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ইরাকের বয়সভিত্তিক দলের হয়ে খেলার পর, তিনি ২০১৩ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৩১ ম্যাচে ৩টি গোল করেছেন।\n\n\n== প্রারম্ভিক জীবন ==\nমুস্তফা নাজিম জারি আল শাব্বানি ১৯৯৩ সালের ২৩শে সেপ্টেম্বর তারিখে ইরাকের আল দিওয়ানিয়াহে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমুস্তফা ইরাক অনূর্ধ্ব-২০ এবং ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন।\n২০১৩ সালের ৬ই ফেব্রুয়ারি তারিখে, ১৯ বছর, ৪ মাস ও ১৪ দিন বয়সে, ডান পায়ে ফুটবল খেলায় পারদর্শী মুস্তফা ইন্দোনেশিয়ার বিরুদ্ধে অনুষ্ঠিত ২০১৫ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ইরাক ১–০ গোলের ব্যবধানে জয়লাভ করেছিল। ইরাকের হয়ে অভিষেকের বছরে মুস্তফা সর্বমোট ৪ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমুস্তফা নাজিম – ফিফা প্রতিযোগিতার রেকর্ড (ইংরেজি) \nসকারওয়েতে মুস্তফা নাজিম  (ইংরেজি)  \nট্রান্সফারমার্কেটে মুস্তফা নাজিম (ইংরেজি) \nওয়ার্ল্ডফুটবল.নেটে মুস্তফা নাজিম (ইংরেজি) \nইএসপিএন এফসিতে মুস্তফা নাজিম (ইংরেজি) \nন্যাশনাল-ফুটবল-টিমস.কমে মুস্তফা নাজিম (ইংরেজি)"}