{"pageid": 1476075, "title": "বিরুলিয়া সেতু", "url": "https://bn.wikipedia.org/wiki?curid=1476075", "content": "বিরুলিয়া সেতু তুরাগ নদের উপর অবস্থিত একটি সেতু। এটি সাভার উপজেলার বিরুলিয়াকে ঢাকা মহানগরীর মিরপুর সড়কের সাথে যুক্ত করেছে।\n২০০২ সালে এর নির্মাণকাজ শুরু হলেও অর্ধেক কাজ শেষ হওয়ার পর বন্ধ হয়ে যায়। পরবর্তীতে অতিরিক্ত ৳১২ কোটি বাজেটে অন্তর্ভুক্ত করে ২০১৪ সালে এর নির্মাণকাজ পুনরায় শুরু করা হয়। সড়ক পরিবহন ও সেতুমন্ত্রী ওবায়দুল কাদের আশ্বস্ত করেছিলেন যে সেতুটির নির্মাণকাজ ২০১৪ সালের ডিসেম্বরে সম্পন্ন হবে। তবে ২০১৫ সালের জানুয়ারি পর্যন্ত ৬০% কাজ সম্পন্ন হয় এবং সময়সীমা ২০১৫ সালের জুন পর্যন্ত বাড়ানো হয়। ১৪ জুলাই ২০১৫ সালে নবনির্মিত জাতীয় সড়ক ৫১১-এর সাথে সেতুটি উদ্বোধন করা হয়। সেতু নির্মাণের জন্য মোট ৳১৯.১৩ কোটি ব্যয় হয়েছিল। ২০১৬ সালে বাংলাদেশ অভ্যন্তরীণ নৌ-পরিবহন কর্তৃপক্ষ তুরাগ নদের মাঝখানে সেতুটির থাম নির্মাণ করায় নৌপথে নৌকা চলাচল ব্যাহত হওয়ার আশঙ্কায় স্থানীয় সরকার প্রকৌশল অধিদপ্তরের কাছে একটি সমাধান চেয়েছিল। কিন্তু সমস্যা সমাধানে অধিদপ্তর কোনো ব্যবস্থা নেয়নি। ২০২১ সালে চূড়ান্তকৃত বিশদ এলাকা পরিকল্পনার খসড়া অনুযায়ী ঢাকার চারপাশে একটি বৃত্তাকার জলপথ বাস্তবায়নের জন্য সেতুটি ভেঙে পুনর্নির্মাণের প্রস্তাব করা হয়েছিলো।\n\n\n== তথ্যসূত্র =="}