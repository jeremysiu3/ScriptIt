{"pageid": 1514280, "title": "নন্হি কলি প্রকল্প", "url": "https://bn.wikipedia.org/wiki?curid=1514280", "content": "নন্হি কলি প্রকল্প হল একটি ভারতীয় বেসরকারি সংস্থা যারা ভারতের সুবিধাবঞ্চিত মেয়েদের শিক্ষায় সহায়তা করে।\n\n\n== ইতিহাস ==\n১৯৯৬ সালে এই সংস্থাটির প্রতিষ্ঠা করেন আনন্দ মাহিন্দ্রা। নান্দি ফাউন্ডেশন এবং কেসি মাহিন্দ্রা এডুকেশন ট্রাস্ট দ্বারা এটি যৌথভাবে পরিচালিত হয়। এটি মাহিন্দ্রা গ্রুপের কর্পোরেট সামাজিক দায়বদ্ধতা কার্যক্রমের অংশ।\n\n\n=== পটভূমি ===\nভারতে দীর্ঘমেয়াদী ইতিবাচক প্রভাব ফেলার একটি উপায় হিসেবে, নন্হি কলি প্রকল্প মনে করে, ছোট মেয়েদের এবং মহিলাদের শিক্ষিত করা প্রয়োজন। অলাভজনক সংস্থার সভাপতি শীতল মেহতা ডেইলি নিউজ অ্যান্ড অ্যানালাইসিসকে এক সাক্ষাৎকারে বলেন যে, \"দেশের অল্প বয়সী মেয়েরা, যারা তাদের মৌলিক অধিকার থেকে বঞ্চিত, আমরা তাদের দুর্দশা সম্পর্কে বিশ্বব্যাপী একটি সচেতনতা তৈরি করতে চেয়েছিলাম।\"\nনন্হি কলির জন্য নির্বাচিত শিক্ষার্থীরা আর্থিক এবং একাডেমিক উভয় ধরণের সহায়তা পায়। তারা গণিত, বিজ্ঞান এবং ভাষা সম্বন্ধে শেখার জন্য বিশেষ ক্লাসে যোগ দেয়। তাদের শিক্ষার জন্য যেসব খরচ অবিলম্বে বোঝা যায় না, বা প্রাথমিক মূল্যে অন্তর্ভুক্ত নয় (হিডেন কস্ট), যেমন, পেন্সিল, খাতা, স্কুল ব্যাগ, ইউনিফর্ম, জামাকাপড় এবং জুতো ইত্যাদি খরচ নন্হি কলি বহন করে। তহবিল আসে ব্যক্তিগত এবং কর্পোরেট দাতাদের কাছ থেকে, তারা একটি নির্দিষ্ট শিশুর জন্য অর্থায়ন করে এবং স্কুলে তার অগ্রগতি সম্পর্কে নিয়মিত হালনাগাদ পায়। স্পনসররা অনলাইন \"গিফট স্টোর\"-এ গিয়ে শিক্ষার্থীর জন্য নির্দিষ্ট জিনিসপত্র কিনতে পারে। মাহিন্দ্রা গোষ্ঠী নন্হি কলি প্রকল্পের মাধ্যমে ২২,০০০ শিশু কন্যার শিক্ষার পৃষ্ঠপোষকতা করে।\nতৃতীয় পক্ষের মূল্যায়ন দেখায় যে নন্হি কলি মেয়েদের জীবনে উল্লেখযোগ্য প্রভাব ফেলে। এক বছরের মধ্যে, নন্হি কলি শিক্ষার্থীদের শেখার ফলাফলে উন্নতি হয়েছে উপজাতীয় ছত্তিশগড়ে ৪০ শতাংশ থেকে শুরু করে মুম্বাইয়ে ৭৮ শতাংশ পর্যন্ত।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nটেমপ্লেট:Non-governmental organizations in India"}