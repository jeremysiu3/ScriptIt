{"pageid": 1414681, "title": "আবু ইসহাক শামি", "url": "https://bn.wikipedia.org/wiki?curid=1414681", "content": "আবু ইসহাক শামি (ابو اسحاق شامی چشتی; মৃত্যু ৯৪০) একজন মুসলিম পণ্ডিত ছিলেন যাকে প্রায়শই সুফি চিশতি ধারার প্রতিষ্ঠাতা হিসাবে বিবেচনা করা হয়। চিশতি ধারার মধ্যে তিনিই প্রথম যিনি চিশতে বসবাস করেন। এজন্য প্রথম \"চিশতী\" নামটি গ্রহণ করেন। যদি চিশতি ধারাটি তারই সময় থেকে শুরু হয়ে থাকে তবে এটি প্রাচীনতম সুফি ধারাগুলির মধ্যে একটি। তার নামে উল্লেখিত শামি থেকে বোঝা যায় তিনি সিরিয়া (শাম) থেকে এসেছেন। তিনি দামেস্কে মারা যান এবং কাসিয়ুন পর্বতে তাকে সমাহিত করা হয়, যেখানে ইবনে আরাবিকে পরে সমাহিত করা হয়।\n\n\n== শিক্ষক এবং ছাত্র ==\nআবু ইসহাক শামির শিক্ষক ছিলেন মুমশাদ দিনাওয়ারি, যার শিক্ষক ছিলেন আবু হুবাইরা বসরি, তার শিক্ষক ছিলেন হুজাইফা মারাশি, তার শিক্ষক ছিলেন ইব্রাহিম ইবনে আদহাম। আবু ইসহাক শামির শিষ্য আবু আহমদ আবদাল চিশতির মাধ্যমে চিশতিয়া ধারা চলতে থাকে। দক্ষিণ এশিয়ার এই ধারার প্রতিষ্ঠাতা মঈনুদ্দিন চিশতীর সিলসিলা আবু ইসহাক শামি পর্যন্ত পৌঁছেছে। মইনুদ্দিন চিশতিয়া শিক্ষাকে এই অঞ্চলে নিয়ে আসেন এবং ভারত ও পাকিস্তানে চিশতি ধারার সবচেয়ে সম্মানিত সাধক হিসেবে রয়ে গেছেন।\n\n\n== আরও দেখুন ==\nসুফিবাদ\n\n\n== তথ্যসূত্র =="}