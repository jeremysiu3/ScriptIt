{"pageid": 1150052, "title": "প্রতিধ্বনি", "url": "https://bn.wikipedia.org/wiki?curid=1150052", "content": "শব্দ সংকেত প্রক্রিয়াকরণ এবং শব্দবিজ্ঞানে, প্রতিধ্বনি হল শব্দের প্রতিফলন যা সরাসরি আওয়াজ পাওয়ার কিছু পরে (বিলম্ব) শ্রোতার কাছে পৌঁছায়। বিলম্বটি উৎস এবং শ্রোতা থেকে প্রতিফলক পৃষ্ঠের দূরত্বের সমানুপাতিক। এর উদাহরণগুলি হল একটি কূপের নীচ থেকে, একটি ভবন দ্বারা বা একটি ঘেরা ঘর এবং একটি খালি ঘরের দেয়াল দ্বারা উৎপাদিত প্রতিধ্বনি। একটি সত্যিকারের প্রতিধ্বনি হল শব্দ উৎসের একক প্রতিফলন।\nপ্রতিধ্বনির ইংরেজি প্রতিশব্দ ইকো গ্রিক ἠχώ (ēchō) থেকে এসেছে, যা নিজে ἦχος (ēchos) \"ধ্বনি\" থেকে আগত। গ্রিক লোককথায় ইকো হল একটি পাহাড়ি জলদেবী যার কথা বলার ক্ষমতা অভিশপ্ত ছিল, তিনি কেবল তাকে বলা শেষ কথাগুলি পুনরাবৃত্তি করতে সক্ষম ছিল। কিছু প্রাণী যেমন তিমি বর্গ (ডলফিন এবং তিমি) এবং বাদুড় অবস্থান অনুধাবন এবং দিকনির্ণয়ের জন্য প্রতিধ্বনি ব্যবহার করে যা ইকোলোকেশন প্রক্রিয়া নামে পরিচিত। সোনার প্রযুক্তির ভিত্তিও হল প্রতিধ্বনি।\n\n\n== শাব্দিক ঘটনা ==\nশব্দ তরঙ্গ দেওয়াল বা অন্য কোনো শক্ত পৃষ্ঠ, যেমন পর্বত এবং প্রতিরক্ষা বেষ্টনী দ্বারা প্রতিফলিত হয়। প্রতিফলনের কারণ হল প্রচার মাধ্যমের একটি বিরতি। এটি শোনা যায় যখন প্রতিফলন পর্যাপ্ত মাত্রার সাথে ফিরে আসে এবং মূল শব্দ ও প্রতিধ্বনিত শব্দের মাঝের বিলম্ব অনুভূত হয়। যখন শব্দ, বা প্রতিধ্বনি নিজেই একাধিক পৃষ্ঠ থেকে একাধিকবার প্রতিফলিত হয়, তখন প্রতিধ্বনিটিকে একটি অনুরণন হিসাবে চিহ্নিত করা হয়।\n\nমানুষের কান মূল প্রত্যক্ষ শব্দ আর প্রতিধ্বনিকে আলাদা করতে পারে না যদি বিলম্ব এক সেকেন্ডের ১/১০ অংশের কম হয়। শুষ্ক বাতাসে, ২৫° সেলসিয়াস তাপমাত্রায় শব্দের বেগ প্রায় ৩৪৩ মিটার/সেকেন্ড। সুতরাং, প্রতিফলনকারী বস্তুটি শব্দের উৎস থেকে ১৭.২ মি থেকে দূরে অবস্থিত হতে হবে তবেই উৎসে অবস্থিত কোনো ব্যক্তি প্রতিধ্বনি স্পষ্ট ভাবে বুঝতে পারবে। যখন একটি শব্দ দুই সেকেন্ডের মধ্যে একটি প্রতিধ্বনি তৈরি করে, তখন প্রতিফলিত বস্তুটি ৩৪৩মি দূরে অবস্থান করে। গিরিখাতের দেওয়াল বা জলের মুখোমুখি পাথরের খাড়া পাড়গুলি প্রতিধ্বনি শোনার জন্য সবচেয়ে সাধারণ প্রাকৃতিক পটভূমি। প্রতিধ্বনির শক্তি প্রায়শই সরাসরি প্রেরিত তরঙ্গের তুলনায় ডিবি শব্দচাপ স্তরে (এসপিএল-এ) পরিমাপ করা হয়। প্রতিধ্বনি কাম্য হতে পারে (সোনারের মতো) বা অবাঞ্ছিত হতে পারে (টেলিফোন ব্যবস্থার মতো)।\n\n\n== সঙ্গীতে প্রতিধ্বনি ==\nসঙ্গীতানুষ্ঠান এবং রেকর্ডিংয়ে (লিপিবদ্ধকরণ), ১৯৫০ সাল থেকে বৈদ্যুতিক প্রতিধ্বনি প্রভাব ব্যবহার করা হচ্ছে। ইকোপ্লেক্স হল একটি টেপ বিলম্বের প্রভাব, যা প্রথমবার ১৯৫৯ সালে তৈরি হয় যা একটি শাব্দ প্রতিধ্বনির শব্দ পুনর্নির্মাণ করতে পারে। মাইক ব্যাটেল দ্বারা ডিজাইন করা, ইকোপ্লেক্স ১৯৬০-এর দশকে (সঙ্গীতে) প্রভাবের জন্য একটি মান নির্ধারণ করেছিল এবং সে যুগের উল্লেখযোগ্য গিটার বাদকেরা এটি ব্যবহার করতেন; মূল ইকোপ্লেকগুলো অত্যন্ত পরে অন্বেষিত হয়। যদিও ইকোপ্লেক্সগুলি গিটার বাদকদের দ্বারা ব্যাপকভাবে ব্যবহৃত হত (এবং মাঝে মাঝে বেস প্লেয়ার, যেমন চাক রেইনি, বা ট্রাম্পেটার, যেমন ডন এলিস ), আবার অনেক রেকর্ডিং ষ্টুডিও-ও  ইকোপ্লেক্স ব্যবহার করতো। ১৯৭০-এর দশকের শুরুতে, মার্কেট মায়েস্ট্রোর জন্য সলিড-স্টেট ইকোপ্লেক্স তৈরি করেছিল। ২০০০-এর দশকে, বেশিরভাগ ইকো ইফেক্ট ইউনিট ইকো ইফেক্ট পুনরায় তৈরি করতে ইলেকট্রনিক বা ডিজিটাল সার্কিট্রি ব্যবহার করে।\n\n\n== বিখ্যাত প্রতিধ্বনি ==\n\nইনচিনডাউন তেলের ট্যাংক, দীর্ঘতম প্রতিধ্বনি জন্য বর্তমান কৃতিত্ব ধারক।\nহ্যামিল্টন সমাধি, হ্যামিল্টন, সাউথ ল্যানারকশায়ার, স্কটল্যান্ড : এর উঁচু পাথরের মানে দেরি হতে ১৫ সেকেন্ড সময় লাগে।\nবিজাপুরের গোল গোম্বুজ, ভারত: যে কোনো ফিসফিস, তালি বা শব্দ বারবার প্রতিধ্বনিত হয়।\nভারতের হায়দ্রাবাদের গোলকোন্ডা দুর্গ।\nবেইজিং, চীনের স্বর্গের মন্দিরে ইকো ওয়াল।\nসেন্ট পলস ক্যাথেড্রালের হুইস্পারিং গ্যালারি, লন্ডন, ইংল্যান্ড, যুক্তরাজ্য\nইকো পয়েন্ট, থ্রি সিস্টারস, কাটুম্বা, অস্ট্রেলিয়া।\nকুকুলকান এল কাস্টিলোর মন্দির, চিচেন ইতজা, মেক্সিকো\nপিসা, পিসা, ইতালির ব্যাপটিস্ট্রি।\nদ্য ইনোসেন্টস অ্যাব্রোড-এ মার্ক টোয়েনের দেখা মিলানের কাছে প্রতিধ্বনি\nচিনন, ফ্রান্সের প্রতিধ্বনি যা একটি ঐতিহ্যবাহী স্থানীয় ছড়াতে ব্যবহৃত হয়।\nভারতের কেরালার ত্রিভান্দ্রমে নেপিয়ার জাদুঘরের গেজেবো।\n\n\n== আরও দেখুন ==\nআলোর প্রতিফলন\n\n\n== তথ্যসূত্র ==\n\n\n== বহিঃসংযোগ ==\n\nচিনন ইকো সম্পর্কে আরও তথ্য\nহাঁসের প্রতিধ্বনি শুনুন এবং কীভাবে একটি প্রতিধ্বনি তৈরি হয় তার একটি অ্যানিমেটেড প্রদর্শনী শুনুন  ওয়েব্যাক মেশিনে আর্কাইভকৃত ১১ অক্টোবর ২০১৩ তারিখে\nটেমপ্লেট:Acoustics"}