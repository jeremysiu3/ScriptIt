{"pageid": 1475999, "title": "আলান স্তেভেন ফ্রাঙ্কো পালমা", "url": "https://bn.wikipedia.org/wiki?curid=1475999", "content": "আলান স্তেভেন ফ্রাঙ্কো পালমা (স্পেনীয়: Alan Franco; জন্ম: ২১ আগস্ট ১৯৯৮; আলান ফ্রাঙ্কো নামে সুপরিচিত) হলেন একজন ইকুয়েডরীয় পেশাদার ফুটবল খেলোয়াড়। তিনি বর্তমানে ব্রাজিলীয় ক্লাব আতলেতিকো মিনেইরো এবং ইকুয়েডর জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৫ সালে, ফ্রাঙ্কো ইকুয়েডর অনূর্ধ্ব-১৭ দলের হয়ে ইকুয়েডরের বয়সভিত্তিক পর্যায়ে অভিষেক করেছিলেন। প্রায় দুই বছর যাবত ইকুয়েডরের বয়সভিত্তিক দলের হয়ে খেলার পর, তিনি ২০১৮ সালে ইকুয়েডরের হয়ে আন্তর্জাতিক পর্যায়ে অভিষেক করেছেন; ইকুয়েডরের জার্সি গায়ে তিনি এপর্যন্ত ৩৪ ম্যাচে ১টি গোল করেছেন।\n\n\n== প্রারম্ভিক জীবন ==\nআলান স্তেভেন ফ্রাঙ্কো পালমা ১৯৯৮ সালের ২১শে আগস্ট তারিখে ইকুয়েডরের হুহুয়ানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nফ্রাঙ্কো ইকুয়েডর অনূর্ধ্ব-১৭ এবং ইকুয়েডর অনূর্ধ্ব-২৩ দলের হয়ে খেলার মাধ্যমে ইকুয়েডরের প্রতিনিধিত্ব করেছেন। ২০১৫ সালে তিনি ইকুয়েডর অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইকুয়েডরের বয়সভিত্তিক দলের হয়ে তিনি প্রায় ২ বছরে ৯ ম্যাচে অংশগ্রহণ করেছেন।\n২০১৮ সালের ১২ই সেপ্টেম্বর তারিখে, ২০ বছর ও ২২ দিন বয়সে, ডান পায়ে ফুটবল খেলায় পারদর্শী ফ্রাঙ্কো গুয়াতেমালার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইকুয়েডরের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৫ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ইকুয়েডর ২–০ গোলের ব্যবধানে জয়লাভ করেছিল। ইকুয়েডরের হয়ে অভিষেকের বছরে ফ্রাঙ্কো সর্বমোট ৩ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ২ মাস ও ৩ দিন পর, ইকুয়েডরের জার্সি গায়ে প্রথম গোলটি করেছেন; ২০১৯ সালের ১৫ই নভেম্বর তারিখে, ত্রিনিদাদ ও টোবাগোর বিরুদ্ধে ম্যাচের ২৯তম মিনিটে মাইকেল এস্ত্রাদার অ্যাসিস্ট হতে ইকুয়েডরের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ সেপ্টেম্বর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আলান স্তেভেন ফ্রাঙ্কো পালমা  (ইংরেজি)  \nসকারবেসে \nবিডিফুটবলে \nট্রান্সফারমার্কেটে আলান স্তেভেন ফ্রাঙ্কো পালমা (ইংরেজি) \nওয়ার্ল্ডফুটবল.নেটে আলান স্তেভেন ফ্রাঙ্কো পালমা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আলান স্তেভেন ফ্রাঙ্কো পালমা (ইংরেজি)"}