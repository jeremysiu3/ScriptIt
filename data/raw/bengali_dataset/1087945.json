{"pageid": 1087945, "title": "জাহিয়া কাদ্দৌরা", "url": "https://bn.wikipedia.org/wiki?curid=1087945", "content": "জাহিয়া কাদ্দৌরা (১৯২০-২০০২; আরবি: زاهية قدورة) একজন লেবাননের শিক্ষাবিদ ও একজন মানবাধিকার ও নারী অধিকার বিষয়ক উকিল ছিলেন। তিনি লেবানিজ বিশ্ববিদ্যালয়ের ডিন হিসেবে দায়িত্ব পালন করেন। লেবাননের ইতিহাসে তিনিই প্রথম নারী হিসেবে এই দ্বায়িত্ব পালন করেন। এছাড়াও তিনিই  প্রথম লেবাননী নারী যিনি মিশরীয় কোনো বিশ্ববিদ্যালয় থেকে পিএইচডি অর্জন করেন।\n\n\n== শিক্ষা ==\nজাহিয়া কাদ্দৌরা মিশরের রাজধানী কায়রোতে পিএইচডি করার জন্য আরবি ও ইসলামিক ইতিহাস অধ্যয়ন করেন। তিনি প্রথম লেবানিজ মহিলা যিনি মিশরীয় বিশ্ববিদ্যালয় থেকে পিএইচডি পেয়েছেন। এরপর তিনি ১৯৫১ সালে বৈরুতে ফিরে আসেন। কাদ্দৌরা ১৯৪২ সালে স্নাতক এবং ১৯৪৭ সালে আমেরিকান ইউনিভার্সিটি অফ বৈরুত থেকে স্নাতকোত্তর ডিগ্রি লাভ করেন।\n\n\n== কর্মজীবন ও সক্রিয়তা ==\nলেবানিজ বিশ্ববিদ্যালয়ের কর্মরত অবস্থায় বিশ্ববিদ্যালয়ের প্রশাসনের সাথে তার দ্বন্দ্ব শুরু হয়। প্রশাসনের সাথে লড়াইয়ের পর, তিনি বিশ্ববিদ্যালয়ের সাহিত্য ও মানব বিজ্ঞান বিভাগের ডিন হিসেবে নিযুক্ত হন। ১৯৭১ সালে তিনি এই বিষয়ে লেবানন সরকারের মন্ত্রিসভার সমর্থন পান। তিনি ছিলেন লেবাননের একটি বিশ্ববিদ্যালয়ে কোনো উচ্চ পদে নিয়োগপ্রাপ্ত প্রথম নারী।\nতার সকল কাজ এবং গবেষণা নারী বুদ্ধিবৃত্তিক উত্পাদনশীলতা এবং আধুনিক মুসলিম নারীদের অধিকার ও অবদানের বিষয়গুলির উপর নিবদ্ধ ছিল। মিশরে থাকাকালীন জাহিয়া কাদ্দৌরা বিভিন্ন বৌদ্ধিক, সামাজিক ও রাজনৈতিক অনুষ্ঠানে অংশ নেন। ১৯২০ সাল থেকে ১৯৪৩ সাল পর্যন্ত লেবানন তখনও ফরাসি উপনিবেশের অধীনে ছিল। তাই কাদ্দৌরা লেবাননকে তার স্বাধীনতা ও স্বাধীনতা প্রদানের পক্ষে স্পষ্টবাদী সন ছিলেন।\n১৯৫৯ সালে লেবানন সরকার কাদ্দৌরাকে আরব লীগে সাংস্কৃতিক উপদেষ্টা হিসেবে দায়িত্ব পালনের জন্য মনোনীত করে, কিন্তু সৌদি আরব তার মনোনয়ন প্রত্যাখ্যান করে। ১৯৫১ সালে আব্দাল্লাহ এল-ইয়াফি সরকারের অধীনে মিশরে লেবাননের প্রতিনিধিদলে সাংস্কৃতিক সংযুক্তির পদ গ্রহণের জন্য তার মনোনয়নও প্রত্যাখ্যান করা হয়। \n\n\n== উত্তরাধিকার ==\nতাঁর স্মৃতিতে জাহিয়া কাদ্দৌরা: আ পাইওনিয়ার ইন্টেলেকচুয়াল, এডুকেশনাল অ্যান্ড প্যাট্রিয়টিক ওম্যান শিরোনামে একটি বই লেখা হয়েছিল। বইটিতে নারীবাদের প্রতি কাদ্দৌরার দৃষ্টিভঙ্গি, মেয়েদের অধিকারের জন্য তার লড়াই এবং তার একাডেমিক সাফল্য তুলে ধরা হয়েছে। এছাড়াও, লেবাননের জাহিয়া কাদ্দৌরা পাবলিক হাই স্কুল ফর গার্লস তার কৃতিত্ব এবং একাডেমিক ক্ষেত্রে কাজের সম্মানে নামকরণ করা হয়। \n\n\n== তথ্যসূত্র =="}