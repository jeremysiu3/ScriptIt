{"pageid": 1466453, "title": "ট্যানার টেসম্যান", "url": "https://bn.wikipedia.org/wiki?curid=1466453", "content": "ফ্রান্সিস ট্যানার জেমস টেসম্যান (ইংরেজি: Tanner Tessmann; জন্ম: ২৪ সেপ্টেম্বর ২০০১; ট্যানার টেসম্যান নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে ইতালীয় ক্লাব ভেনেৎসিয়া এবং মার্কিন যুক্তরাষ্ট্র জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১৯ সালে, টেসম্যান মার্কিন যুক্তরাষ্ট্র অনূর্ধ্ব-২০ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় এক বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০২১ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nফ্রান্সিস ট্যানার জেমস টেসম্যান ২০০১ সালের ২৪শে সেপ্টেম্বর তারিখে মার্কিন যুক্তরাষ্ট্রের অ্যালাব্যামায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nটেসম্যান মার্কিন যুক্তরাষ্ট্র অনূর্ধ্ব-২০ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০১৯ সালের ৯ই সেপ্টেম্বর তারিখে তিনি  মার্কিন যুক্তরাষ্ট্র অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। টেসম্যান ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০২১ সালের ১লা ফেব্রুয়ারি তারিখে, ১৯ বছর, ৪ মাস ও ৮ দিন বয়সে, ডান পায়ে ফুটবল খেলায় পারদর্শী টেসম্যান ত্রিনিদাদ ও টোবাগোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৭৮তম মিনিটে রক্ষণভাগের খেলোয়াড় অ্যারন এরেরার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৫ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি মার্কিন যুক্তরাষ্ট্র ৭–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে টেসম্যান সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ট্যানার টেসম্যান  (ইংরেজি)  \nসকারবেসে ট্যানার টেসম্যান (ইংরেজি) \nবিডিফুটবলে ট্যানার টেসম্যান  (ইংরেজি)  \nট্রান্সফারমার্কেটে ট্যানার টেসম্যান (ইংরেজি) \nওয়ার্ল্ডফুটবল.নেটে ট্যানার টেসম্যান (ইংরেজি) \nইএসপিএন এফসিতে ট্যানার টেসম্যান (ইংরেজি) \nন্যাশনাল-ফুটবল-টিমস.কমে ট্যানার টেসম্যান (ইংরেজি)"}