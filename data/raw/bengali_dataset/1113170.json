{"pageid": 1113170, "title": "এ. এফ. ইমাম আলি", "url": "https://bn.wikipedia.org/wiki?curid=1113170", "content": "এ. এফ. ইমাম আলি একজন বাংলাদেশী সমাজবিজ্ঞানী। তিনি চট্টগ্রাম বিশ্ববিদ্যালয়ের সমাজতত্ত্ব বিভাগের অধ্যাপক এবং বান্দরবানে অবস্থিত বেসরকারি বিশ্ববিদ্যালয়, বান্দরবান বিশ্ববিদ্যালয়ের প্রথম উপাচার্য।\n\n\n== কর্মজীবন ==\nইমাম আলি চট্টগ্রাম বিশ্ববিদ্যালয়ের (চবি) সমাজতত্ত্ব বিভাগে অধ্যাপনা করেন। দীর্ঘ কর্মজীবনে তিনি চবির ছাত্র-ছাত্রী পরামর্শ ও নির্দেশনা কেন্দ্রের পরিচালক এবং বিভাগীয় প্রধানসহ বিভিন্ন গুরুত্বপূর্ণ দায়িত্ব পালন করেন।\nএ. এফ. ইমাম আলি ২০১৯ থেকে ২০২৩ সাল পর্যন্ত বান্দরবানে অবস্থিত বেসরকারি বিশ্ববিদ্যালয়, বান্দরবান বিশ্ববিদ্যালয়ের প্রথম উপাচার্য হিসেবে দায়িত্ব পালন করেন।\n\n\n== প্রকাশনা ==\nতার একক ও যৌথভাবে প্রণীত উল্লেখযোগ্য গ্রন্থের মধ্যে রয়েছে,\n\nসমাজতত্ত্ব\nসামাজিক অসমতা\nসমাজচিন্তা ও সমাজতাত্ত্বিক মতবাদ\n\n\n== আরও দেখুন ==\nচট্টগ্রাম বিশ্ববিদ্যালয়\nবান্দরবান বিশ্ববিদ্যালয়\n\n\n== তথ্যসূত্র =="}