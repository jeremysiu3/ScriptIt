{"pageid": 1531, "title": "ডোনাল্ড কানুথ", "url": "https://bn.wikipedia.org/wiki?curid=1531", "content": "ডনাল্ড কানুথ মার্কিন কম্পিউটার বিজ্ঞানী ও স্ট্যানফোর্ড বিশ্ববিদ্যালয়-এর প্রফেসর এমেরিটাস। তার বই দ্য আর্ট অফ কম্পিউটার প্রোগ্রামিং কম্পিউটার বিজ্ঞানের যুগসুচনাকারী গ্রন্থ, তিনি টুরিং পুরস্কার সহ অসংখ্য সম্মাননায় ভূষিত হয়েছেন। কানুথকে বলা হয় অ্যালগরিদমিক বিশ্লেষণের জনক। অ্যালগরিদমের গনন জটিলতা বিশ্লেষণের কড়াকড়ি গাণিতিক পদ্ধতির উদ্ভাবনে তিনি অবদান রাখেন এবং এর মাধ্যমে অসীমতটীয় সংকেতকেও জনপ্রিয় করে তোলেন।\n\n\n== জন্ম ও শৈশব ==\nকানুথ উইসকনসিন রাজ্যের মিলউকি শহরে জন্মগ্রহণ করেন। সেখানে বাবা একটা ছোটখাট মুদ্রণ ব্যবসার মালিক ছিলেন এবং মিলাউকির লুথেরান হাই স্কুলে হিসাবরক্ষণের শিক্ষক ছিলেন। সেই বিদ্যালয়েই কানুথ পরে ভর্তি হন এবং পরবর্তীতে বিভিন্ন সন্মাননা লাভ করেন। অপ্রচলিত পথে বুদ্ধি কাজে লাগানোর ব্যপারে শৈশবেই কানুথ পারদর্শী ছিলেন। অষ্টম শ্রেণীর ছাত্র থাকাকালীন সময়ে একটা প্রতিযোগিতা জেতেন। সেখানে তিনি \"Ziegler's Giant Bar\" বাক্যাংশটির বর্ণগুলি ব্যবহার করে ৪৫০০টি বিভিন্ন শব্দ তৈরি করেন;  বিচারকদের তালিকায় ছিল মাত্র ২৫০০টি শব্দ। এই প্রতিযোগিতা থেকে প্রাপ্ত পুরস্কার ছিল তাঁর স্কুলের জন্য একটি টেলিভিশন এবং শ্রেণীর সবার জন্য ক্যান্ডি বার।\n\n\n== তথ্যসূত্র =="}