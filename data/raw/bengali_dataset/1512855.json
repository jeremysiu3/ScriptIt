{"pageid": 1512855, "title": "কিরণ দুবে", "url": "https://bn.wikipedia.org/wiki?curid=1512855", "content": "কিরণ দুবে (বিবাহপূর্ব স্মিতা দুবে, গোরখপুর) একজন ভারতীয় টেলিভিশন এবং চলচ্চিত্র অভিনেত্রী। হিন্দি সোপ অপেরা কাহানি ঘর ঘর কি, কিঁউকি সাঁস ভি কভি বহু থি, জস্সি জ্যায়সি কোই নহি এবং বাবুল কা অঙ্গনা ছুটে না ইত্যাদি ধারাবাহিকে পার্শ্বচরিত্রে অভিনয়ের জন্য তিনি সুপরিচিত।\n\n\n== শিক্ষা এবং কর্মজীবন ==\nকিরণ দুবে দেরাদুনে বড় হয়ে উঠেছেন, তিনি পুনেতে কলেজে থাকাকালীন সৌন্দর্য প্রতিযোগিতায় অংশগ্রহণ শুরু করেন এবং ১৯৯৪ সালে মিস পুনে প্রতিযোগিতায় অংশ নেন। ২০০১ সালে জি টিভি ধারাবাহিক সংসার-এ তাঁর টেলিভিশন অভিনয়ের অভিষেক হয়। তিনি পুনের ফার্গুসন কলেজ থেকে স্নাতক হয়েছেন এবং ওশোকে অনুসরণ করেন। ২০০৯ সালে তিনি মূলধারার ভারতীয় টেলিভিশন ছেড়ে দেন এবং নিউ ইয়র্ক ফিল্ম একাডেমিতে পড়াশোনা শুরু করেন। ২০১৩ সালে তিনি টেলিভিশনে ফিরে আসেন এবং জেট সেট গো শোতে তাঁর প্রাক্তন ভূমিকায় যুক্ত হন।\n\n\n== পুরস্কার ==\nকিরণ দুবে পরবর্তীতে প্রামাণ্য রহস্য চলচ্চিত্র হোয়ার ইজ শি নাউ? (২০১৫)-তে অভিনয় ও সহ-প্রযোজনা করেন। এর জন্য তিনি ২০১৬ সালে ওয়ার্ল্ড মিউজিক অ্যাণ্ড ইণ্ডিপেণ্ডেন্ট ফিল্ম ফেস্টিভ্যালে সেরা ফিচার ডকুমেন্টারি এবং সেরা নতুন ধারার চলচ্চিত্র পুরস্কার জিতেছিলেন, ২০১৭ সালে হলিউড ফিল্ম প্রতিযোগিতায় সেরা অভিনেত্রীর পুরস্কার জিতেছিলেন, এবং ২০১৭ সালে আইডিলওয়াইল্ড ইন্টারন্যাশনাল ফেস্টিভ্যাল অফ সিনেমায় ছবিটির জন্য একজন পার্শ্ব অভিনেত্রী এবং প্রযোজক হিসেবে মনোনীত হয়েছিলেন \n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে কিরণ দুবে (ইংরেজি)"}