{"pageid": 1178626, "title": "মোমেনশাহী ডি এস কামিল মাদ্রাসা", "url": "https://bn.wikipedia.org/wiki?curid=1178626", "content": "মোমেনশাহী দারুস সুন্নাত কামিল মাদ্রাসা বাংলাদেশের ময়মনসিংহ জেলার একটি উল্লেখযোগ্য আলিয়া মাদ্রাসা। এটি শহরের শালিখায় অবস্থিত একটি কামিল মাদ্রাসা। ১৯৬৫ সালে স্থানীয় কিছু ব্যক্তিবর্গ কর্তৃক এই মাদ্রাসাটি প্রতিষ্ঠা করা হয়েছিলো, মাদ্রাসাটির নামকরণ করা হয়েছে ময়মনসিংহ জেলার পূর্বনাম মোমেনশাহী নামে। এটি ইসলামি আরবি বিশ্ববিদ্যালয় অধিভুক্ত একটি অনার্স মাদ্রাসা। মাদ্রাসার বর্তমান অধ্যক্ষের নাম ড. মাওলানা ইদ্রিস খান।\n\n\n== ইতিহাস ==\n১৯৬৫ সালে মাদ্রাসাটি ময়মনসিংহ শহরে একটি ইবতেদায়ী মাদ্রাসা হিসাবে চালু হয়। এরপর ধীরে ধীরে মাদ্রাসাটিতে পূর্ব পাকিস্তান মাদ্রাসা শিক্ষাবোর্ড কর্তৃপক্ষ থেকে দাখিল শ্রেণী ও পরবর্তীতে আলিম শ্রেণীর অনুমোদন লাভ করে। বাংলাদেশের স্বাধীনতার পরে মাদ্রাসাটি বাংলাদেশ মাদ্রাসা শিক্ষাবোর্ডের অধীনে পরিচালিত হতে থাকে। ২০০৬ সালে মাদ্রাসা শিক্ষার ফাজিল ও কামিল মানকে উন্নত করার জন্য কুষ্টিয়া ইসলামী বিশ্ববিদ্যালয়ের অধিভুক্ত করা হয়। এরপরে ২০১৬ সালে মাদ্রাসাটি ইসলামি আরবি বিশ্ববিদ্যালয়ের অধিভুক্তে স্থানান্তর করা হয়, এটি এখন এই বিশ্ববিদ্যালয় অধীনে অনার্স কোর্স চালু করেছে।\n\n\n== শিক্ষা কার্যক্রম ==\nএই মাদ্রাসায় ইবতেদায়ী থেকে কামিল শ্রেণী পর্যন্ত চালু রয়েছে। দাখিল ও আলিম শ্রেণীতে বিজ্ঞান ও মানবিক উভয় বিভাগ চালু রয়েছে। এছাড়াও মাদ্রাসার ফাজিল ও কামিল শ্রেণীতে আল কুরআন, আল-হাদিস প্রভৃতি বিভাগ চালু আছে। এই মাদ্রাসার শিক্ষার্থীরা বিভিন্ন বিশ্ববিদ্যালয়ের ভর্তি পরীক্ষায় ভালো ফলাফল করে থাকে।\n\n\n== আরও দেখুন ==\nকাতলাসেন কাদেরিয়া কামিল মাদরাসা\nগয়েশপুর দারুল উলুম ফাজিল মাদরাসা\n\n\n== তথ্যসূত্র =="}