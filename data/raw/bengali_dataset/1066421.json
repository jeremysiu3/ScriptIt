{"pageid": 1066421, "title": "নিহাল সারিন", "url": "https://bn.wikipedia.org/wiki?curid=1066421", "content": "নিহাল সরিন (জন্ম: ১৩ই জুলাই ২০০৪) একজন ভারতীয় দাবা গ্র্যান্ডমাস্টার। ২০১৮  সালে মাত্র ১৪ বছর বয়সে গ্র্যান্ডমাস্টারের খেতাব অর্জন করেছিলেন নিহাল। দাবার ইতিহাসে ২৬০০ এলো রেটিং অতিক্রমকারী হিসেবে চতুর্থ কনিষ্ঠতম খেলোয়াড়ও তিনি\nনিহাল অনলাইনে অনুষ্ঠিত ২০২০ সালের ফিড দাবা অলিম্পিয়াডে ভারতীয় দলের অংশ হিসাবে স্বর্ণপদক জিতেছিলেন।  তিনি ২০২০ সালে দ্রুত ফর্ম্যাটে অনলাইনে অনুষ্ঠিত অনূর্ধ্ব -১৮ বিশ্ব যুব চ্যাম্পিয়নশিপ জিতেছেন।  ২০১৯ বিশ্বকাপে ১৫ বছর বয়সী নিহাল সবচেয়ে কম বয়সী ভারতীয় রূপে অংশ নেন এবং তিনি দ্বিতীয় রাউন্ডে পৌঁছাতে সক্ষম হন। \nদক্ষিণ আফ্রিকার ডারবানে ২০১৪ সালে নিহাল বিশ্ব অনূর্ধ্ব -১০ চ্যাম্পিয়ন হয়েছিলেন।  ২০১৫ সালে, তিনি টাইব্রেকের পর রৌপ্যপদক পেয়ে গ্রিসের পোর্তো ক্যারাসে অনূর্ধ্ব -১২ চ্যাম্পিয়নশিপে প্রথম স্থান অর্জন করেছিলেন। \n\n\n== প্রাথমিক জীবন ==\nনিহাল ২০০৪ সালের ১৩ই জুলাই কেরল রাজ্যের ত্রিশূরে জন্মগ্রহণ করেন। নিহালের বাবা সারিন আবদুলসালাম চর্মরোগ বিশেষজ্ঞ এবং তাঁর মা শিজিন আম্মানাম ভেতিল উম্মার একজন মনোরোগ বিশেষজ্ঞ। জীবনের প্রথম কয়েক বছর তিনি কোট্টায়মে কাটিয়েছেন।\nতিনি তিন বছর বয়সে ১৯০ টি দেশের রাজধানী ও পতাকাগুলি চিনতে পারতেন। একই বয়সে, তিনি কীটপতঙ্গ এবং উদ্ভিদের বৈজ্ঞানিক নামগুলি বলতে সক্ষম হন।  তিনি কিন্ডারগার্টেনে থাকাকালীন তিনি অনর্গল ইংরাজিতে কথা বলতেন এবং মাত্র ছয় বছর বয়সে সবে প্রথম শ্রেণিতে ভর্তি হয়েছিলেন, ষোল পর্যন্ত সমস্ত স্ংখ্যার নামতা জানতেন। \nনিহাল ছয় বছর বয়সে দাবা শিখেছিলেন। স্কুলের দীর্ঘকালীন ছুটিতে একাকিত্ব কাটানোর জন্যেই, তার বাবা নিহালকে একটি দাবা সেটের সাথে পরিচয় করিয়ে দিয়েছিলেন এবং তাঁর ঠাকুর্দা এ এ উম্মার তাকে দাবা খেলতে শিখিয়েছিলেন । তিনি এক্সেলসিয়ার ইংলিশ স্কুলের ছাত্র ছিলেন। নিহালের আনুষ্ঠানিকভাবে দাবা শিক্ষার শুরু বিদ্যালয়ের দাবা কোচ ম্যাথিউ পি জোসেফ পট্টুর হাত ধরে। নিহাল অল্প সময়ের মধ্যেই তাকে হারাতে শুরু করলে, তার পরিবার নতুন কোচের সন্ধান করতে শুরু করে।\n\n\n== প্রথম সাফল্য ==\n২০১১-১২ সালে নিহাল ও তার পরিবার ত্রিসুরে চলে যান যেখানে নিহাল দেবমাতা সিএমআই পাবলিক স্কুলে যোগদান করেন।\nনিহাল ২০১১ সালে অনূর্ধ্ব -৭ বিভাগে কেরালার রাজ্য চ্যাম্পিয়নশিপ জিতেছিলেন। এছাড়া অনূর্ধ্ব -৯ শিরোপাটি তিনি দু'বার অর্জন করেছেন ও অনূর্ধ্ব -১৫ শিরোপাটি একবার অর্জন করেছেন। তিনি ২০১৫ সালে রাজ্য সিনিয়র চ্যাম্পিয়নশিপে রানার আপ হন।\n\n\n== বিশ্ব যুব চ্যাম্পিয়নশিপ ==\n\n\n== তথ্যসূত্র =="}