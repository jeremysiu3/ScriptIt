{"pageid": 1344713, "title": "সুধাংশু ত্রিবেদী", "url": "https://bn.wikipedia.org/wiki?curid=1344713", "content": "ডাঃ সুধাংশু ত্রিবেদী (জন্ম: ২০ অক্টোবর ১৯৭০) একজন ভারতীয় রাজনীতিবিদ। ভারতীয় জনতা পার্টির একজন নেতা এবং উচ্চকক্ষ রাজ্যসভার সংসদ সদস্য। ত্রিবেদী ভারতীয় জনতা পার্টির সিনিয়র জাতীয় মুখপাত্র হিসেবে দায়িত্ব পালন করছেন।\n\n\n== কর্মজীবন ==\nত্রিবেদী মেকানিক্যাল ইঞ্জিনিয়ারিংয়ে স্নাতকোত্তর করেছেন এবং মহাত্মা গান্ধী চিত্রকূট গ্রামোদয় বিশ্ববিদ্যালয় সহ কয়েকটি ভারতীয় বিশ্ববিদ্যালয়ে মেকানিক্যাল ইঞ্জিনিয়ারিং বিভাগে ফ্যাকাল্টি হিসেবে কাজ করেছেন । তিনি উত্তরপ্রদেশের প্রাক্তন মুখ্যমন্ত্রীর তথ্য উপদেষ্টা এবং প্রাক্তন বিজেপি জাতীয় সভাপতি রাজনাথ সিংয়ের রাজনৈতিক উপদেষ্টা হিসেবেও কাজ করেছেন ।\nতিনি ভারতের জাতীয় নীতি, সমাজ এবং বিশেষ করে ভারতীয় জনতা পার্টির আদর্শগত দিকগুলির বিষয়ে একজন প্রবল বক্তা।\nত্রিবেদী উত্তরপ্রদেশের লখনউ থেকে এসেছেন। তিনি ইঞ্জিনিয়ারিং নিয়ে পড়াশোনা করেছেন এবং ড. এপিজে আব্দুল কালাম টেকনিক্যাল ইউনিভার্সিটি (পূর্বে ইউপি টেকনিক্যাল ইউনিভার্সিটি), লখনউ, উত্তরপ্রদেশ থেকে  পিএইচডি করেছেন।\nতিনি ২০১৪ সালের ভারতীয় সাধারণ নির্বাচনে একটি ভূমিকা পালন করেছিলেন । তিনি মিডিয়া এবং কমিউনিকেশনের একটি মূল দলের অন্যতম সদস্য ছিলেন। ২০১৯ লোকসভা নির্বাচনে তিনি মিডিয়া ও সাহিত্য কমিটির সদস্য সহ বিজেপি রাজস্থানের সহ-ইনচার্জ ছিলেন। বর্তমানে তিনি বিজেপির জাতীয় মুখপাত্র।\n\n\n== তথ্যসূত্র =="}