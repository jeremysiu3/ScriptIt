{"pageid": 1358399, "title": "জায়েদা খাতুন", "url": "https://bn.wikipedia.org/wiki?curid=1358399", "content": "জায়েদা খাতুন একজন বাংলাদেশী রাজনীতিবিদ ও গাজীপুর সিটি কর্পোরেশনের তৃতীয় মেয়র ছিলেন। ২০২৩ সালে গাজীপুর সিটি কর্পোরেশন নির্বাচনে তিনি স্বতন্ত্র প্রার্থী হিসাবে নির্বাচিত হন। তিনি গাজীপুর সিটি কর্পোরেশনের প্রথম নারী মেয়র ছিলেন। তিনি গাজীপুর সিটি কর্পোরেশনের সাবেক মেয়র জাহাঙ্গীর আলমের মা।\n\n\n== প্রাথমিক জীবন ==\nজায়েদা গাজীপুর সিটি করপোরেশনের কানাইয়া এলাকায় ১৯৬২ সালে ১০ ফেব্রুয়ারি জন্মগ্রহণ করেন। তার স্বামী মিজানুর রহমান ২০১৮ সালে মারা যান। তিনি দুই ছেলে ও এক মেয়ের জননী।\n\n\n== রাজনীতি জীবন ==\nজায়েদার রাজনীতিতে প্রবেশ তার ছেলে জাহাঙ্গীর আলমকে আওয়ামী লীগ থেকে বহিষ্কার করার পর থেকে। ২০২৩ সালের গাজীপুর সিটি কর্পোরেশন নির্বাচন সাধারণ ভোটারদের মধ্যে সহানুভূতি সৃষ্টি করেছিল। তার নির্বাচনী প্রচারণার মূল কথা ছিলো তার ছেলের মেয়র থাকাকালীন অ-সমাপ্ত উন্নয়ন কাজগুলি পরিপূর্ণ রুপে প্রকাশ করা।\n২০২৪ সালের ৮ আগস্ট অন্তর্বর্তীকালীন সরকার গঠিত হওয়ার পর, ১৯ আগস্ট দেশের ১২টি সিটি কর্পোরেশনের মেয়রকে অপসারণ করায় তিনি পদচ্যুত হন।\n\n\n== সিটি কর্পোরেশন নির্বাচন ২০২৩ ==\n\nজায়েদা খাতুন স্বতন্ত্র প্রার্থী হিসেবে গাজীপুর সিটি কর্পোরেশনের নির্বাচনে নৌকার প্রার্থী আজমত উল্লা খানকে পরাজিত করে গাজীপুরের নগরমাতা হন। ৪৮০টি কেন্দ্রের ফলাফলে আজমত উল্লা খান (নৌকা) পান ২ লক্ষ ২২ হাজার ৭৩৭ ভোট ও জায়েদা খাতুন (টেবিল ঘড়ি) পান ২ লক্ষ ৩৮ হাজার ৯৩৪ ভোট। ১৬ হাজার ১৯৭ ভোটে এগিয়ে থেকে জায়েদা খাতুন বিজয়ী হন।\n\n\n== তথ্যসূত্র =="}