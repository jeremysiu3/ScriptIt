{"pageid": 1074152, "title": "সুশীল জানা", "url": "https://bn.wikipedia.org/wiki?curid=1074152", "content": "সুশীল জানা বা সুশীলরঞ্জন জানা (৬ ডিসেম্বর ১৯১৬ — ১৬ অক্টোবর ২০০৮) ছিলেন একজন বাঙালি সাহিত্যিক, ছোটগল্পকার ও সম্পাদক। \n\n\n== জীবনী ==\nসুশীল জানা সম্ভ্রান্ত কৃষক পরিবারের সন্তান। প্রাথমিক জীবন মেদিনীপুরে কাটলেও পরে তিনি চলে আসেন কলকাতায়। তাঁর লিখিত প্রথম গল্প প্রকাশ হয় উত্তরা ও প্রবাসী পত্রিকায়। ১৯৪৬ সালে মুজফ্‌ফর আহ্‌মদের ডাকে যোগ দেন ন্যাশনাল বুক এজেন্সিতে। তিনি বামপন্থী মনোভাবাপন্ন ছিলেন ও প্রগতি সাহিত্য আন্দোলনের সাথে যুক্ত ছিলেন। তেভাগা কৃষক আন্দোলনের ওপরে লেখা তাঁর ছোটগল্প সমাদৃত হয়েছে। ১৯৫০ থেকে ১৯৮১ সাল অব্দি মুরলীধর গার্লস কলেজে শিক্ষকতা করেছেন। সুদীর্ঘ ৪০ বছরের সাহিত্য জীবনে তিনি লিখেছেন ৬টি উপন্যাস, ছোটগল্প, কবিতা এবং বহু প্রবন্ধ। প্রথম উপন্যাস মহানগরী প্রকাশিত হয় অগ্রণী পত্রিকায়। সুশীল জানা বঙ্কিম পুরস্কার, ও শরৎচন্দ্র স্মৃতি পুরস্কারে সম্মানিত হন। তাঁর লেখা আম্মা গল্প নিয়ে তৈরি গৌতম ঘোষের দখল ছবিটি স্বর্ণকমল লাভ করে। সুশীল জানা নিজে একজন অনুবাদক ছিলেন ও তাঁর লেখা অনূদিত হয়েছে বিভিন্ন বিদেশি ভাষায়।\n\n\n== তথ্যসূত্র =="}