{"pageid": 1345303, "title": "ডান্ডি কেন্দ্রীয় মসজিদ", "url": "https://bn.wikipedia.org/wiki?curid=1345303", "content": "ডান্ডি কেন্দ্রীয় মসজিদ (জামিয়া মসজিদ নামেও পরিচিত) শহরের কেন্দ্রের উত্তর-পূর্বে ব্রাউন এবং মিলন রাস্তার সংযোগস্থলে অবস্থিত। মসজিদটি ১৯৭৯ সালে দক্ষিণ এরস্কিন স্ট্রিটে অবস্থিত ছিলো এবং পরের বছর ১১২-১১৪  হিলটাউনে স্থানান্তরিত হয়। ১৯৯৫ সালে শহরে ইসলামি সম্প্রদায়ের বৃদ্ধির ফলে বৃহত্তর প্রাঙ্গণের প্রয়োজন হয়, যার ফলে এই মসজিদটি নির্মাণ করা হয়। \nব্রিটেনে মুসলিম' সংগঠন  জামিয়া মসজিদকে দেওবন্দী হিসেবে শ্রেণীবদ্ধ করেন। \nএটি ছিল উত্তর-পূর্ব স্কটল্যান্ডে নামাজের উদ্দেশ্য নিয়ে প্রথম নির্মিত মসজিদ। দক্ষিণ-পূর্বে মক্কা বরাবর মুখ করে মসজিদটি নির্মাণ করা হয়। নির্মানে দায়িত্বপ্রাপ্ত স্থপতিরা ছিলেন লুকাস ডাউ ডিজাইন স্টুডিও। এটি ট্রাপিজিয়াম আকৃতির এবং একটি বৃত্তাকার তামার ছাদ রয়েহে যা মসৃণ ক্রিম পাথর দিয়ে নির্মিত। প্রতিটি কোণে একটি গোলাকার টাওয়ার রয়েছে, যার শীর্ষে একটি মিনার এবং কাঁচ রয়েছে। দক্ষিণে মিহরাব রয়েছে ও এর উপরে একটি গম্বুজ রয়েছে। প্রতিটি উচ্চতায় ২ থেকে ৪ টি পূর্ণ-দৈর্ঘ্যের জানালা রয়েছে, যা খিলানযুক্ত আয়তক্ষেত্রাকার ফ্রেমে লাগানো। মসজিদের দক্ষিণ-পূর্ব দিকে, গাড়ি পার্কের অপর প্রান্তে, কমিউনিটি সেন্টার রয়েছে। \nমসজিদে প্রবেশের পথ উত্তর দিকে দেয়ালে সারিবদ্ধভাবে জুতার তাক রয়েছে। পুরুষ নামাজ কক্ষ নিচতলায় অবস্থিত। এটি আকারে বড়, ও নামাজে সারিবদ্ধ হয়ে দাঁড়ানোর জন্য লাল গালিচায় সোনালী রেখা দেওয়া রয়েছে। সিলিংগুলি কাঠ দিয়ে প্যানেল করা হয়। দক্ষিণ দেয়ালে ইমামের জন্য অর্ধবৃত্তাকার মিহরাব রয়েছে। মসজিদের দেয়ালগুলি সাদা রঙের। মসজিদের দক্ষিণ ও পূর্ব কোণে বইয়ের কেস রয়েছে, যেখানে তসবি, কাঠের স্ট্যান্ড এবং দক্ষিণ দেওয়ালে নামাজে সময়ের জন্য একটি ঘড়ি রয়েছে। মসজিদের পশ্চিম কোণে বাইরের দিকে পুরুষদের শৌচাগার রয়েছে।\nপুরুষের নামাজ কক্ষের উপরে সরাসরি মহিলাদের নামাজ কক্ষ। এটি ছোট, তবে মহিলাদের নামাজে সারিবদ্ধ হয়ে দাঁড়ানোর জন্য লাল গালিচায় সোনালী রেখা দেওয়া রয়েছে। দক্ষিণ দেওয়ালে ধর্মীয় গ্রন্থের জন্য একটি তাক রয়েছে এবং মেঝেতে ছোট শিশুদের জন্য খেলনা রয়েছে। নামাজ স্থানের উত্তর/উত্তর-পশ্চিমে একটি শৌচাগার রয়েছে।\n\n\n== ইমামগণ ==\nশায়খ আব্দুল রউফ\nহামজা ইবনে আবদুর রহমান রাঃ\n\n\n== আরও দেখুন ==\nযুক্তরাজ্যে ইসলাম\nইসলামি সম্প্রদায় ও শাখা\nমসজিদের তালিকা\n\n\n== বহিঃসংযোগ ==\n\n\n== তথ্যসূত্র =="}