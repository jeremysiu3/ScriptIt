{"pageid": 1068761, "title": "দয়াম", "url": "https://bn.wikipedia.org/wiki?curid=1068761", "content": "দয়াম হচ্ছে ২০১৭ সালে মুক্তিপ্রাপ্ত তামিল ভাষার একটি রহস্য-রোমাঞ্চকর চলচ্চিত্র। এটির পরিচালক ছিলেন কন্নন রঙ্গস্বামী এবং প্রযোজক ছিলেন এ. আর. এস. সুন্দর। পুরো চলচ্চিত্রটি একটি কক্ষের মধ্যে শুটিং করা হয় এবং চলচ্চিত্রটিতে অভিনয় করেন সন্তোষ প্রতাপ, জয়কুমার, আঁচল সিংহ, সাধু সামায়রা এবং ইরা আগারওয়াল। চলচ্চিত্রটির সঙ্গীত পরিচালক ছিলেন সতীশ সেলভাম এবং চিত্রগ্রাহক ছিলেন এ. পাকিয়ারাজ আর সম্পাদনা করেন আর. সুদর্শন। ২০১৭ সালের ২৪শে মার্চ চলচ্চিত্রটি মুক্তি পায়।\n\n\n== অভিনয়ে ==\nসন্তোষ প্রতাপ - অশ্বিন অগাস্টিন\nশ্যাম কৃষ্ণ - খল\nকাদাল কান্নান - ভীতু\nঅজয় রাজ  -  অলোকদৃষ্টিসম্পন্ন\nইরা আগারওয়াল - স্ত্রী\nআঁচল সিংহ - প্রেমিকা\nআনমোল সাধু সামায়রা - প্রেমিকা\nজয়কুমার - ডাক্তার\nজীব রবি - পার্সোনালিটি ডাক্তার\n\n\n== প্রযোজনা ==\nদয়াম চলচ্চিত্রটির প্রযোজকরা ভারতের ইতিহাসে এমন একটি চলচ্চিত্র বানানোর পরিকল্পনা করছিলেন যেখানে শুধু একটি কক্ষের মধ্যে শুটিং করা হবে এবং মাত্র আটজন অভিনেতা আর অভিনেত্রী থাকবে যেখানে একটি ইন্টারভিউ তাদের জীবন বদলে দেয়। পরিচালক কন্নন রঙ্গস্বামী চলচ্চিত্রটির চিত্রনাট্য লেখার সময় অনেক চিন্তা ভাবনা করে লিখেছিলেন। চলচ্চিত্রটির প্রযোজনা করেন এ. আর. এস. সুন্দর যিনি আর. সুদর্শনকে সম্পাদক এবং এ. পাকিয়ারাজকে চিত্রগ্রাহক হিসেবে নিয়োগ দিয়েছিলেন।\nসন্তোষ প্রতাপকে মুখ্য অভিনেতা হিসেবে নেওয়া হয় এবং শ্যাম কৃষ্ণকে নেওয়া হয় খল চরিত্রে, অন্যান্য অভিনেতা জীব রবি, জয়কুমার এবং কাদাল কান্নান অভিনয়ে যোগ দেন। মডেল ইরা আগারওয়াল মুখ্য নারী চরিত্রে নেওয়া হয়। আরেকটি মুখ্য নারী চরিত্রে আঁচল সিংহকে নেওয়া হয়। মডেল সামায়রা সাধুকেও একটি গুরুত্বপূর্ণ নারী চরিত্রে নেওয়া হয়।\n\n\n== সঙ্গীত ==\n\n\n== গ্রহণ ==\nদ্য নিউ ইন্ডিয়ান এক্সপ্রেসের মালিনী মান্নাথ এটিকে মনস্তাত্ত্বিক রোমাঞ্চকর চলচ্চিত্র আইডেন্টিটি (২০০৩), এক্সাম (২০০৯), কিউব (১৯৯৭) এবং দ্য আইল্যান্ড (২০০৫) এর সাথে তুলনা করে বলেছিলেন যে দয়াম \"মনস্তাত্ত্বিক রোমাঞ্চকর ঘরানার চলচ্চিত্রের কঠিন প্রেমীদের জন্য\"। চলচ্চিত্রটির প্রাথমিক অংশগুলির সমালোচনা করে মান্নাথ বলেছিলেন যে এটির সাথে সংযোগ স্থাপন করা কঠিন, তবে অবশেষে এটি কাহিনীকে আরও তাৎপর্যপূর্ণ করার কারণে আগ্রহ তৈরি করে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দয়াম  (ইংরেজি)"}