{"pageid": 1441983, "title": "জিল্যান্ডস-পোস্টেন মুহাম্মাদ কার্টুন বিতর্কের সময়রেখা", "url": "https://bn.wikipedia.org/wiki?curid=1441983", "content": "২০০৫ সালের শেষের দিকে জিল্যান্ডস-পোস্টেন নামক একটি ড্যানিশ সংবাদপত্রে মুহাম্মদ (সা.)-কে নিয়ে ১২টি কার্টুন প্রকাশিত হয়। অক্টোবরে, প্রায় ৩,৫০০ লোক কোপেনহেগেনে শান্তিপূর্ণ বিক্ষোভে অংশ নেয়। এরপর নভেম্বরে, অন্যান্য ইউরোপীয় পত্রিকা কার্টুনগুলো পুনঃপ্রকাশ করে যার ফলে আরও বিক্ষোভ ছড়িয়ে পড়ে। ডিসেম্বরে পাকিস্তানে শ্রমিক ধর্মঘট শুরু হয়। ড্যানিশ সরকারের প্রতিবাদ ও সমালোচনা ছড়িয়ে পড়ে।\n২০০৬ সালের জানুয়ারিতে বিক্ষোভের তীব্রতা বৃদ্ধি পায় এবং ড্যানিশ পণ্য বয়কটের আহ্বান জানানো হয়। কৌতুক শিল্পী ওমর মারজুক বাকস্বাধীনতার পক্ষে কথা বলার সময় মুহাম্মদ (সা.)-কে নিয়ে ঠাট্টা-বিদ্রুপ করেন। ফেব্রুয়ারি মাসে, বিক্ষোভ আরও ছড়িয়ে যায় এবং সহিংসতায় রূপ নেয়। অনেকগুলো দেশ তাদের ড্যানিশ রাষ্ট্রদূত প্রত্যাহার করে নেয়। সিরিয়ায় নরওয়ে, ডেনমার্ক, সুইডেন এবং চিলির দূতাবাস আক্রান্ত হয় এবং আগুন লাগিয়ে দেওয়া হয়। লেবাননের বৈরুতে ড্যানিশ কনস্যুলেট ভবনেও আগুন দেওয়া হয়।\n২০০৬ সালের ২রা মার্চ পর্যন্ত এই বিক্ষোভে অন্তত ১৩৯ জন নিহত হয়। ২০১০ সালের ১লা জানুয়ারি, কার্টুনিস্ট কার্ট ওয়েস্টারগার্ডকে হত্যার চেষ্টা চালানো হয়। হামলায় তিনি বেঁচে যান।"}