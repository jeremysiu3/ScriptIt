{"pageid": 1007469, "title": "সে রাতে পূর্ণিমা ছিল", "url": "https://bn.wikipedia.org/wiki?curid=1007469", "content": "সে রাতে পূর্ণিমা ছিল বাংলাদেশী লেখক শহীদুল জহির রচিত বাংলা উপন্যাস। এটি ১৯৯৫ সালে মাওলা ব্রাদার্স থেকে প্রকাশিত জহিরের দ্বিতীয় উপন্যাস।\nএটি বাঙালির জাতিসত্তার আখ্যান এবং বহুমাত্রিক ব্যঞ্জনার কাহিনী। উপন্যাসের মূল গল্প সুহাসিনী গ্রামের মফিজুদ্দিন মিয়ার সপরিপারে নিহত হবার কাহিনি। হাসান আজিজুল হক একে \"এককথায় একটি চাঁদে-পাওয়া উপন্যাস\" বলেছিলেন। উপন্যাসে বাস্তব ও পরাবাস্তবের ছাপ লক্ষ্য করা যায়। কিছু আলোচক উপন্যাসটিকেই জহিরের জাদুবাস্তবতার প্রামাণ্য দলিল হিসেবেও মনে করেন।\n\n\n== পটভূমী ==\nঅনেক আলোচক ভূস্বামী পরিবারের হত্যার ঘটনার সাথে শেখ মুজিবুর রহমানকে সপরিবারে হত্যাকাণ্ডের ঘটনার মিল খুজেন। যদিও কামরুজ্জামান জাহাঙ্গীরকে দেওয়া সাক্ষাৎকারে জহির বলেছিলেন যে, বাংলাদেশের ব্রাহ্মণবাড়িয়ার নিরাদাবাদ গ্রামের এক হিন্দু পরিবারের ছয়জন সদস্যের খুন হবার ঘটনা থেকে তিনি এই উপন্যাসের প্রেরণা পেয়েছেন। \n\n\n== কাহিনী ==\nভাদ্র মাসের এক পূর্ণিমা রাতে সুহাসিনী গ্রামের মফিজুদ্দিনের সপরিবারে নিহত হয়। মফিজুদ্দির ১৪ জন ছেলে। সুহাসিনী গ্রামবাসীর স্মৃতিচারণের মধ্য দিয়ে তাদের পারিবারিক, রাজনৈতিক ও ব্যক্তি জীবন উঠে আসে।\n\n\n== চরিত্রসমূহ ==\nমফিজুদ্দিন মিয়া\nরফিকুল - মফুজুদ্দি মিয়ার বামপন্থী কনিষ্ঠ\nমোল্লা নাসিরুদ্দীন - মফুজুদ্দি মিয়ার ছেলে\nইদ্রিস খাঁ\nদুলালি\nমহিন সরকার\nতোরাব আলি\nনয়নতারা\nআলেকজান\nসিদ্দীক মাষ্টার\n\n\n== অভিযোজন ==\nউপন্যাস অবলম্বনে নাট্যদল আরশিনগরের প্রযোজনা এবং রেজা আরিফের নির্দেশনায় একই শিরোনামে নাটক নির্মিত হয়েছে। ২০১৩ সালে প্রথম মঞ্চায়নের পরে নাটকটি এযাবৎ একাধিকবার মঞ্চস্থ হয়েছে।\n\n\n== তথ্যসূত্র ==\n\n\n== বহিঃসংযোগ ==\nগুডরিড্‌সে সে রাতে পূর্ণিমা ছিল"}