{"pageid": 1032351, "title": "কোলম্যান পর্বত (আলবার্টা)", "url": "https://bn.wikipedia.org/wiki?curid=1032351", "content": "কোলম্যান পর্বত কানাডার আলবার্টা প্রদেশের ব্যানফ জাতীয় উদ্যানের অবস্থিত উত্তর সাসক্যাচুয়ান নদীর উপত্যাকা অঞ্চলের ৩,১৩৫ মিটার (১০,২৮৫ ফুট) একটি পর্বত চূড়া। ভৌগোলিকভাবে পর্বতটি কানাডিয় রকিজের অংশ। ৪.৪৬ কিলোমিটার (২.৭৭ মাইল) উত্তরে অবস্থিত সিরাস পর্বত, এটির নিকটতম পর্বত। সাসক্যাচুয়ান ক্রসিং এবং সানওয়াপ্টা গিরিপথের মধ্যবর্তি স্থানে আইসফিল্ডস পার্কওয়ের পূর্বপাশে কোলম্যান পর্বতের অবস্থান।\n\n\n== ইতিহাস ==\n১৮৯৮ সালে কানাডিয় ভূতত্ত্ববিদ আর্থার ফিলিমন কোলম্যান(১৮৫২-১৯৩৯)-এর সম্মানে এই পর্বতের নাম 'কোলম্যান পর্বত' রাখা হয়। কোলম্যান বর্তমান জেসপার জাতীয় উদ্যান অঞ্চল অনুসন্ধানকারী প্রথম শ্বেতাঙ্গদের একজন ছিলেন।\n\n\n== ভূতত্ত্ব ==\nব্যানফ জাতীয় উদ্যানের অন্যান্য পর্বতের মত কোলম্যান পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী কোলম্যান পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়। উইলসন পর্বতের বারিপাতে জমা পানি নেমে এসে উত্তর সাসক্যাচুয়ান নদীর মাধ্যমে নিষ্কাশিত হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ভৌগোলিক  অবস্থান ==\n\n\n== তথ্যসূত্র =="}