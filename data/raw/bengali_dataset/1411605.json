{"pageid": 1411605, "title": "কর্মাবাই", "url": "https://bn.wikipedia.org/wiki?curid=1411605", "content": "কর্মাবাই (২০ জানুয়ারী ১৬১৫ - ১৬৩৪) একজন জাট ছিলেন-তিনি ভক্ত শিরোমণি কর্মাবাই নামেও পরিচিত। তিনি ১৬১৫ সালের ২০ জানুয়ারী নাগৌর জেলার কালওয়া গ্রামে জীবনজি দুদির পরিবারে জন্মগ্রহণ করেন। তিনি কৃষ্ণের ভক্ত ছিলেন।কর্মাবাইয়ের পিতা কৃষ্ণভক্ত ছিলেন। একবার তাকে বাড়ি থেকে দূরে কিছু কাজ করতে হয়েছিল, তাই তিনি কর্মাবাইকে নির্দেশ দিয়েছিলেন ভগবানকে অন্ন (ভোগ) নিবেদন করার পরেই প্রসাদ গ্রহণ করতে হবে। কর্মা তখন ছিলেন খুব কম বয়সী এবং তিনি এই নির্দেশটি অক্ষরে অক্ষরে গ্রহণ করেন। কর্মা পরদিন সকালে ঘুম থেকে উঠে প্রভুর উদ্দেশ্যে খিচুড়ি প্রস্তুত করলেন। কিন্তু যখন তিনি দেখলেন যে প্রভু ভোগ গ্রহণ করছেন না, তখন নিষ্পাপ কর্মাবাইও কিছু আহার করেন নি এবং প্রভুর সামনে এসে তার খাওয়ার অপেক্ষা করতে থাকেন।\nভগবান শ্রীকৃষ্ণ তার সংকল্প দেখে অত্যন্ত মুগ্ধ হলেন এবং তার প্রতি করুণা করলেন। তিনি স্বয়ং তার সামনে আবির্ভূত হয়ে তার খিচুড়ি ভক্ষণ করলেন।\nতার পিতা ফিরে আসা পর্যন্ত কর্মা এই নিয়ম অনুসরণ করেছিল। তার পিতা ফিরে এলে, কর্মা তাকে সব খুলে বলল। তার বাবা হতবাক হলেন এবং তাকে বিশ্বাস করতে অস্বীকার করেন। কর্মা তার নির্দোষতা প্রমাণ করার জন্য আবারো আবির্ভূত হওয়ার জন্য ভগবানের কাছে অনুরোধ করলেন। করুণাময় ভগবান শ্রীকৃষ্ণ এইভাবে তাঁর ভক্তের নির্দোষতা প্রমাণ করার জন্য পুনরায় কর্মার সামনে উপস্থিত হন।\nপ্রচলিত বিশ্বাস যে তিনি কৃষ্ণের উপস্থিতিতে কৃষ্ণকে 'খিচুড়ি' দিয়েছিলেন। এই খবর ছড়িয়ে পড়লে এবং পুরীর সাধুদের কাছে পৌঁছলে তারা কর্মাবাইকে সেখানে এসে ভগবানকে খিচুড়ির ভোগ দিতে বলেন। কৃষ্ণও সেখানে আবির্ভূত হয়েছিলেন। এরপর কর্মাবাই পুরীতে বাস করতে শুরু করেন।\nএক লোকগীতি বলে যে -\nথালি ভার'র লাইয়ি খিচাদো ওপার ঘি কি বাটকি !\nজীমো মার শ্যাম ধনি জিমাভাই বেটি জাত কি !!\nকর্মাবাই ২৫ জুলাই ১৬৩৪ সালে পুরীতে জীবন্ত সমাধি গ্রহণ করেন।\nবর্তমানে পুরী জগন্নাথ রথযাত্রার সময়, ভগবান জগন্নাথের রথ তার সমাধির কাছে অল্প সময়ের জন্য অবস্থান করে। বিশ্বাস করা হয় যে, তার দৃষ্টি ছাড়া রথটি এক ইঞ্চিও নড়তে পারে না এবং এটি কর্মাবাইয়ের জন্য ভগবানের স্বীয় অভিরুচি।\n\n\n== তথ্যসূত্র =="}