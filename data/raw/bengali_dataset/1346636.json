{"pageid": 1346636, "title": "সোনু আনন্দ শর্মা", "url": "https://bn.wikipedia.org/wiki?curid=1346636", "content": "সোনু আনন্দ শর্মা (জন্ম ৮ই মার্চ ১৯৭৫) হলেন একজন প্রাক্তন ভারতীয় বধির ব্যাডমিন্টন খেলোয়াড়। তিনি জন্মগতভাবে বধির ও মূক। জন্মের সময় তাঁর উভয় কানে ১০০% শ্রবণ প্রতিবন্ধকতা ছিল। তিনি ১৯৯৭ এবং ২০০৯ সালে দুবার ডেফলিম্পিকে ভারতের প্রতিনিধিত্ব করেছেন। \n\n\n== সম্মাননা ==\n২০১৯ সালের মার্চ মাসে, আন্তর্জাতিক নারী দিবসের সাথে মিলিয়ে এবং কাকতালীয়ভাবে তাঁর ৪৬তম জন্মদিনে তাঁকে দিল্লি সরকার এবং দিল্লি কমিশন ফর উইমেন সোসাইটি দ্বারা নারী শক্তি পুরস্কারের একজন প্রাপক হিসাবে সম্মানিত করা হয়েছিল। তিনি এই প্রাসঙ্গিক মর্যাদাপূর্ণ পুরস্কার প্রাপ্তির ক্ষেত্রে ছিলেন প্রথম বধির মহিলা।\n\n\n== ক্রীড়া জীবন ==\nসোনু আনন্দ শর্মা ১৯৯৭ সালের গ্রীষ্মকালীন ডেফলিম্পিকে তাঁর প্রথম বধির অলিম্পিক হিসেবে আত্মপ্রকাশ করেন। তিনি মিশ্র দলগত ইভেন্টে স্বর্ণপদক জয় করেন, এখানে অন্যান্য বিশিষ্ট খেলোয়াড় যেমন রাজীব বাগ্গা এবং রোহিত ভাকেরও অংশ নিয়েছিলেন। তিনি  ২০০৯ গ্রীষ্মকালীন বধির অলিম্পিকেও অংশ নিয়েছিলেন কিন্তু সেখানে কোন পদক জিততে পারেন নি। \n\n\n== কর্মজীবন ==\nআন্তর্জাতিক এবং ঘরোয়া পর্যায়ে ব্যাডমিন্টন খেলা থেকে অবসর নেওয়ার পর, অল ইন্ডিয়া স্পোর্টস কাউন্সিল অফ দ্য ডেফ (এআইএসসিডি) ভারতের একজন মহিলা প্রতিনিধি হিসেবে তাঁকে নির্বাচিত করেছিল, বধিরদের জন্য আন্তর্জাতিক ক্রীড়া কমিটির অন্যতম সদস্য হিসেবে যোগদান করার জন্য। এই প্রথম কোনো মহিলাকে এমন পদে নির্বাচিত করা হয়েছিল। তারপরে, তাঁকে ব্যাডমিন্টনের জন্য সাম্মানিক টেকনিক্যাল ডিরেক্টর করা হয়। তিনি ২০১৭ গ্রীষ্মকালীন বধির অলিম্পিকে ভারতের প্রতিনিধিত্বকারী ব্যাডমিন্টন দলের অন্যতম প্রশিক্ষক হিসেবেও কাজ করেছেন।\n\n\n== ব্যক্তিগত জীবন ==\nসোনু বিয়ে করেছেন সোমেশ শর্মাকে, যিনি একজন জাতীয় পর্যায়ের ক্রিকেটার। তাঁদের দুটি সন্তান রয়েছে, যাদের নাম সোম্যা শর্মা এবং সক্ষম শর্মা।\n\n\n== তথ্যসূত্র =="}