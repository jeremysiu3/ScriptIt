{"pageid": 1511780, "title": "মনবসা গুরুবার", "url": "https://bn.wikipedia.org/wiki?curid=1511780", "content": "মনবসা গুরুবার হল পূর্ব ভারতের ওড়িশা রাজ্যের ওড়িয়া হিন্দুদের দ্বারা দ্বারা উদযাপিত একটি ধর্মীয় উৎসব। অন্ধ্র প্রদেশ, ছত্তিশগড়, দক্ষিণ ঝাড়খণ্ড এবং দক্ষিণ পশ্চিমবঙ্গে বসবাসকারী ওড়িয়ারাও বছরের নির্দিষ্ট দিনে এই উতসব পালন ও উদযাপন করেন। এই উৎসবে দেবী মহালক্ষ্মীকে অধিষ্ঠাত্রী দেবী হিসেবে পূজা করা হয়। ভক্তরা বিশ্বাস করেন যে এই ব্রত পালনের সময় দেবী স্বয়ং প্রতিটি বাড়িতে আগমন করেন এবং গৃহে বসবাসকারী মানুষদের দুঃখ ও যন্ত্রণা দূর করে সমৃদ্ধি দান করেন। মার্গাসিরা মাসের প্রতি বৃহস্পতিবার এই ব্রত আচার অনুষ্ঠিত হয়।   \nসাধারণভাবে বিশ্বাস করা হয় যে দেবী লক্ষ্মী পরিষ্কার-পরিচ্ছন্নতার প্রতি বিশেষ আকৃষ্ট হন, তাই সকলে তাদের ঘরবাড়ি পুঙ্খানুপুঙ্খভাবে পরিষ্কার করেন এবং জটিল ঝোটি চিতা নকশা দিয়ে তাদের ঘড়বাড়ির সজ্জিত করেন।  ঐতিহ্য অনুযায়ী, দেবী গ্রামের সবচেয়ে সুন্দরভাবে সজ্জিত এবং সুরেলা বাড়িতে - ভক্তি, পারিবারিক ঐক্য এবং বৈবাহিক সুখের প্রতীক - স্বাস্থ্য, সুখ এবং সমৃদ্ধির আশীর্বাদ প্রদান করেন।\n\n\n== ইতিহাস ==\nলক্ষ্মী পুরাণে বর্ণিত দেবী লক্ষ্মীর হিন্দু পুরাণ থেকে এই উৎসবের উৎপত্তি।  গ্রন্থ অনুসারে, দেবী লক্ষ্মী একবার শ্রিয়া নামক একজন নিম্নবর্ণের মেথর মহিলার সাথে দেখা করেছিলেন, যা ভগবান জগন্নাথের বড় ভাই বলরামকে ক্ষুব্ধ করেছিল। ফলস্বরূপ, দেবী লক্ষ্মীকে জগন্নাথ মন্দির থেকে বহিষ্কার করা হয়। জগন্নাথ মন্দির হিন্দুদের জন্য চারটি পবিত্র তীর্থস্থানের ( চারধাম ) অন্যতম। দেবী লক্ষ্মী মন্দির ছেড়ে চলে যান। কিন্তু দেবী মন্দির ত্যাগ করার পর তার স্বামী এবং শ্যালককে খাদ্য, জল এবং অন্যান্য সমস্ত সুখ-সুবিধা থেকে বঞ্চিত থাকার এবং তীব্র কষ্ট সহ্য করার জন্য অভিশাপ দেন। লক্ষ্মী পুরাণ -এর এই বিশেষ কাহিনী অস্পৃশ্যতার সামাজিক কুফলের বিরুদ্ধে কথা বলে এবং নারীবাদ ও নারী ক্ষমতায়নের বিষয়বস্তু তুলে ধরে। এখানে দেবী লক্ষ্মীকে পুরুষ আধিপত্যের বিরুদ্ধে একটি শক্তিশালী শক্তি হিসেবে চিত্রিত করা হয়েছে। \nএই গল্প থেকে অনুপ্রাণিত হয়ে, ভক্তরা দেবী লক্ষ্মীর পূজা করেন। পুজার মাধ্যমে ভক্তরা দেবীর অপার শক্তি ও আশীর্বাদের মহিমা উদযাপন করেন। এই পূজার মাধ্যমে সমাজে সামাজিক সাম্যের ধারনারও প্রচার হয়।  \n\n\n== তথ্যসূত্র =="}