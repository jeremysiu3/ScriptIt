{"pageid": 1531187, "title": "মুসলিমদের সিস্তান বিজয়", "url": "https://bn.wikipedia.org/wiki?curid=1531187", "content": "মুসলমানদের সিস্তান বিজয় ছিল একটি সামরিক সংগ্রাম, যার মাধ্যমে খিলাফতে রাশিদাহ সেনাপতি আব্দুল্লাহ ইবনে আমিরের বাহিনীর অধীনে সাসানীয় সাম্রাজ্যের সাম্রাজ্যের নিয়ন্ত্রণাধীন সিস্তান অঞ্চল জয় করে। সপ্তম শতাব্দীতে পারস্যিক সাম্রাজ্যের সিস্তান প্রদেশটি আধুনিক ইরানের সিস্তান প্রদেশ থেকে মধ্য আফগানিস্তান এবং পাকিস্তানের বেলুচিস্তান প্রদেশ পর্যন্ত বিস্তৃত ছিল।\n\n\n== ইতিহাস ==\n৬৪৩-৬৪৪ খ্রিস্টাব্দে ইসলামের দ্বিতীয় খলিফা উমরের রাজত্বকালে কির্মান থেকে মুসলিম সেনাবাহিনী সিস্তান আক্রমণ করে এবং আসিম ইবনে আমর ও আবদুল্লাহ ইবনে উমর সিস্তানে প্রবেশ করে এর রাজধানী শহর জারাঞ্জ অবরোধ করেন।  ফলে উভয়ের মাঝে একটি চুক্তি সম্পাদিত হয় এবং সিস্তানিদের খারাজ দিতে বাধ্য করা হয়।  সেই সময় থেকে কান্দাহার থেকে কাবুল পর্যন্ত বসবাসকারী তুর্কিদের সাথে মুসলিমদের অনেক দ্বন্দ্ব দেখা দেয়। \n৬৪৯ খ্রিস্টাব্দে খলিফা উসমানের রাজত্বকালে পারস্য সাম্রাজ্যের অন্যান্য প্রদেশের মতো সিস্তানও বিদ্রোহে ফেটে পড়ে। উসমান বুসরার গভর্নর আবদুল্লাহ ইবনে আমিরকে প্রদেশটি পুনরায় জয় করার নির্দেশ দেন। রাবেয়া ইবনে যিয়াদের নেতৃত্বে সিস্তানে একটি বাহনী পাঠানো হয়েছিল। অভিযানে তিনি এটিকে বর্তমান আফগানিস্তানের জারাঞ্জ পর্যন্ত পুনরায় জয় করেন। রাবেয়া ইবনে জিয়াদকে সিস্তানের গভর্নর নিযুক্ত করা হয় এবং তিনি লাগাতার সেখানে কয়েক বছর দায়িত্ব পালন করেন। তারপর তিনি বুসরায় চলে যান এবং প্রদেশটির একটি বৃহত্তর অঞ্চলে পুনরায় বিদ্রোহ শুরু হয়।\nবিদ্রোহ দমন করার লক্ষ্যে আবদুল্লাহ ইবনে আমির সেনাপতি আব্দুর রহমান ইবনে সামুরাকে অভিযানে প্রেরণ করেন। আবদুর রহমান ইবনে সুমরা মুসলিম বাহিনীকে সিস্তানে নিয়ে যান এবং সীমান্ত অতিক্রম করেন। সীমান্তবর্তী শহরগুলিতে প্রতিরোধ আক্রমণ দমন করার পর তিনি জারাঞ্জের দিকে অগ্রসর হন, যার নাম তখন জাহিদান ছিল। জারাঞ্জ বিজিত হলে আবদুর রহমান আফগানিস্তানে অভিযান চালান এবং হিন্দুকুশ পর্বতমালা, জমিন্দাওয়ার ও ঘোর পর্বতমালা –যা তখন মানদেশ নামে পরিচিত ছিল–অতিক্রম করার পর উত্তরে কাবুল পর্যন্ত জয় করেন। তার এই অভিযানের সময় তিনি কিছু সোনার মূর্তি ধ্বংস করেন এবং স্থানীয় কুষাণ সাহি রাজাকে সফলভাবে বন্দী করেন। তিনি জারাঞ্জে ফিরে আসেন এবং ৬৫৬ সালে উসমানের মৃত্যুর আগ পর্যন্ত এর গভর্নর ছিলেন। \n\n\n== পরবর্তী ==\n\nআব্দুর রহমান ইবনে সামুরা সিস্তানে একজন রাশিদুন গভর্নর নিযুক্ত করেন। তিনি কাবুলের রাজার বিরুদ্ধে অভিযান পরিচালনা করেন এবং তাকে পরাজিত করে একটি শান্তিচুক্তি স্বাক্ষর করতে বাধ্য করেন। এরপর আবদুর রহমান ইবনে সামুরা জাবুলিস্তান, বোস্ত ও আরাকোসিয়ার বিরুদ্ধে অভিযান চালান এবং এই অঞ্চলগুলিকে মুসলিম সাম্রাজ্যের অন্তর্ভুক্ত করেন। একই সময়ে কাবুলের শাসক চুক্তি ভঙ্গ করেন এবং আবদুর রহমান ইবনে সামুরাকে তার বিরুদ্ধে অভিযান চালিয়ে কাবুল পুনরুদ্ধার করতে বাধ্য হন। কাবুলের শাসককে বন্দী করা হলে তিনি ইসলাম গ্রহণ করেন।  তার এই আক্রমণের ফলে ৪৮৪ খ্রিস্টাব্দ থেকে প্রতিষ্ঠিত নেজাক হুনদের রাজত্বের অবসান ঘটে।\n\n\n== আরো দেখুন ==\nআফগানিস্তানের ইতিহাস\nমুসলিমদের আফগানিস্তান বিজয়\nআফগানিস্তানে ইসলাম\nআবদুর রহমান ইবনে সামুরা\n\n\n== তথ্যসূত্র =="}