{"pageid": 1170065, "title": "ড্যানিয়েল আর্নল্ডি", "url": "https://bn.wikipedia.org/wiki?curid=1170065", "content": "ড্যানিয়েল আর্নল্ডি (৭ মার্চ, ১৭৭৪ - ১৯ জুলাই, ১৮৪৯) একজন কানাডিও চিকিৎসক ছিলেন। তিনি মন্ট্রিয়লে জন্মগ্রহণ করেন। ১৭৯৫ সালে মেডিকেল লাইসেন্স পেয়ে ইংল্যান্ড এবং মন্ট্রিয়লে শিক্ষা লাভ করেন। মন্ট্রিয়লে অধ্যয়ন শুরুর পূর্বে  তিনি কুইবেক এবং অন্টারিওর অনেক শহরে অধ্যয়ন করেছিলেন। তিনি ১৮১২ সালে একজন মেডিকেল পরীক্ষক হন। তবে ১৮২৩ সালে গভর্নর সিদ্ধান্ত নেন যে শুধুমাত্র মন্ট্রিয়ল জেনারেল হাসপাতালের চিকিৎসকরা পরীক্ষক হতে পারেন। ১৮৩১ সালে, যখন পরীক্ষক নিয়োগের ক্ষমতা চিকিৎসকদের দ্বারা নির্বাচিত একটি লাইসেন্সিং বোর্ডে স্থানান্তরিত হয়, তখন আর্নল্ডি উক্ত বোর্ডে নিযুক্ত হন। তিনি ১৮৩৪ সালে বোর্ডের চেয়ারম্যান হন কিন্তু কয়েক মাস পরে বোর্ডের রাজনীতির সাথে দ্বিমত পোষণ করলে তাকে  পদত্যাগ করতে বাধ্য করা হয়।\n১৮৩৬ সালে একজন কৃষ্ণাঙ্গ ব্যক্তিকে আক্রমণ করার জন্য আর্নল্ডিকে ১০ শিলিং জরিমানা করা হয়েছিল। কানাডার নিম্নাঞ্চলে বিদ্রোহের সময় তিনি একটি মৃতদেহ অপবিত্র করার জন্য অভিযুক্ত হয়েছিলেন। তবে এই ঘটনার পিছনে একজন প্যারিশ পুরোহিত জড়িত থাকায় বিতর্ক সৃষ্টি হয়। ১৮৪৭ সালে তিনি লোয়ার কানাডার চিকিৎসক ও সার্জন কলেজের প্রথম সভাপতি নিযুক্ত হন। তিনি ১৮৪৯ সালে কলেরায় সংক্রমিত হন এবং সেই বছর পরে তিনি মারা যান।\n\n\n== জীবনের প্রথমার্ধ ==\nআর্নল্ডি ৭ মার্চ, ১৭৭৪ সালে মন্ট্রিয়লে জন্মগ্রহণ করেন। তার পিতা পিটার আর্নল্ডি ছিলেন জার্মানির সৈনিক। তার মায়ের নাম ফিলিপিনা মারিয়া হর্ন।\nআর্নল্ডি ইংল্যান্ডের মাধ্যমিক বিদ্যালয়ে অধ্যয়ন করেন। তারপরে ঔষধ সম্পর্কে ধারণা লাভ করতে মন্ট্রিয়লে ফিরে আসেন এবং ১৭৯৫ সালে তার মেডিকেল লাইসেন্স পান।\n\n\n== প্রাথমিক কর্মজীবন ==\nআর্নল্ডি মূলত রিভিয়ের-ডু-লুপ- এ চিকিৎসা অনুশীলন করেছিলেন পরবর্তীতে ১৭৯৭  সালে কানাডার কুইন্টে উপসাগরে চলে যান। ১৮০০ সালে তিনি লা প্রেইরি, কুইবেকে চলে যান। তার দুই বছর পর তিনি মন্ট্রিয়লে ফিরে আসেন। মন্ট্রিয়লে, আর্নল্ডি রবার্ট নেলসন এবং অ্যান্ড্রু ফার্নান্দো হোমসের মতো মেডিকেল ছাত্রদেরও প্রশিক্ষণ দিয়েছিলেন। ১৮১২ সালে তিনি মন্ট্রিয়লে একজন মেডিকেল পরীক্ষক হন। ১৮১৪ সালে, তিনি কানাডার আইনসভার বিরুদ্ধে জোনাথন সিওয়েল এবং জেমস মঙ্ককে রক্ষা করার জন্য একটি পত্রে স্বাক্ষর করেন।\n\n\n== চিকিৎসাবিদ্যা পরীক্ষক ==\n১৮২৩ সালে, জর্জ রামসে, ডালহৌসির ৯ম আর্ল, কুইবেকের গভর্নর, সিদ্ধান্ত নেন যে শুধুমাত্র মন্ট্রিয়ল জেনারেল হাসপাতালের চিকিৎসকরা পরীক্ষক হতে পারেন। এজন্য আর্নল্ডিকে পরীক্ষক থেকে বাদ দিয়েছিল। এর ফলে আর্নল্ডি নিজেকে দেশপ্রেমিক আন্দোলনের সাথে সারিবদ্ধ করে জড়িয়ে নেন। সেই বছর, তিনি উপনিবেশে ঔষধবিদ্যা শেখানোর এবং অনুশীলনের জন্য নেওয়া কঠোর ব্যবস্থার আবেদন করার জন্য মন্ট্রিয়লের চিকিৎসকদের সাথে সাক্ষাত করেন।\n১৮৩১ সালে একটি নতুন আইন পাস করা হয়েছিল যা গভর্নরের থেকে দূরে এবং প্রতিটি এলাকায় লাইসেন্সপ্রাপ্ত চিকিৎসকদের দ্বারা ভোটের জন্য পরীক্ষক নিয়োগের দায়িত্ব হস্তান্তর করে। এর প্রথম বৈঠকে, মন্ট্রিয়ল জেলার চিকিৎসকরা ম্যাকগিল কলেজের চিকিৎসকদের বাদ দিয়ে লাইসেন্সিং বোর্ডে আর্নল্ডিকে নির্বাচিত করেন। বোর্ডে তার নির্বাচনের পর, আর্নল্ডি ১৮৩২ সালে প্যাট্রিয়ট প্রার্থীর বিরুদ্ধে একটি উপ-নির্বাচনে ইংরেজ দলের প্রার্থীকে সমর্থন করেন এবং নির্বাচন সংক্রান্ত দাঙ্গায় সামরিক হস্তক্ষেপকে সমর্থন করে প্যাট্রিয়টদের থেকে রাজনৈতিকভাবে নিজেকে দূরে সরিয়ে নিয়েছিলেন। তিনি ১৮৩৩ সালে মন্ট্রিয়ল জেলের ডাক্তার হিসাবে এবং শান্তির বিচারক হিসাবে নিযুক্ত হন। কারাগারে একজন বন্দী মারা গেলে, আইনসভা আর্নল্ডিকে তার পদ থেকে পদত্যাগ করতে বলে এবং  তিনি তা করেছিলেন।\n১৮৩৪ সালে, তিনি লাইসেন্সিং বোর্ডের সভাপতিত্বের জন্য মনোনীত হন এবং যদিও ম্যাকগিল কলেজের একদল ডাক্তার তার বিরোধিতা করেন, তিনি নির্বাচিত হন। আর্নল্ডি বোর্ডের রাজনৈতিক মতামতের সাথে একমত না হয়ে চার মাস পর সভাপতি পদ থেকে পদত্যাগ করেন।\n১৮৩৬ সালে, একজন ম্যাজিস্ট্রেটের হিসেবে আর্নল্ডি একজন কনস্টেবলকে তার বাড়ির মহিলা মালিককে ছেড়ে যাওয়া একজন কৃষ্ণাঙ্গ সেবিকাকে গ্রেপ্তার করার নির্দেশ দেন। আলেকজান্ডার গ্রান্ট, মন্ট্রিয়লের একজন বিশিষ্ট কৃষ্ণাঙ্গ ব্যবসায়ী, মেয়েটির পক্ষে ওকালতি করতে আর্নল্ডির বাড়িতে গিয়েছিলেন। আর্নল্ডি গ্রান্টকে কলার ধরে লাথি মারেন। গ্রান্ট আর্নল্ডির বিরুদ্ধে মামলা করেন এবং পরবর্তী বিচারে জুরি বিচারকের পরামর্শ উপেক্ষা করে এবং গ্রান্টকে আক্রমণ করার জন্য আর্নল্ডিকে দোষী সাব্যস্ত করে। নির্দোষ আর্নল্ডি ১০ শিলিং (১⁄২ কানাডিয়ান পাউন্ড) জরিমানা পেয়েছেন।\n\n\n== নিম্ন কানাডা বিদ্রোহ এবং বোর্ডে ফেরা ==\n১৮৩৭ সালে তিনি মন্ট্রিয়ল কারাগারের চিকিৎসক হিসাবে তিনি পুনরায় নিযুক্ত হন। নিম্ন কানাডা বিদ্রোহের সময় অনেক দেশপ্রেমিককে মন্ট্রিয়ল কারাগারে বন্দী করা হয়েছিল এবং আর্নল্ডি তাদের যত্ন না নেওয়ার জন্য অভিযুক্ত করেছিল। বাকিরা বিদ্রোহের সময় আর্নল্ডির মানবতার জন্য প্রশংসা করেছিল। আর্নল্ডি এবং তার ছেলে, ফ্রাঁসোয়া-কর্নেলিয়াস-থমাস, জিন-অলিভিয়ের চেনিয়ারের মৃতদেহকে অপবিত্র করার অভিযোগে অভিযুক্ত হন। প্যাট্রিওটদের একজন সদস্য যিনি গির্জার মাঠে আগ্নেয়াস্ত্র ব্যবহার করার জন্য ক্যাথলিক হিসাবে বহিষ্কৃত হয়েছিলেন যেখানে তাকে শেষ পর্যন্ত সরকারী বাহিনীর দ্বারা হত্যা করা হয়েছিল। জ্যাক পাকুইন নামে একজন প্যারিশ যাজক মৃতদেহ পরীক্ষা করেন এবং অভিযোগ অস্বীকার করেন।\nবিদ্রোহের পরে বেশিরভাগ লাইসেন্সিং বোর্ডকে নিম্ন কানাডা থেকে বহিষ্কার করা হয়েছিল, তাই ১৮৩৯ সালে আর্নল্ডিকে পুনরায় নিয়োগ করা হয়েছিল। এই সময়ে তিনি নিয়মিতভাবে প্রদেশে চিকিৎসা শিক্ষা ও অনুশীলনের মান বৃদ্ধির পক্ষে কথা বলেন।\n১৮৪৭ সালে, লোয়ার কানাডার চিকিত্সক ও সার্জনদের কলেজ চিকিৎসা পেশাকে নিয়ন্ত্রণ করার জন্য প্রতিষ্ঠিত হয় এবং আর্নল্ডিকে এর প্রথম সভাপতি হিসেবে নিযুক্ত করা হয়। পরের বছর তাকে ম্যাকগিল কলেজ থেকে সম্মানসূচক ডিগ্রি দেওয়া হয়।\n\n\n== ব্যক্তিগত জীবন এবং মৃত্যু ==\nআর্নল্ডি এলিসাবেথ ফ্রাঞ্চেরকে বিয়ে করেছিলেন। তাদের একসঙ্গে তিন ছেলে ও সাত মেয়ে ছিল। আর্নল্ডি জার্মান সোসাইটি অফ মন্ট্রিলের একজন প্রতিষ্ঠাতা সদস্য ছিলেন। এবং তাদের প্রথম সহ-সভাপতি ছিলেন। ১৮৪০ সালে তিনি এর সভাপতি নিযুক্ত হন।\nমন্ট্রিয়ল শহরে কলেরা প্রাদুর্ভাবের সময়, আর্নল্ডি এই রোগে আক্রান্ত হন। ১৮৪৯ সালের জুলাইয়ে তিনি সেখানেই মারা যান।\n\n\n== তথ্যসূত্র =="}