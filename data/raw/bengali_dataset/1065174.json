{"pageid": 1065174, "title": "দস্তক (১৯৯৬-এর চলচ্চিত্র)", "url": "https://bn.wikipedia.org/wiki?curid=1065174", "content": "দস্তক মহেশ ভাট পরিচালিত ১৯৯৬ সালের ভারতীয় হিন্দি ভাষার মনস্তাত্ত্বিক থ্রিলার চলচ্চিত্র। বিক্রম ভাট রচিত চলচ্চিত্রটি প্রযোজনা করেন মুকেশ ভাট। এতে শ্রেষ্ঠাংশে অভিনয় করেন সুস্মিতা সেন। এটি তার অভিনীত প্রথম চলচ্চিত্র। পার্শ্ব চরিত্রে অভিনয় করেন মুকুল দেব এবং খল চরিত্রে অভিনয় করেন শরদ কাপুর। চলচ্চিত্রটিতে দেখা যায় মানসিক বিকারগ্রস্থ এক ব্যক্তি মিস ইউনিভার্সকে পাওয়ার জন্য একের পর এক খুন করে যাচ্ছে।\n\n\n== অভিনয়শিল্পীদল ==\nসুস্মিতা সেন - পূজা / মিস ইউনিভার্স\nমুকুল দেব - এসিপি রোহিত মালহোত্রা\nশরদ কাপুর - শরদ সুলে\nভাবনা দত্ত\nমনোজ বাজপেয়ী - অবিনাশ ব্যানার্জি\nবিশ্বজিৎ প্রধান - ইনস্পেক্টর\nটিকু তালসানিয়া - প্রফেসর ফার্নান্দেজ\nসুনীল ধওয়ান\n\n\n== সঙ্গীত ==\nদস্তক চলচ্চিত্রের সুর করেছেন রাজেশ রোশন এবং গীত লিখেছেন জাভেদ আখতার। এই অ্যালবামের গানগুলোতে কণ্ঠ দেন কুমার শানু, উদিত নারায়ণ, অভিজিৎ ও অলকা ইয়াগনিক। গানগুলো ব্যাপক জনপ্রিয়তা অর্জন করে।\n\nসকল গানের গীতিকার জাভেদ আখতার; সকল গানের সুরকার রাজেশ রোশন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে দস্তক  (ইংরেজি)\nরটেন টম্যাটোসে দস্তক (ইংরেজি)"}