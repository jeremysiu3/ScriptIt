{"pageid": 1117703, "title": "সিমন ওমোসোলা", "url": "https://bn.wikipedia.org/wiki?curid=1117703", "content": "মেজো সিমন লোতি ওমোসোলা (ফরাসি: Simon Omossola; জন্ম: ৫ মে ১৯৯৮; সিমন ওমোসোলা নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে কঙ্গোলীয় ক্লাব ভিতা এবং ক্যামেরুন জাতীয় দলের হয়ে গোলরক্ষক হিসেবে খেলেন।\n২০১৫–১৬ মৌসুমে, ক্যামেরুনীয় ক্লাব কোতোঁর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; কোতোঁর হয়ে ৫ মৌসুমে অতিবাহিত করার পর ২০২০–২১ মৌসুমে তিনি কঙ্গোলীয় ক্লাব ভিতায় যোগদান করেছেন।\n২০১৭ সালে, ওমোসোলা ক্যামেরুন অনূর্ধ্ব-২০ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ক্যামেরুনের বয়সভিত্তিক দলের হয়ে খেলার পর, তিনি ২০১৯ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমেজো সিমন লোতি ওমোসোলা ১৯৯৮ সালের ৫ই মে তারিখে ক্যামেরুনের ইয়াউন্দেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওমোসোলা ক্যামেরুন অনূর্ধ্ব-২০ এবং ক্যামেরুন অনূর্ধ্ব-২৩ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০১৯ সালের ৯ই জুন তারিখে, ২১ বছর, ১ মাস ও ৪ দিন বয়সে, ডান পায়ে ফুটবল খেলায় পারদর্শী ওমোসোলা জাম্বিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। উক্ত ম্যাচের ৮২তম মিনিটে গোলরক্ষক কার্লোস কামেনির বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি ক্যামেরুন ২–১ গোলের ব্যবধানে জয়লাভ করেছিল। ক্যামেরুনের হয়ে অভিষেকের বছরে ওমোসোলা সর্বমোট ১ ম্যাচে অংশগ্রহণ করেছেন।\nওমোসোলা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৩১ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সিমন ওমোসোলা  (ইংরেজি)  \nট্রান্সফারমার্কেটে সিমন ওমোসোলা (ইংরেজি) \nওয়ার্ল্ডফুটবল.নেটে সিমন ওমোসোলা (ইংরেজি) \nইএসপিএন এফসিতে সিমন ওমোসোলা (ইংরেজি) \nন্যাশনাল-ফুটবল-টিমস.কমে সিমন ওমোসোলা (ইংরেজি)"}