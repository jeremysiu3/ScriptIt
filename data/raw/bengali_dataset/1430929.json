{"pageid": 1430929, "title": "সু অর (লেখক)", "url": "https://bn.wikipedia.org/wiki?curid=1430929", "content": "সু অর (জন্ম ১৯৬২) নিউজিল্যান্ডের একজন কথাসাহিত্যিক, সাংবাদিক এবং সৃজনশীল লেখার শিক্ষক।\n\n\n== পটভূমি ==\nসু অর ১৯৬২ সালে টেমসে জন্মগ্রহণ করেন। তাঁর শৈশব কেটেছে হাউরাকি সমভূমিতে। তিনি ওয়াইকাটো বিশ্ববিদ্যালয় থেকে ইতিহাস এবং ফরাসি বিষয়ে বিএ করেছেন, অকল্যাণ্ড টেকনিক্যাল ইনস্টিটিউট থেকে সাংবাদিকতায় ডিপ্লোমা করেছেন এবং ভিক্টোরিয়া ইউনিভার্সিটি অফ ওয়েলিংটনে সৃজনশীল লেখায় এমএ এবং পিএইচডি করেছেন।\nতিনি বর্তমানে ওয়েলিংটনে থাকেন। তিনি রিমুটাকা এবং অরোহাটা কারাগারের এবং এই অঞ্চলের আশ্রয়স্থলের মহিলাদের সৃজনশীল লেখা শেখান।\n\n\n== কর্মজীবন ==\nসু অর নিউজিল্যান্ড (টোকোরোয়া, তৌরাঙ্গা, ওয়েলিংটন), যুক্তরাজ্য এবং ফ্রান্সে সাংবাদিক হিসাবে কাজ করেছেন। ২০০৬ সালে তাঁর এমএ সম্পন্ন করার পর থেকে, অর কথাসাহিত্য লিখছেন এবং মানুকাউ ইনস্টিটিউট অফ টেকনোলজি ও ম্যাসি বিশ্ববিদ্যালয়ে সৃজনশীল লেখা শেখাচ্ছেন।\nসু অর কথাসাহিত্যের চারটি লেখা প্রকাশ করেছেন:\n\nএটিকেট ফর এ ডিনার পার্টি : শর্ট স্টোরিজ (২০০৮, র‍্যাণ্ডম হাউস)\nফ্রম আণ্ডার দ্য ওভারকোট  (২০১১, র‍্যাণ্ডম হাউস)\nরিক্রিয়েশন (২০১৩, র‍্যাণ্ডম হাউস)\nদ্য পার্টি লাইন (২০১৫, র‍্যাণ্ডম হাউস)\nলুপ ট্র্যাকস (২০২১, ভিক্টোরিয়া ইউনিভার্সিটি প্রেস)\nলুপ ট্র্যাকস গল্পটি একজন বন্ধুর দ্বারা অনুপ্রাণিত হয়েছিল, যিনি ১৯৭০ এর দশকের শেষের দিকে গর্ভপাতের জন্য সিস্টারস ওভারসিজ সার্ভিস ব্যবহার করেছিলেন। ওয়েলিংটনে স্থাপিত এই সংগঠনটি অনেক বিষয় নিয়ে কাজ করে, সেগুলি হলো: গর্ভপাত, দত্তক গ্রহণ, ইউথানেশিয়া, পারিবারিক সম্পর্ক এবং কোভিড ১৯ লকডাউন।\nসু অর-এর ছোটগল্পগুলির অনেকগুলি সংকলনও প্রকাশিত হয়েছে, যার মধ্যে রয়েছে বেস্ট নিউজিল্যান্ড ফিকশন ৪, লস্ট ইন ট্রানস্লেশন: নিউজিল্যান্ড শর্ট স্টোরিজ, এবং দ্য পেঙ্গুইন বুক অফ কনটেম্পরারি নিউজিল্যান্ড শর্ট স্টোরিজ। তাঁর লেখা প্রকাশিত হয়েছে স্পোর্ট ৩৫, টারবাইন, এবং নিউজিল্যান্ড লিসনার- এ।\n\n\n== পুরস্কার ==\n২০০৮ সালে এটিকেট ফর এ ডিনার পার্টি : শর্ট স্টোরিজ বইটি ফ্রাঙ্ক ও'কনর আন্তর্জাতিক ছোট গল্প পুরস্কারের জন্য দীর্ঘ তালিকাভুক্ত ছিল এবং ২০০৭ সালে লিলিয়ান ইডা স্মিথ পুরস্কার জিতেছিল। এটি নিউজিল্যান্ড লিসনারের দ্বারা ২০০৮ সালের শীর্ষ ১০০ বইতেও তালিকাভুক্ত হয়েছিল।\n২০১২ নিউজিল্যান্ড পোস্ট বুক অ্যাওয়ার্ডে, ফ্রম আণ্ডার দ্য ওভারকোট বইটি পিপলস চয়েস অ্যাওয়ার্ড জিতেছিল।\n২০১১ সালে তিনি মার্ক ব্রোচের সাথে গ্রিমশ সার্জেসন ফেলোশিপ পেয়েছিলেন।\n\n\n== ব্যক্তিগত জীবন ==\nসু অর অর্থনীতিবিদ অ্যাড্রিয়ান অরকে বিয়ে করেছেন। তাঁদের তিনটি সন্তান রয়েছে।\n\n\n== বহিঃসংযোগ ==\nস্যু অর: নতুন উপন্যাসের জন্য সত্য এবং কল্পকাহিনী একসাথে লুপ করা। RNZ-এর সাথে ইন্টারভিউ, ১০ জুলাই ২০২১\n\n\n== তথ্যসূত্র =="}