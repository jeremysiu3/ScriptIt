{"pageid": 1372678, "title": "জেনেভা বিশ্ববিদ্যালয়", "url": "https://bn.wikipedia.org/wiki?curid=1372678", "content": "জেনেভা বিশ্ববিদ্যালয় সুইজারল্যান্ডের জেনেভা শহরে অবস্থিত একটি সরকারি বিশ্ববিদ্যালয়। বিশ্ববিদ্যালয়টি বিজ্ঞান থেকে শুরু করে চিকিৎসা, শিল্পকলা ও আইন সহ আরও অনেক বিষয় নিয়ে শিক্ষা দান ও গবেষণার জন্য কাজ করে থাকে। বর্তমানে প্রায় ১৭ হাজারের ও বেশি শিক্ষার্থী এই বিশ্ববিদ্যালয়টিতে রয়েছে যার মধ্যে ৬২ শতাংশ মেয়ে।\n\n\n== ইতিহাস ==\n১৫৫৯ সালে দুই ফরাসী সংস্কারক, জিন ক্যালভিন এবং থিওডোর ডি বেজে, জেনেভা একাডেমী প্রতিষ্ঠা করেছিলেন যার বর্তমান রূপরেখা এই বিশ্ববিদ্যালয় হিসেবে উন্মুক্ত হয়েছে। এই বিশ্ববিদ্যালয়টি আসলে ধর্মতাত্ত্বিক ও সংস্কার এর মতবাদে গড়ে উঠেছিল। যদিও পরে  জ্ঞানী পণ্ডিত ও ধর্ম গুরুরা আলোর দিশা পেয়েছিলেন এখানে। কারণ এখানে বিজ্ঞান, আইন সহ দর্শনের বিভিন্ন শাখাতে অনেক নতুন নতুন জ্ঞানের উদ্ভাবন হয়েছিল। ১৬০০ থেকে ১৭০০ এর সময়ে সমস্ত কোর্স ল্যাটিন ভাষাতে পড়ানো হত। পরবর্তীতে ১৯ শতকের রাজনৈতিক ও সামাজিক উত্থান-পতনের সময় বিশ্ববিদ্যালয়টি ধর্মীয় জ্ঞান নিয়ে চর্চা ছেড়ে দেয়। যদিও বর্তমানের সমসাময়িক গবেষকরা জ্ঞানের নতুন সীমানা উন্মুক্ত করে চলেছেন বিভিন্ন বিষয়ে, যেমনঃ এক্সোপ্ল্যানেট বা সুপারকন্ডাক্টিং উপকরণের আবিষ্কার। বিশ্ববিদ্যালয়ের রেজিস্টার থেকে জানা যায়, এই বিশ্ববিদ্যালয় থেকে অনেক বিখ্যাত আইনবিদ, রাষ্ট্রনায়ক, ব্যাঙ্কার, বণিক এমনকি কারিগররাও পড়াশোনা করে পাশ করেছেন। গত ২০০৯ সালে বিশ্ববিদ্যালয়টি তার ৪৫০ বছর পূর্তি উদযাপন করে।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট"}