{"pageid": 14575, "title": "লেসে-ফেয়ার", "url": "https://bn.wikipedia.org/wiki?curid=14575", "content": "লেসে-ফেয়ার বা স্বেচ্ছায় বাণিজ্য (ফরাসি: laissez-faire) এমন একটি অর্থনৈতিক ব্যবস্থা বা পরিবেশ যেখানে ব্যক্তি মানুষ বা ব্যক্তি মালিকানাধীন ব্যবসায় প্রতিষ্ঠানের মধ্যে কোনরূপ সরকারি হস্তক্ষেপ ব্যতিরেকে ব্যবসায়-বাণিজ্য ও বিনিময় চলে৤ রাষ্ট্রের এহেন দৃষ্টিভঙ্গীকে অবাধনীতি বলা হয়। এটি ফরাসী  \"লেসে ফেয়ার, লেসে আলের, লেসে পাসে\" প্রবচনটির সংক্ষিপ্ত রূপ যার অর্থ \"করতে দাও, যেতে দাও, পাশ কাটাতে দাও\"। এরকম পরিবেশে কোন ব্যবসায়-বাণিজ্যের ওপর সরকার আরোপিত শুল্ক-কর, ভর্তুকি, কোটা ইত্যাদি কোনরূপ সরকারি প্রত্যক্ষ বা পরোক্ষ হস্তক্ষেপ থাকবে না৤  অষ্টাদশ শতাব্দীতে ফ্রান্সে ফিযিওক্র্যাটরা ব্যবসায়-বাণিজ্যের ওপর সরকারি নিয়ন্ত্রণ হ্রাসের দাবীতে এই লেসে-ফেয়ার তত্ত্বের প্রচার করে৤\nসরকারী নিয়ন্ত্রণ ঊনবিংশ শতাব্দীর প্রথম ভাগে এবং মধ্য ভাগ থেকে এই শব্দটি মুক্ত বাজার অর্থনীতির সমার্থক শব্দ হিসেবে ব্যবহৃত হয়ে আসছে। ইংরেজি ভাষার জগতে এই শব্দের আবির্ভাব ১৭৭৪ সালে জর্জ হোয়াটলির লিখা \"Principles of Trade\" গ্রন্থে। এই শব্দটির সাধারণ অর্থ, ন্যূনতম সরকারি হস্তক্ষেপের কারণে যে ব্যবস্থায় ব্যক্তিগত প্রচেষ্টা এবং উৎপাদন ব্যবস্থার ব্যাপক স্বাধীনতা থাকে সেই ব্যবস্থাই সর্বোত্তম।\n\n\n== তথ্যসূত্র ==\n\n[{অ্যাসিওরেনস ডাইজেস্ট}]"}