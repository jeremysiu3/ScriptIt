{"pageid": 1033959, "title": "গোনসালো আভিলা গোর্দোন", "url": "https://bn.wikipedia.org/wiki?curid=1033959", "content": "গন্সালো আবিলা গর্দন (স্পেনীয়: Pipa; জন্ম: ২৬ জানুয়ারি ১৯৯৮; পিপা নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর ইএফএল চ্যাম্পিয়নশিপের ক্লাব হাডার্সফিল্ড টাউন এবং স্পেন অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\nস্পেনীয় ফুটবল ক্লাব এস্পারেগেরার যুব পর্যায়ের হয়ে খেলার মাধ্যমে পিপা ফুটবল জগতে প্রবেশ করেছেন এবং পরবর্তীকালে এস্পানিওল এবং দামের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব এস্পানিওল বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; এস্পানিওল বি-এর হয়ে তিনি ৩২ ম্যাচে অংশগ্রহণ করেছেন। অতঃপর ২০১৮–২০ মৌসুমে তিনি এস্পানিওলে যোগদান করেছেন। এস্পানিওলে ২ মৌসুম অতিবাহিত করার পর ধারে জিমনাস্টিকের সাথে চুক্তি স্বাক্ষর করেছেন। ২০২০–২১ মৌসুমে, তিনি জিমনাস্টিক হতে ইংরেজ ক্লাব হাডার্সফিল্ড টাউনে যোগদান করেছেন।\n২০১৬ সালে, পিপা স্পেন অনূর্ধ্ব-১৯ দলের হয়ে স্পেনের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nগন্সালো আবিলা গর্দন ১৯৯৮ সালের ২৬শে জানুয়ারি তারিখে স্পেনের এস্পারেগেরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপিপা স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ৯ই নভেম্বর তারিখে তিনি জর্জিয়া অনূর্ধ্ব-১৯ দলের বিরুদ্ধে এক প্রীতি ম্যাচে স্পেন অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে গোনসালো আভিলা গোর্দোন  (ইংরেজি)  \nসকারবেসে গোনসালো আভিলা গোর্দোন (ইংরেজি) \nবিডিফুটবলে গোনসালো আভিলা গোর্দোন  (ইংরেজি)  \nওয়ার্ল্ডফুটবল.নেটে গোনসালো আভিলা গোর্দোন (ইংরেজি) \nইএসপিএন এফসিতে গোনসালো আভিলা গোর্দোন (ইংরেজি)"}