{"pageid": 1113105, "title": "ভালেরিপিয়েরিস বৃত্ত", "url": "https://bn.wikipedia.org/wiki?curid=1113105", "content": "ভালেরিপিয়েরিস বৃত্ত হলো বিশ্ব মানচিত্রে দক্ষিণ চীন সাগর-কেন্দ্রিক একটি বৃত্তাকার অঞ্চল যেটির ব্যাসার্ধ প্রায় ৪,০০০ কিলোমিটার (২,৫০০ মাইল) এবং এই অঞ্চলটিতে বিশ্বের অর্ধেকেরও বেশি লোক বাস করে। এটির নামকরণ করা হয়েছে টেক্সাসের একজন দ্বিভাষী শিক্ষক কেন মায়ার্সের রেডিট ব্যবহারকারী নামানুসারে, যিনি ২০১৩ সালে প্রথম এই ঘটনাটির প্রতি মনোযোগ আকর্ষণ করেন। পরে মানচিত্রটি একটি মিমে পরিণত হয় এবং গণমাধ্যমে অসংখ্য রূপে দেখা যায়।\n২০১৫ সালে বৃত্তটি ড্যানি কুয়াহ কর্তৃক পরীক্ষিত হয়, যিনি দাবিটি যাচাই করেন তবে তিনি জাপানের বেশিরভাগ অংশকে বাদ দিতে বৃত্তটিকে সামান্য সরান এবং আরও সুনির্দিষ্ট গণনা করেন ও মানচিত্র অভিক্ষেপের পরিবর্তে একটি বৈশ্বিক মডেল ব্যবহার করেন। তিনি হিসাব করেন যে, ২০১৫ সালের হিসাবে বিশ্বের জনসংখ্যার অর্ধেক মিয়ানমারের মং খেট শহরের ৩,৩০০-কিলোমিটার (২,০৫০-মাইল) ব্যাসার্ধের ভিতরে বসবাস করেন।\nবৃত্তের সবচেয়ে সাধারণ দৃশ্যে উইঙ্কেল ত্রি-অভিক্ষেপ ব্যবহার করা হয়েছে। যেটি মূলত মায়ার্স ব্যবহার করেছিলেন এবং io9 ও টেক ইন এশিয়া-এ প্রকাশিত হয়।\n\n\n== টীকা ==\n\n\n== উদ্ধৃতি =="}