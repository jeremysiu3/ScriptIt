{"pageid": 1449071, "title": "আধুনগর ইসলামিয়া কামিল মাদ্রাসা", "url": "https://bn.wikipedia.org/wiki?curid=1449071", "content": "আধুনগর ইসলামিয়া কামিল মাদ্রাসা বাংলাদেশের চট্টগ্রাম জেলার লোহাগাড়া উপজেলার একটি উল্লেখযোগ্য আলিয়া মাদ্রাসা। মাদ্রাসাটি ১৯৮০ সালে মুহাম্মদ নুরুল ইসলাম প্রতিষ্ঠা করেন। মাদ্রাসাটির কামিল স্তর ইসলামি আরবি বিশ্ববিদ্যালয়ের অধিভুক্ত রয়েছে এবং দাখিল ও আলিম স্তর বাংলাদেশ মাদ্রাসা শিক্ষাবোর্ডের অধীনে রয়েছে। মাদ্রাসাটির ফাজিল স্তর সর্বপ্রথম ২০০৬ সালে কুষ্টিয়া ইসলামী বিশ্ববিদ্যালয়ের অধিভুক্তি লাভ করে এরপরে ২০১৬ সালে মাদ্রাসাটি পুনরায় ইসলামি আরবি বিশ্ববিদ্যালয়ের অধিভুক্তিতে স্থানান্তর করা হয়। এই মাদ্রাসার ইআইআইএন সংখ্যা হলো ১০৪৫৭১ এবং এমপিও সংখ্যা হলো ২১৮০৮২৩০৩। মাদ্রাসাটিতে ইসলামি শিক্ষার সমন্বয়ে পাঠদান করা হয়। মাদ্রাসার বর্তমান অধ্যক্ষের নাম আবু মুছা মোহাম্মদ খালেদ জামিল।\n\n\n== অবস্থান ==\nআরকান সড়ক খ্যাত চট্টগ্রাম - কক্সবাজার মহাসড়কে পশ্চিম পার্শ্বে একটি দৃষ্টিনন্দন পরিবেশে মাদরাসা ক্যাম্পাস অবস্থিত।\n\n\n== শিক্ষা কার্যক্রম ==\nআধুনগর ইসলামিয়া কামিল মাদরাসাটি ১৯৮০ সালে প্রতিষ্ঠা হওয়ার পর মাদরাসা শিক্ষা বোর্ড কতৃক ১৯৮৯ সালে দাখিল, ১৯৯৩ সালে আলিম, এবং ১৯৯৬ সালে ফাজিল মনজুরি লাভ করে। এরপরে ২০০৬ সালে মাদ্রাসাটি ইসলামী বিশ্ববিদ্যালয় অধিভুক্ত হয়, এবং ২০১৬ সালে ইসলামি আরবি বিশ্ববিদ্যালয় অধীনে স্থানান্তরিত হয়। অত্র দ্বীনি শিক্ষা প্রতিষ্ঠানটি প্রাথমিকভাবে কামিল তাফসীর বিভাগ পাঠদানের অনুমতিপ্রাপ্ত হয় ২০২০ সালে। এই দ্বীনি শিক্ষা প্রতিষ্ঠানে গরীব অসহায় ও এতিম ছাত্রদের জন্য এতিমখানা ও লিল্লাহবোর্ডিং'। রয়েছে ৪০ জন শিক্ষার্থীকে পবিত্র কুরআন তাজবীদ সহকারে হিফজ করানোর জন্য সুপরিচালিত একটি 'হেফজখানা'।\n\n\n== অবকাঠামো ==\nআধুনগর ইসলামিয়া কামিল মাদ্রাসার ফটকের সামনে মসজিদের ১২০ ফুট দীর্ঘ সুউচ্চ ও কারুকার্য খচিত দৃষ্টিনন্দন মিনার। পশ্চিমে দু'তলা বিশিষ্ট অসাধারণ ডিজাইনের বিশাল মসজিদ। উত্তরে রয়েছে একাডেমিক ভবন, প্রশাসনিক ভবন, হেফজখানা ও গ্রন্থাগার ভবন, ছাত্রাবাস ভবন, তাছাড়া মাদরাসার ভবন সমূহের সামনে রয়েছে বিশাল বিশাল দুটি মাঠ। এই মাদরাসায় দূর দূরান্তের শিক্ষার্থীদের জন্য রয়েছে সুন্দর ও সুশৃঙ্খল ছাত্রাবাসের আবাসিক ব্যবস্থা। ছাত্রাবাসে ২৫০ শিক্ষার্থীর জন্য থাকা-খাওয়ার ব্যবস্থা রয়েছে।\n\n\n== তথ্যসূত্র =="}