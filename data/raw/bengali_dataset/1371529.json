{"pageid": 1371529, "title": "ইছামতি দারুল উলুম কামিল মাদ্রাসা", "url": "https://bn.wikipedia.org/wiki?curid=1371529", "content": "ইছামতি দারুল উলুম কামিল মাদ্রাসা সিলেট জেলার জকিগঞ্জ উপজেলার একটি উল্লেখযোগ্য আলিয়া মাদ্রাসা। মাদ্রাসাটির দাখিল ও আলিম স্তর বাংলাদেশ মাদ্রাসা শিক্ষা বোর্ডের তত্ত্বাবধায়নে পরিচালিত হয়ে থাকে। এছাড়াও মাদ্রাসার ফাজিল ও কামিল শ্রেণী ইসলামি আরবি বিশ্ববিদ্যালয়ের অধিভুক্ত রয়েছে। এটি ১৯৪৭ সালে স্থানীয় কিছু ব্যক্তিবর্গ কর্তৃক প্রতিষ্ঠিত হয়েছিলো। মাদ্রাসাটি সিলেট বিভাগের মধ্যে অন্যতম শীর্ষ ফলাফল করে থাকে। বর্তমানে মাদ্রাসায় মোট শিক্ষার্থীর সংখ্যা প্রায় ১১০০ জন। সিলেট জেলার এডিসি পদাধিকার বলে মাদ্রাসার সভাপতির দায়িত্ব পালন করেন। ১৯৮৮ সালে জাতীয় শিক্ষা সপ্তাহে মাদ্রাসাটি উপজেলার শ্রেষ্ঠ শিক্ষাপ্রতিষ্ঠান হিসাবে বিবেচিত হয়।\n\n\n== ইতিহাস ==\nজকিগঞ্জ উপজেলা ইসলামি শিক্ষার ঘাটতি ছিলো, নৈতিক শিক্ষার জন্য বড় কোন মাদ্রাসা ছিলোনা। সেজন্য ১৯৪৭ সালে জকিগঞ্জ উপজেলার কিছু ব্যক্তিবর্গ উদ্যোগ নিয়ে এই মাদ্রাসাটি প্রতিষ্ঠা করেন। এটি সিলেট শহর থেকে সিলেট জকিগঞ্জ রোডে ৬৬ কিলোমিটার দূরে জকিগঞ্জ উপজেলার মানিকপুর ইউনিয়নের কালীগঞ্জ বাজারের পশ্চিম-উত্তর পাশে অবস্থিত।\nমাদ্রাসার প্রতিষ্ঠাতা সদস্যের মধ্যে আব্দুস সামাদ চৌধুরী ও জাহাঙ্গীর শাহ চৌধুরী অন্যতম, যারা এখনো মাদ্রাসা পরিচালনা কমিটির অন্যতম সদস্য। মাদ্রাসাটি প্রাথমিক অবস্থায় শুধু শিশু শ্রেনী ও ইবতেদায়ী শাখা চালু করে। এরপরে মাদ্রাসার কার্যক্রম ধীরে ধীরে বৃদ্ধি পেতে থাকে। ১৯৮৪ সালে মাদ্রাসাটি এমপিও ভুক্তি লাভ করে। এরপরে মাদ্রাসার অধ্যক্ষ অত্র অঞ্চলের সরকারি উচ্চপ্রদস্থ কর্মকর্তার সাহায্যে মাদ্রাসাটির দাখিল, আলিম, ফাজিল ও কামিল শ্রেণী বাংলাদেশ মাদ্রাসা শিক্ষাবোর্ড কর্তৃক স্বীকৃতি লাভ করে। ২০০২ সালে মাদ্রাসাটির কামিল স্তর এমপিও ভুক্তি লাভ করে।\nমাদ্রাসাটি ২০০৬ সালে ইবি সংশোধনী আইন অনুসারে কুষ্টিয়া ইসলামী বিশ্ববিদ্যালয়ের অধিভুক্তি লাভ করে। এরপরে ২০১৬ সালে মাদ্রাসাটি ইসলামি আরবি বিশ্ববিদ্যালয় প্রতিষ্ঠিত হলে মাদ্রাসাটি এই বিশ্ববিদ্যালয়ের অধিভুক্তি লাভ করে। ২০২১ সালে সিলেট জেলা পরিষদের অর্থায়নে মাদ্রাসার প্রধান ফটক নির্মাণ করা হয়। মাদ্রাসার সাবেক অধ্যক্ষ ছিলেন মাওলানা হাবিবুর রহমান।\n\n\n== আরও দেখুন ==\nআজিরিয়া মাদ্রাসা\nগাছবাড়ি জামিউল উলুম কামিল মাদ্রাসা\nজামিয়া রহমানিয়া তায়ীদুল ইসলাম ফতেহপুর কামিল মাদ্রাসা\nবাদেদেওরাইল ফুলতলী কামিল মাদ্রাসা\n\n\n== তথ্যসূত্র ==\n\n\n== বহিঃসংযোগ =="}