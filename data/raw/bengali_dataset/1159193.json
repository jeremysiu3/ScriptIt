{"pageid": 1159193, "title": "মঞ্জু দে", "url": "https://bn.wikipedia.org/wiki?curid=1159193", "content": "মঞ্জু দে (বিবাহের পূর্বে মঞ্জু মিত্র) (৭ মে ১৯২৬ - ৩০ সেপ্টেম্বর ১৯৮৯) তিনি ছিলেন একজন বাঙালি অভিনেত্রী এবং পরিচালক। তিনি ১৯৬২ সালে কেরি সাহেবের মুন্সি চলচ্চিত্রে তার অভিনয়ের জন্য ২৫তম বার্ষিক বিএফজেএ পার্শ্ব চরিত্রের শ্রেষ্ঠ অভিনেত্রীর পুরস্কার পান।\n\n\n== জন্ম ও প্রারম্ভিক জীবন ==\nমঞ্জু মিত্রের জন্ম  ব্রিটিশ ভারতের অধুনা  পশ্চিমবঙ্গের মুর্শিদাবাদ জেলার  বহরমপুরে। পিতা অমরেন্দ্রনাথ মিত্র। ১৯৪৫ খ্রিস্টাব্দে তিনি কলকাতার আশুতোষ কলেজ থেকে বি.এ পাশ করেন। এম.এ পড়া অসমাপ্ত রেখে অভিনয় জগতে চলে আসেন।\n\n\n== কর্মজীবন ==\nতার চলচ্চিত্র জীবনের শুরু হয় ১৯৪৯ খ্রিস্টাব্দে হেমেন গুপ্তের ৪২ ছবিতে নায়িকা র ভূমিকা দিয়ে। তিনি নিজেও ছবি পরিচালনা করেছেন। তার পরিচালিত ছবি স্বর্গ হতে বিদায় মুক্তি লাভ করে ১৯৬৪ খ্রিস্টাব্দে। মঞ্জু দে ছায়াছবি ছাড়াও নাটকে ও যাত্রাপালাতেও অভিনয় করেছেন। ১৯৭৪ খ্রিস্টাব্দে বিশ্বরূপায় চৌরঙ্গী নাটকে মিসেস পাকড়াশির ভূমিকায় এবং যাত্রাপালা বিশ্ববন্দিতা ইন্দিরায় ইন্দিরা গান্ধীর ভূমিকায় অভিনয় করে প্রশংসা লাভ করেন। \n\n\n== চলচ্চিত্রের তালিকা ==\nজিঘাংসা (১৯৫১)\nবিয়াল্লিশ (১৯৫১)\nরত্নদীপ (১৯৫১)\nকর পাপে (১৯৫২)\nবউ ঠাকুরাণীর হাট (১৯৫৩)\nগৃহপ্রবেশ (১৯৫৪)\nমন্ত্র শক্তি (১৯৫৪)\nউপহার (১৯৫৫)\nবীর হাম্বীর (১৯৫৫)\nলক্ষ-হীরা (১৯৫৬)\nকাবুলিওয়ালা (১৯৫৭)\nপৃথিবী আমারে চাই (১৯৫৭)\nবড়দিদি (১৯৫৭)\nনীল আকাশের নীচ (১৯৫৮)\nঅভিশপ্ত চম্বল (১৯৬৭)\nশজারুর কাঁটা(১৯৭৪)\nঅর্পিতা (১৯৮৩)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মঞ্জু দে (ইংরেজি)"}