{"pageid": 14121, "title": "ইল্‌-দ্য-ফ্রঁস (অঞ্চল)", "url": "https://bn.wikipedia.org/wiki?curid=14121", "content": "ইল্‌-দ্য-ফ্রঁস (ফরাসি: Île-de-France), আক্ষরিক অর্থে \"ফ্রান্সের দ্বীপ\", ফ্রান্সের একটি ঐতিহাসিক অঞ্চল এবং প্রাক্তন প্রদেশ। এটি ফ্রান্সের রাজধানী প্যারিসের চারপাশ ঘিরে অবস্থিত। মধ্যযুগে ইল-দ্য-ফ্রঁস এলাকাটি কাপে (Capet) পরিবারের জমিদারির একটি অংশ ছিল। ৯৮৭ সালে হিউ কাপে (Hugh Capet) ফ্রান্সের রাজা নির্বাচিত হলে কাপে পরিবার ফ্রান্সের রাজপরিবারে পরিণত হয়। ১৫শ শতক থেকে ১৮শ শতকের শেষভাগ পর্যন্ত ইল-দ্য-ফ্রঁস ফ্রান্সের একটি আলাদা প্রদেশ ছিল। ফরাসি বিপ্লবের পর এটিকে একাধিক প্রশাসনিক দেপার্ত্যমঁ-তে ভাগ করা হয়।\nভারত মহাসাগরের মরিশাস দ্বীপটিকেও অতীতে ইল-দ্য-ফ্রঁস নামে ডাকা হত।\n১ জানুয়ারী ২০২৩-এ সরকারি আনুমানিক জনসংখ্যা ১২,২৭১,৭৯৪ জন বাসিন্দা ছিল।\n\n\n== তথ্যসূত্র ==\n\n\n== বহিঃসংযোগ ==\n\nEconovista, The interactive economic map of Paris Region\nRegional Council of Île-de-France (ফরাসি)\n\nকার্লিতে ইল্‌-দ্য-ফ্রঁস (অঞ্চল) (ইংরেজি)"}