{"pageid": 1371215, "title": "সংখ্যাবোধ", "url": "https://bn.wikipedia.org/wiki?curid=1371215", "content": "মনোবিজ্ঞান শাস্ত্রের আলোচনায় সংখ্যাবোধ বলতে একটি অপ্রমাণিত আনুমানিক ধারণাকে নির্দেশ করা হয়, যা অনুযায়ী কিছু প্রাণী, বিশেষত মানুষ জৈবিক কারণে সহজাতভাবে বৃহৎ সাংখ্যিক ধারণা নিয়ে কাজ করার মানসিক ক্ষমতা রাখে। পাশ্চাত্যে ফরাসি সংজ্ঞানাত্মক স্নায়ুবিজ্ঞানী স্তানিসলাস দ্যআন ১৯৯৭ সালে তাঁর লা বস দে মাত গ্রন্থে এই ধারণাটি জনপ্রিয় করেন।\nমনোবিজ্ঞানীদের অভিমত হল মানুষের সংখ্যাবোধকে দুইটি ব্যবস্থায় ভাগ করা যায়। একটি হল আসন্ন সংখ্যা পদ্ধতি, যে পদ্ধতির দ্বারা মান নির্ণয় করা যায়। অপরটি হল সমান্তরাল স্বতন্ত্রীকরণ পদ্ধতি, যার মাধ্যমে স্বতন্ত্র বস্তুসমূহ অনুসরণ করা যায় (সাধারণত ৪-এর কম সংখ্যক)।\nগাণিতিক সংজ্ঞানের আলোচনায় সংখ্যাবোধের সংখ্যা কিছুটা ভিন্ন। যেমন গের্স্টেন ও শার্ড বলেন যে সংখ্যাবোধ হল \"কোনও শিশুর সংখ্যা নিয়ে কাজ করায় মসৃণতা ও নমনীয়তা, সংখ্যা কী বোঝায় তার বোধ, মনে মনে গাণিতিক কাজ করার সামর্থ্য, এবং বিশ্বকে পর্যবেক্ষণ করে পরিমাণবাচক তুলনা করার ক্ষমতা।\"\nমানুষ ছাড়া অন্য প্রাণীতে সংখ্যাবোধ বলতে সংখ্যা গণনা করার সামর্থ্য বোঝায় না, বরং কোনও বস্তুসংগ্রহে বস্তুর সংখ্যাতে পরিবর্তন উপলব্ধি করার ক্ষমতাকে বোঝায়। সব স্তন্যপায়ী প্রাণী ও অধিকাংশ পাখি তাদের বাচ্চাদের সংখ্যায় পরিবর্তন লক্ষ করে। অনেক পাখি দুই ও তিনের মধ্যে পার্থক্য করতে পারে।\nগবেষকদের মতে প্রাথমিক শিক্ষার শুরুর দিকে শিশুদের সংখ্যাবোধ অর্জন খুবই গুরুত্বপূর্ণ। মার্কিন যুক্তরষ্ট্রের গণিত শিক্ষকদের জাতীয় পরিষদ প্রাক-কিন্ডারগার্টেন শিক্ষা থেকে দ্বিতীয় শ্রেণী পর্যন্ত সংখ্যাবোধকে একটি কেন্দ্রীয় ক্ষেত্র হিসেবে স্বীকার করেছে। শিশুদের সংখ্যাবোধের বিকাশের উদ্দেশ্যে শিক্ষণ কৌশল সৃষ্টি ও সেগুলি পরীক্ষা করার গবেষণা ক্ষেত্রটি সক্রিয় আছে।\n\n\n== আরও দেখুন ==\nআসন্ন সংখ্যা পদ্ধতি\n\n\n== তথ্যসূত্র ==\n\n\n== বহিঃসংযোগ ==\nNumber Worlds  ওয়েব্যাক মেশিনে আর্কাইভকৃত ৫ নভেম্বর ২০০৭ তারিখে - a site with number sense development materials"}