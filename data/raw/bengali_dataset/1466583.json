{"pageid": 1466583, "title": "নাহিদ ইসলাম", "url": "https://bn.wikipedia.org/wiki?curid=1466583", "content": "নাহিদ ইসলাম (জন্ম: ২৮ এপ্রিল ১৯৯৮) হলেন একজন বাংলাদেশি আন্দোলনকর্মী, কোটা সংস্কার আন্দোলনের অন্যতম সমন্বয়ক ও অন্তর্বর্তীকালীন সরকারের সাবেক উপদেষ্টা। তিনি বৈষম্যবিরোধী ছাত্র আন্দোলনের অসহযোগ কর্মসূচিতে সাবেক প্রধানমন্ত্রী শেখ হাসিনার পদত্যাগের এক দফা দাবি ঘোষণা করেন ও সফল হন। ২০২৪ সালে তার নাম টাইম ১০০ নেক্সট তালিকায় অন্তর্ভুক্ত হয়েছিল।\n\n\n== প্রারম্ভিক জীবন ও শিক্ষা ==\nনাহিদ ইসলামের ডাকনাম \"ফাহিম\"। তার জন্ম ১৯৯৮ সালের ২৮ এপ্রিল ঢাকায়। বাবা শিক্ষক ও মা গৃহিণী। তার ছোট এক ভাই আছে। ২০১৪ সালে ঢাকার দক্ষিণ বনশ্রী মডেল হাইস্কুল থেকে এসএসসি পাস করেন তিনি। সরকারি বিজ্ঞান কলেজ থেকে ২০১৬ সালে এইচএসি পাস করে ভর্তি হন ঢাকা বিশ্ববিদ্যালয়ের সমাজবিজ্ঞান বিভাগে। ২০২২ সালে অনার্স পাস করেন তিনি। বর্তমানে তিনি একই বিভাগে মাস্টার্সের শিক্ষার্থী। নাহিদ একজন বিবাহিত। আন্দোলনকারী ছাড়াও তার রয়েছে রাজনৈতিক পরিচয়। তিনি গণতান্ত্রিক ছাত্রশক্তির কেন্দ্রীয় নেতাও ছিলেন।\n\n\n== কর্মজীবন ==\nতিনি ২০২৪ সালের ৮ আগস্ট বাংলাদেশের অন্তর্বর্তী সরকারের উপদেষ্টা হিসেবে নিযুক্ত হন এবং ৯ আগস্ট ডাক, টেলিযোগাযোগ ও তথ্যপ্রযুক্তি মন্ত্রণালয়ের উপদেষ্টা হিসেবে দায়িত্ব পান। ২০২৪ সালের ১৬ আগস্ট তিনি তথ্য ও সম্প্রচার মন্ত্রণালয়ের উপদেষ্টা হিসেবেও দায়িত্ব পান। জাতীয় নাগরিক পার্টিতে যোগদানের লক্ষ্যে তিনি ২০২৫ সালের ২৫ ফেব্রুয়ারি অন্তর্বর্তী সরকার এর  উপদেষ্টার পদ থেকে পদত্যাগ করেন।\n\n\n== তথ্যসূত্র ==\n\n\n== বহিঃসংযোগ ==\n উইকিউক্তিতে নাহিদ ইসলাম সম্পর্কিত উক্তি পড়ুন।\n উইকিমিডিয়া কমন্সে নাহিদ ইসলাম সম্পর্কিত মিডিয়া দেখুন।\nফেসবুকে nahidislamjuly নাহিদ ইসলাম"}