{"pageid": 1156837, "title": "জ্যেষ্ঠপুত্র", "url": "https://bn.wikipedia.org/wiki?curid=1156837", "content": "জ্যেষ্ঠপুত্র ২০১৯ সালের ভারতীয় বাংলা ভাষার একটি চলচ্চিত্র যা কৌশিক গাঙ্গুলী পরিচালিত এবং প্রসেনজিৎ চ্যাটার্জি, ঋত্বিক চক্রবর্তী, সুদীপ্তা চক্রবর্তী এবং গার্গী রায়চৌধুরী এখানে অভিনয়  করেছেন।  ঋতুপর্ণ ঘোষের লেখা অন্য নায়ক  নামের গল্পটি থেকে কৌশিক এই সিনেমার মূল রসদ সংগ্রহ করেছিলেন।  এই ছবিতে এই প্রথম একসাথে কাজ করেছেন প্রসেনজিৎ ও ঋত্বিক।  ৬৭তম জাতীয় চলচ্চিত্র উৎসবে, জ্যেষ্ঠপুত্র দুটি পুরস্কার পেয়েছে, একটি সেরা মৌলিক চিত্রনাট্যের জন্য এবং অন্যটি সেরা ব্যাকগ্রাউন্ড স্কোরের জন্য। \n\n\n== চরিত্র ==\nইন্দ্রজিৎ চরিত্রে প্রসেনজিৎ চট্টোপাধ্যায়\nপার্থর চরিত্রে ঋত্বিক চক্রবর্তী\nসুদেষ্ণার চরিত্রে গার্গী রায়চৌধুরী\nইলার চরিত্রে সুদীপ্তা চক্রবর্তী\nপারুল চরিত্রে দামিনী বেনি বসু\nরাই চরিত্রে শ্রেয়া ভট্টাচার্য\nমাকাইয়ের চরিত্রে প্রদীপ ভট্টাচার্য\n\n\n== পটভূমি ==\nটলিউডের সুপারস্টার অভিনেতা ইন্দ্রজিৎ তার বাবার মৃত্যুর খবর পেয়ে বল্লভপুর গ্রামে তার নিজ বাড়িতে আসেন।।ছোটো ভাই পার্থ, মানসিক রোগী বোন ইলা এবং পার্থের গর্ভবতী স্ত্রী রাই এদের নিয়েই তার পরিবার। যাইহোক, ইন্দ্রজিৎ যেখানেই যান, শ্মশান ঘাট হোক কিংবা তাঁর জন্মস্থান বা তাঁর বন্ধুর বাড়ি বা তাঁর গেস্ট হাউস, তাঁর সহকারী, দেহরক্ষী, পুলিশ এবং সর্বোপরি তাঁর শত শত ভক্ত সর্বদা তাঁর সাথে সাথে থাকে। এমনকি তার নিজের ছোটোবেলাকার স্কুলে তাঁর বাবার শোক অনুষ্ঠান সমস্ত গ্রামবাসী মৃত আত্মার শান্তি কামনায় নয় বা শোক করতে নয় বরং নায়কের সাথে অটোগ্রাফ এবং সেলফি তোলার জন্য সেখানে ভিড় করে, যা ইন্দ্রজিৎকে যথেষ্ট বিব্রত করে তোলে তার ভাই পার্থের সাথেও মনোমালিন্য হয়।। একদিকে, তিনি তার দাদার সাফল্য এবং জনপ্রিয়তায় ঈর্ষান্বিত কারণ তিনি নিজেই সবসময় তার চেয়ে ভাল নাট্য অভিনেতা ছিলেন। অন্যদিকে, তিনি মনে করেন যে একজন মানুষ যিনি শেষবার কখন তার জন্মস্থানে গিয়েছিলেন তা মনে করতে পারেন না, কেন তাহলে তিনি বড়ো ছেলে (জ্যেষ্ঠপুত্র) হওয়ার বাবার শেষকাজ করার চেষ্টা করবেন। পার্থ মনে করেন যে এত বছর ধরে তিনি একাই তার পরিবারের যত্ন নিয়েছেন, তাই তার একাই বাবার শেষকৃত্য করা উচিত। এক রাতে, মাতাল অবস্থায়, পার্থ ইন্দ্রজিৎকে তার অন্তরের সমস্ত দুঃখ যন্ত্রণা ক্ষোভের অনুভূতি প্রকাশ করে এবং বলে যে সে প্রকৃত জ্যেষ্ঠপুত্র কারণ সে তার বৃদ্ধ বয়সে তার পিতার সেবা করেছেন যা ইন্দ্রজিৎ কখনই করেননি। ইন্দ্রজিৎ পার্থর কথায় অনিবার্য সত্য উপলব্ধি করে এবং ভোরবেলা চলে যায়।\n\n\n== সাউন্ডট্র্যাক ==\n\n\n== মার্কেটিং ==\nসুরিন্দর ফিল্মসের ইউটিউব চ্যানেলে ১০ এপ্রিল ২০১৯-এ ছবিটির আনুষ্ঠানিক ট্রেলার মুক্তি পায়। \n\n\n== মুক্তি এবং প্রতিক্রিয়া ==\nছবিটি ২৬ এপ্রিল ২০১৯ মুক্তি পায়। টাইমস অফ ইন্ডিয়া ছবিটিকে ৫ স্টারের মধ্যে ৩.৫ রেট দিয়েছে।  সিনেটসান ফিল্মটিকে পাঁচটির মধ্যে ৩ তারা রেট দিয়েছে এবং লিখেছেন: \"গল্পলাইনের চেয়েও বেশি, জ্যেষ্ঠপুত্রের দ্বন্দ্বমূলক চরিত্রগুলি দর্শকদের কাছে আবেদন রাখবে।\"  অভিনয়ের পাশাপাশি ছবিটি ভলো আয়ও করেছে।\n\n\n== প্রশংসা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জ্যেষ্ঠপুত্র  (ইংরেজি)"}