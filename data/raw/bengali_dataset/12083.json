{"pageid": 12083, "title": "কোরীয় ভাষা", "url": "https://bn.wikipedia.org/wiki?curid=12083", "content": "কোরীয় ভাষা হল উত্তর কোরিয়া ও দক্ষিণ কোরিয়ার সরকারি ভাষা। সারা পৃথিবীতে বর্তমানে প্রায় ৮ কোটি কোরীয় (কোরিয়ান) ভাষাভাষী আছে।\nপ্রায় হাজার বছর আগে থেকে কোরীয় ভাাষা হাঞ্জা নামক গৃহীত চীনা ছবি-অক্ষর লিপি দিয়ে লেখা হত। কিন্তু পঞ্চদশ শতাব্দিতে কোরীয় রাজা সেজোং সাধারণ জনগণের কথা চিন্তা করে হাঙ্গুল্ নামীয় খুব সহজবোধ্য একটি বর্ণমালা প্রনয়ন করেন। বিংশ শতাব্দীতে এসে এই বর্ণমালা সরকারীভাবে স্বীকৃত হয়। অসংখ্য ভাষাবিদের মতে, হাঙ্গুল্ বর্ণমালা পৃথিবীর সবচেয়ে নিখুঁত কিন্তু সহজবোধ্য বর্ণমালা।\nসহস্রাব্দ প্রাচীন যে কয়টি ভাষা অধুনা পৃথিবীর বুকে সগৌরবে টিকে আছে কোরিয়ান ভাষা তাদের অন্যতম। সাড়ে সাত থেকে আট কোটি কোরীয় বংশোদ্ভূতর মনের ভাব প্রকাশের মাধ্যম এই ভাষা। এর মধ্যে প্রায় পাঁচ কোটি দক্ষিণ কোরিয়া ও আড়াই কোটি উত্তর কোরিয়ার অধিবাসী। এদের বাইরে চীনে ২০ লক্ষ, যুক্তরাষ্ট্রে ১০ লক্ষ এবং জাপানে ৫ লক্ষের মতো কোরিয়ানভাষী রয়েছেন। ভাষাভাষী জনসংখ্যার বিচারে পৃথিবীতে কোরিয়ান ভাষার অবস্থান ১২তম। \n\n\n== তথ্যসূত্র =="}