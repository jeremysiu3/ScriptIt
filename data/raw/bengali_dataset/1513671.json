{"pageid": 1513671, "title": "মায়া চৌধুরী", "url": "https://bn.wikipedia.org/wiki?curid=1513671", "content": "মায়া চৌধুরী একজন ভারতীয় অভিনেত্রী যিনি মূলত মণিপুরী চলচ্চিত্রে অভিনয় করেন।  ২০২৩ সালের তথ্য অনুযায়ী তিনি মণিপুরের প্রথম সমকামী  সিনেমা, \"ওয়াননেস\" -এর মুখ্য চরিত্রে অভিনয় করছেন। \nতার অভিনীত কয়েকটি উল্লেখযোগ্য চলচ্চিত্র হল বসন্তগী নোঙ্গাল্লামদাই (তিন ভাগের একটি চলচ্চিত্র), লাম্বিদুদেই, টোয়েন্টী ফার্স্ট সেঞ্চুরি'স কুন্তি, টমথিন শিজা, ইমোইনু এবং পান্ডাম আমাদা ।\n\n\n== কর্মজীবন ==\n১৯৯৮ সালে, মায়া চৌধুরী লাইমায়ুম বাঙ্কা শর্মা পরিচালিত ছবি মিচাক -এর মাধ্যমে অভিনয়ে আত্মপ্রকাশ করেন। সেই বছরের শেষের দিকে, তিনি মিস মণিপুর ১৯৯৮ প্রতিযোগীতায় অংশগ্রহণ করেন। সেই প্রতিযোগীতায় তিনি তৃতীয় স্থান অধিকার করেন এবং আরও ৫টি পার্শ্ব-পুরস্কার জিতে নেন। বিয়ের আগে তার আরও দুটি রূপালী পর্দার ছবি মুক্তি পায়।\nবিয়ের পর তিনি \"বসন্তগী নোঙ্গাল্লামদাই\" এবং \"কুন্তি\" এর মতো চলচ্চিত্রের মাধ্যমে অভিনয় জগতে ফিরে আসেন। তার অভিনয় জগতে প্রত্যাবর্তনের জন্য তিনি তার স্বামী এবং পারবারিক সমর্থনকে কৃতিত্ব দিয়েছেন।\nলেইখামটন, ইমোইনু, টমথিন শিজা, হিয়াই,  এবং পান্ডাম আমাদা-এর মতো ছবিতে অভিনয়ের মাধ্যমে মায়ার চলচ্চিত্র জগতে পুনঃপ্রবেশ হয়। এর মধ্যে পান্ডাম আমাদা বিশেষ উল্লেখযোগ্য, যা ২০১৯ সালের ১৮তম আন্তর্জাতিক ঢাকা চলচ্চিত্র উৎসব, ১৮তম থার্ড আই এশিয়ান চলচ্চিত্র উৎসব, মুম্বাই, এবং ২০২০ সালের টোকিও লিফট-অফ চলচ্চিত্র উৎসবে প্রদর্শনের জন্য নির্বাচিত হয়েছিল।\n২০২৩ সালের মধ্যে, মায়া প্রিয়কান্ত লাইশ্রাম পরিচালিত \"ওয়াননেস\"  ছবির চিত্রগ্রহনের কাজ সম্পন্ন করেছেন। এটি উত্তর-পূর্ব ভারতের মণিপুরে নির্মিত প্রথম সমকামী বিষয়ধর্মী চলচ্চিত্র। ছবিটি যা একজন মণিপুরী সমকামী যুবকের কথিত সম্মান রক্ষার্থে হত্যার ঘটনার উপর ভিত্তি করে নির্মিত হয়েছে। ছবিতে তাকে একজন নায়ক হিসেবে দেখা যাবে। \n\n\n== নির্বাচিত চলচ্চিত্র তালিকা ==\n\n\n== তথ্যসূত্র =="}