{"pageid": 1075584, "title": "কৈজুরী ইউনিয়ন, শাহজাদপুর", "url": "https://bn.wikipedia.org/wiki?curid=1075584", "content": "কৈজুরী ইউনিয়ন বাংলাদেশের রাজশাহী বিভাগের সিরাজগঞ্জ জেলার অন্তর্গত শাহজাদপুর উপজেলার একটি ইউনিয়ন। ৭১১৫ একর আয়তনের যমুনা তীরবর্তী এই জনপদে প্রায় পৌনে পঞ্চান্ন হাজার মানুষের বাস, যাদের অধিকাংশই বাঙালি মুসলমান।\n\n\n== ভূগোল ==\nকৈজুরী ইউনিয়নের আয়তন ৭,১১৫ একর (২৮.৭৯ বর্গকিলোমিটার)। ইউনিয়নটির উত্তরে রয়েছে জালালপুর ইউনিয়ন, পশ্চিমে হাবিবুল্লাহ নগর ইউনিয়ন ও পোরজনা ইউনিয়ন এবং দক্ষিণে সোনাতনী ইউনিয়নের অবস্থান। আর পূর্ব দিক দিয়ে বয়ে গিয়েছে যমুনা নদী। ইউনিয়নটির মধ্য দিয়ে বসাগাড়িয়া, হুড়াসাগড় ও ভাঙ্গাদত্ত খাল বয়ে গিয়েছে। নদী তীরবর্তী হওয়ায় এ ইউনিয়ন প্রায়ই বন্যা ও নদীভাঙনের শিকার হয়।\nইউনিয়নটিতে মোট ২০টি গ্রাম আছে। এগুলো হলো:\n\n\n== প্রশাসন ==\nকৈজুরী ইউনিয়ন পরিষদ শাহজাদপুর উপজেলার ১০নং ইউনিয়ন পরিষদ। ইউনিয়নের ৯টি ওয়ার্ড থেকে নির্বাচিত ৯ জন সাধারণ সদস্য, প্রতি তিনটি ওয়ার্ড হতে একজন করে মোট ৩ জন সংরক্ষিত (মহিলা) সদস্য এবং একজন চেয়ারম্যানকে নিয়ে পরিষদটি গঠিত হয়। এছাড়াও পরিষদের কার্যক্রমে সহায়তা করার জন্য রয়েছেন একজন সচিব। বর্তমানে ইউনিয়ন পরিষদটির চেয়ারম্যানের দায়িত্ব পালন করছেন মোয়াজ্জেম হোসেন খোকন।\nকৈজুরী ইউনিয়ন জাতীয় সংসদের সিরাজগঞ্জ-৬ আসনের আওতাধীন। হাসিবুর রহমান স্বপন ২০১৪ সাল থেকে এ আসনের সংসদ সদস্য হিসেবে দায়িত্ব পালন করছেন।\n\n\n=== প্রাক্তন চেয়ারম্যানবৃন্দ ===\nইতঃপূর্বে কৈজুরী ইউনিয়নে চেয়ারম্যান হিসেবে দায়িত্ব পালন করছেন:\n\n\n== জনসংখ্যা ==\n\n২০১১ সালের আদমশুমারী অনুযায়ী কৈজুরী ইউনিয়নে মোট ৫৪,৭৬৫ জন মানুষ বসবাস করে। এর মধ্যে সর্বাধিক ৪৮১৫ জন চরকৈজুরী গ্রামে এবং সর্বনিম্ন ৬২৪ জন খারুয়া গ্রামে বসবাস করে।\n১৯৯১ সালে কৈজুরী ইউনিয়নের জনসংখ্যা ছিল ৩৬,১১৪ জন। ২০০১ সালে তা বেড়ে দাঁড়ায় ৫৩,৭৩৩ জনে, যার মধ্যে ২৮,২৭২ জন ছিল পুরুষ এবং ২৫,৪৬১ জন নারী।\n\n\n== শিক্ষা ==\nকৈজুরী ইউনিয়নের শিক্ষার হার ক্রমবর্ধমান। ১৯৯১ সালে এ ইউনিয়নের সাক্ষরতার হার ১৫.৫ শতাংশ থাকলেও ২০০১ সালে তা বেড়ে দাঁড়িয়েছে ২৯.১১%। এ ইউনিয়নের শিক্ষা প্রতিষ্ঠানগুলোর মধ্যে উল্লেখযোগ্য হল:\n\nকৈজুরী উচ্চবিদ্যালয় এন্ড কলেজ\nঠুটিয়া উচ্চ বিদ্যালয় এন্ড কলেজ\nচর কৈজুরী মাধ্যমিক বিদ্যালয়\nকৈজুরী মহিউল ইসলাম সিনিয়র ফাজিল মাদরাসা\nকৈজুরী মুহিবুর রহমান দাখিল মাদ্রাসা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}