{"pageid": 1137838, "title": "মালয়েশিয়া জাতীয় নারী ক্রিকেট দল", "url": "https://bn.wikipedia.org/wiki?curid=1137838", "content": "মালয়েশিয়া জাতীয় নারী ক্রিকেট দল আন্তর্জাতিক ক্রিকেটে মালয়েশিয়ার প্রতিনিধিত্বকারী একটি দল। দলটির দায়িত্বে আছে মালয়েশীয় ক্রিকেট অ্যাসোসিয়েশন।\n\n\n== ইতিহাস ==\n২০০৬ সালের ৩০ এপ্রিল সিঙ্গাপুরের বিরুদ্ধে মালয়েশিয়ার আন্তর্জাতিক ক্রিকেটে অভিষেক হয়, যে ম্যাচটিতে মালয়েশিয়া ৫৮ রানে জয়লাভ করে। ২০১৭ সালের আগস্ট মাসে ২০১৭ দক্ষিণ-পূর্ব এশীয় গেমসের ক্রিকেট প্রতিযোগিতায় মালয়েশিয়া ব্রোঞ্জ পদক অর্জন করতে সক্ষম হয়।\n২০১৮ সালের ৩ জুন ২০১৮ নারী টোয়েন্টি২০ এশিয়া কাপ টুর্নামেন্টে ভারতের বিপক্ষে মালয়েশিয়া নিজেদের প্রথম টোয়েন্টি২০ আন্তর্জাতিক (টি২০আই) ম্যাচ খেলে।\n\n২০২১ সালের এপ্রিল মাসে মালয়েশীয় ক্রিকেট অ্যাসোসিয়েশন ১৫ জন খেলোয়াড়কে কেন্দ্রীয় চুক্তির আওতায় আনে। এর মাধ্যমেই প্রথমবারের মত মালয়েশিয়ায় নারী ক্রিকেটারদেরকে চুক্তির আওতায় আনা হয়।\n\n\n== আন্তর্জাতিক প্রতিযোগিতা ==\n২০২১ সালের নভেম্বর মাসে অনুষ্ঠিত ২০২১ আইসিসি নারী টি২০ বিশ্বকাপ এশিয়া বাছাইপর্ব টুর্নামেন্টে মালয়েশিয়া অংশ নেয়, যেখানে অংশগ্রহণকারী ছয়টি দলের মধ্যে মালয়েশিয়া চতুর্থ স্থান অর্জন করে। পরবর্তীতে ২০২২ সালের জানুয়ারি মাসে অনুষ্ঠিত ২০২২ কমনওয়েলথ গেমস ক্রিকেট বাছাইপর্ব টুর্নামেন্টেও মালয়েশিয়া অংশ নেয়, যেখানে তারা শুধু একটি ম্যাচে জয় পেতে সক্ষম হয়।\n\n\n== টুর্নামেন্টের ইতিহাস ==\n\n\n=== এশিয়ান গেমস ===\n২০১০: ৭ম\n২০১৪: ৯ম\n২০২২: ৯ম\n\n\n=== দক্ষিণ-পূর্ব এশীয় গেমস ===\n২০১৭: ৩য়\n২০২৩: ৩য় (১০ ওভার, টোয়েন্টি২০ ও ৫০ ওভার)\n\n\n== খেলোয়াড় ==\n২০২২ এশিয়ান গেমসের ক্রিকেট প্রতিযোগিতায় অংশগ্রহণকারী মালয়েশিয়া দলটি ছিল নিম্নরূপ:\n\nউইনিফ্রেড দুরাইসিংগম (অধি.)\nআইনা নাজওয়া (উই.)\nআইনা হামিজাহ বিনতে হাশেম\nআইনুর আমেলিনা\nআয়েশা এলিসা\nওয়ান জুলিয়া (উই.)\nওয়ান নুর জুলাইকা\nজমাহিদায়া ইনতান\nধনুশ্রী মুহুনন\nনিক নুর আদিলা\nনুর আরিয়ানা নাতশা\nনুর দানিয়া শুহাদা\nমাস এলিসা ইয়াসমিন\nমাহিরা ইজ্জতি বিনতে ইসমাইল\nমুসফিরাহ নুর আইনা\n\n\n== পরিসংখ্যান ==\nআন্তর্জাতিক ম্যাচের সারসংক্ষেপ — মালয়েশিয়া\n২১ সেপ্টেম্বর ২০২৩ তারিখে সর্বশেষ হালনাগাদ।\n\n\n=== টোয়েন্টি২০ আন্তর্জাতিক ===\nসর্বোচ্চ দলীয় স্কোর: ১৭১/৪ বনাম সিঙ্গাপুর (বন্দর কিনরারা, ১৭ জুন ২০২২)\nসর্বোচ্চ একক স্কোর: ৭৩, উইনিফ্রেড দুরাইসিংগম বনাম ওমান (বন্দর কিনরারা, ২২ জুন ২০২২)\nইনিংসে সেরা বোলিং বিশ্লেষণ: ৬/৩, মাস এলিসা ইয়াসমিন বনাম চীন (ব্যাংকক, ১৬ জানুয়ারি ২০১৯)\n\nঅন্যান্য দলের বিরুদ্ধে টি২০আই পরিসংখ্যান\nটি২০আই #১৬৬৬ পর্যন্ত সঠিক পরিসংখ্যান। ২১ সেপ্টেম্বর ২০২৩ তারিখে সর্বশেষ হালনাগাদ।\n\n\n== আরও দেখুন ==\nমালয়েশিয়া জাতীয় পুরুষ ক্রিকেট দল\n\n\n== তথ্যসূত্র ==\n\n\n== বহিঃসংযোগ ==\nমালয়েশীয় ক্রিকেট অ্যাসোসিয়েশনের দাপ্তরিক ওয়েবসাইট"}