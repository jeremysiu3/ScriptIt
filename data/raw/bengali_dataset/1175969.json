{"pageid": 1175969, "title": "বিলাসপুর-কাটনি লাইন", "url": "https://bn.wikipedia.org/wiki?curid=1175969", "content": "বিলাসপুর-কাটনি লাইন হল ভারতীয় রেলওয়ের পশ্চিম মধ্য রেলওয়ে এবং দক্ষিণ পূর্ব মধ্য রেলওয়ে বিভাগের একটি রেলপথ। এটি ভারতীয় রেলওয়ের একটি পাহাড়ি রেলপথ এবং এটি সম্পূর্ণরূপে বিদ্যুতায়িত। \nবিলাসপুর-কাটনি লাইন পাহাড়ি এলাকা এবং জলাধার নিয়ে গঠিত। এই লাইনের রুটটি হল অনুপপুর, শাহদোল ও উমরিয়া হয়ে অমরকণ্টক পার্বত্য রেঞ্জকে বাইপাস করে কাটনি পর্যন্ত।\n\n\n== ইতিহাস ==\n১৮৮৬ সালে, কাটনি থেকে উমারিয়া পর্যন্ত প্রথম বিভাগটি নির্মাণ করা হয়েছিল যা কাটনি-উমারিয়া প্রাদেশিক রাজ্য রেলওয়ে নামেও পরিচিত ছিল।\n১৮৯১ সালে, বেঙ্গল নাগপুর রেলওয়ে কাটনি শাখা বিলাসপুর-ইটাওয়া প্রাদেশিক স্টেট রেলওয়ের সাথে বিলাসপুর জংশন পর্যন্ত সম্প্রসারিত করে নির্মাণটি সম্পন্ন করে। \n১৯৯৩ সালে কাটনি থেকে অনুপপুর পর্যন্ত বিদ্যুতায়ন শুরু হয়। \n\n\n== বিদ্যুতায়ন ==\nবিলাসপুর-কাটনি লাইনের বিদ্যুতায়ন করা হয়েছিল ১৯৯৫ সালে এবং এর শাখাগুলি ১৯৯৪ সালে করা হয়েছিল। \n\n\n== প্রধান লাইন এবং শাখা ==\nবিলাসপুর-কাটনি করিডোরের মেইনলাইনের দৈর্ঘ্য ৩১৮.৬ কিমি (১৯৮ মা) । এই লাইনটির দুটি শাখা রয়েছে প্রথম শাখা লাইনটি অনুপপুর জংশন থেকে চিরিমিরি পর্যন্ত দৈর্ঘ্য ৯৬.১ কিমি (৬০ মা) এবং দ্বিতীয় শাখা লাইন হল বোরিদন্ড জংশন থেকে অম্বিকাপুর পর্যন্ত দৈর্ঘ্য ১১৯.০২৫ কিমি (৭৪ মা)।\nবিলাসপুর-কাটনি করিডোরের শাখা লাইনটি কয়লা উৎপাদনকারী লাইনের জন্যও পরিচিত কারণ বৈকুণ্ঠপুর এবং অম্বিকাপুরে কয়লা উৎপাদন বেশি হয়। আর অন্যদিকে চুনাপাথর উৎপাদনও হয় মূল লাইনে। \n\n\n== তথ্যসূত্র ==\n\nটেমপ্লেট:Railways in Central India"}