{"pageid": 1429766, "title": "রেইন অদু", "url": "https://bn.wikipedia.org/wiki?curid=1429766", "content": "লুই-রেনি লেদ্যু (মৃত্যু ১৭৯৩), লুই রেইন অডু নামে পরিচিত, একজন ফরাসি ফল বিক্রেতা ছিলেন, তিনি ফরাসি বিপ্লবে অংশগ্রহণের জন্য পরিচিত। তাকে বিপ্লবের অন্যতম নায়িকা হিসেবে গণ্য করা হয়।\n\n\n== জীবনী ==\nরেইন অদু চ্যাতু-গন্তিয়ায় জন্মগ্রহণ করেন। ১৭৮৯ সালের ৫ অক্টোবর তিনি লে হেলাসের নারীদের নিয়ে থেরোই দে মেরিকোর্টের সাথে, ভার্সাইতে নারীদের অভিযাত্রায় নেতৃত্ব দেন। এ অভিযাত্রার উদ্দেশ্য ছিল রাজার কাছ থেকে ক্ষুধার্ত জনগণের জন্য রুটি সংগ্রহ করা। ভার্সাইতে, তিনি ফ্রান্সের রাজার কাছে তাদের অভিযোগ তুলে ধরা বিচারক জ্যঁ জোসেফ মুনিয়ের সাথে রাজদরবারে প্রবেশ করা পাঁচজন নারী প্রতিনিধি দলের অন্তর্ভুক্ত ছিলেন। তিনি বিজয়ীর বেশে রাজকীয় দরবারের সাথে প্যারিসে ফিরে আসা অভিযাত্রার নেতৃত্ব দেন। তিনি নারী অভিযাত্রার একমাত্র নারী যাকে গ্রেফতার করা হয়। তাকে গ্র্যান্ড শ্যাটেলেট এবং কোঁসিয়ের্জেরিতে বন্দী রাখা হয়েছিল। কর্ডেলিয়ার্স এবং লুই-বার্থেলেমি চেনাক্সের প্রচেষ্টায় ১৫ সেপ্টেম্বর ১৭৯১ সালে তিনি মুক্তি পান। ১৭৯২ সালের ১০ আগস্ট, ফরাসী বিপ্লবের সময় তিনি টুইলিরিজ প্রাসাদে বিদ্রোহী কর্মকাণ্ডে অংশ নেন। তিনি ব্যক্তিগতভাবে সুইস গার্ডের সৈন্যদের সাথে যুদ্ধ করেছিলেন। তার কাজের জন্য প্যারিস কমিউন তাকে একটি তলোয়ার দিয়ে সম্মানিত করেছিল।\n১৮০২ সালে প্রকাশিত একটি বইতে, লেখক পিয়েরে জোসেফ অ্যালেক্সিস রাসেল রিপোর্ট করেছেন যে জেলে থাকার সময় রেইন অডুর মানসিক স্বাস্থ্যের অবনতি ঘটেছিল এবং তিনি \"১৭৯৩ সালে হাসপাতালে পাগল হয়ে মারা গিয়েছিলেন\"।\n\n\n== জনপ্রিয় সংস্কৃতি ==\n২০১৮ সালের ফরাসি/বেলজিয় চলচ্চিত্র ওয়ান নেশন, ওয়ান কিং-এ সেলিন সালেত্তে রেইন অদুর চরিত্রে অভিনয় করেন। ফ্লোরেন্ত গ্রৌজেই ও ইউন লোকার্ড রচিত রেভোলুশন কমিক্সের লিবের্তে শিরোনামের প্রথম খণ্ডে রেইন অদু অন্যান্য চরিত্রের পাশাপাশি চিত্রায়িত হয়েছেন।\n\n\n== তথ্যসূত্র =="}