{"pageid": 1519244, "title": "গন্ধমূষিক", "url": "https://bn.wikipedia.org/wiki?curid=1519244", "content": "গন্ধমূষিক (Ondatra zibethicus) মাঝারি আকারে একটি অর্ধ-জলচর তীক্ষ্ণদন্তী প্রাণী। এটি উত্তর আমেরিকায় স্থানীয় এবং ইউরোপের, এশিয়া ও দক্ষিণ আমেরিকার কিছু প্রান্তে এর প্রবর্তন করা হয়েছে।\nজলাভূমির বিভিন্ন জলবায়ু ও বাসস্থান জুড়ে গন্ধমূষিক পাওয়া যায়। এটি জলাভূমির বাস্তুতন্ত্রে অত্যন্ত গুরুত্বপূর্ণ প্রভাব সৃষ্টি করে, আর এটি মানুষদের খাদ্য ও লোমশ চামড়ার উৎস।\nপ্রাপ্তবয়স্ক গন্ধমূষিকদের ওজন ০.৬–২ কিলোগ্রাম (১+১⁄৪–৪+১⁄২ পাউন্ড), আর লেজ বাদ দিয়ে দেহের দৈর্ঘ্য ২০–৩৫ সেন্টিমিটার (৮–১৪ ইঞ্চি)। তারা মাঝারি থেকে গাঢ় বাদামি রঙের ছোট ও ঘন লোমের আবরণে আচ্ছাদিত। তাদের দীর্ঘ লেজ লোমের জায়গায় আঁশ দিয়ে আচ্ছাদিত। গন্ধমূষিকদের লেজ রৈখিকভাবে সংকুচিত হয় আর সামান্য পরিমাণের ঘাত সৃষ্টি করে। জালযুক্ত পশ্চাৎপদ তাদের প্রচালনের প্রধান মাধ্যম, আর তাদের অনন্য লেজ মূলত দিকগত ভারসাম্যের জন্য গুরুত্বপূর্ণ। গন্ধমূষিকরা তাদের বেশিরভাগ সময় পানিতে অতিবাহিত করে, আর ১২ থেকে ১৭ মিনিট ধরে তারা পানির তলায় সাঁতার কাটে। পুরুষ-নারীর দম্পতি ও তাদের ছানা নিয়ে পরিবার গঠন করে তারা বসবাস করে। শীত ও শিকারিদের হাত থেকে রক্ষার জন্য তারা অনেকসময় পানির তলায় তীরে গর্ত খুঁড়ে বাসা তৈরি করে। গন্ধমূষিকরা সাধারণত ক্যাটটেল ও অন্যান্য জলজ উদ্ভিদ খায়, আর কখনো কখনো ছোট প্রাণীও খায়।\n\n\n== তথ্যসূত্র ==\n\n\n== বহিঃসংযোগ ==\n\n\"Ondatra zibethicus\"। ইন্টিগ্রেটেড ট্যাক্সোনোমিক ইনফরমেশন সিস্টেম। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nEverything Muskrat\nHow Muskrat Created the World – Native American Legends  ওয়েব্যাক মেশিনে আর্কাইভকৃত জানুয়ারি ৪, ২০০৬ তারিখে"}