{"pageid": 1033866, "title": "নাজহাত আমির সাদিক", "url": "https://bn.wikipedia.org/wiki?curid=1033866", "content": "নাজহাত আমির সাদিক ( উর্দু: نزہت عامر صادق‎‎ ) হলেন একজন পাকিস্তানি রাজনীতিবিদ যিনি ২০১২ সালের মার্চ থেকে পাকিস্তান সিনেটের সদস্য হিসেবে রয়েছেন।  এর আগে তিনি ২০০৮ থেকে ২০১২ সাল পর্যন্ত পাকিস্তানের জাতীয় পরিষদের সদস্য ছিলেন।\n\n\n== শিক্ষাজীবন ==\nনাজহাত ১৯৭৫ সালে পেশোয়ারের ক্যান্টনমেন্ট কলেজ ফর উইমেন থেকে স্নাতক (বিএ) ডিগ্রি অর্জন করেছিলেন।\n\n\n== রাজনৈতিক জীবন ==\nনাজহাত  সাদিক ২০০৮ সালের পাকিস্তানের সাধারণ নির্বাচনে নারীদের জন্য সংরক্ষিত আসনে পাকিস্তান মুসলিম লীগ (এন) (পিএমএল-এন) প্রার্থী হিসাবে পাকিস্তানের জাতীয় পরিষদে নির্বাচিত হয়েছিলেন। তিনি ২০০৭ থেকে ২০০৯ সাল পর্যন্ত জাতীয় সংসদের সবচেয়ে ধনী নারী সদস্য ছিলেন।\nতিনি নারীদের জন্য সংরক্ষিত একটি আসনে পিএমএল-এন প্রার্থী হিসেবে ২০১২ সালের পাকিস্তান সেনেট নির্বাচনে নির্বাচিত হয়েছিলেন।\n২০১২ সালের ১১ মার্চে তিনি তার জাতীয় সংসদ আসন থেকে পদত্যাগ করেছিলেন।\n২০১৮ সালের পাকিস্তান সিনেট নির্বাচনে পিএমএল-এন তাকে প্রার্থী হিসাবে মনোনীত করেছিল। তবে সুপ্রিম কোর্টের রায় দেওয়ার পরে পাকিস্তানের নির্বাচন কমিশন সিনেট নির্বাচনের জন্য পিএমএল-এনের সমস্ত প্রার্থীকে স্বতন্ত্র হিসাবে ঘোষণা করেছিল।\nতিনি ২০১৮ সালের সিনেট নির্বাচনে পাঞ্জাবের নারীদের জন্য সংরক্ষিত আসনে স্বতন্ত্র প্রার্থী হিসাবে পুনরায় সিনেটে নির্বাচিত হয়েছিলেন। তিনি নির্বাচিত হওয়ার পরে পিএমএল-এনের নেতৃত্বে ট্রেজারি বেঞ্চগুলোতে যোগ দিয়েছিলেন।\n\n\n== তথ্যসূত্র =="}