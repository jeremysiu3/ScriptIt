{"pageid": 1386517, "title": "জামায়াহের বর্ণনা", "url": "https://bn.wikipedia.org/wiki?curid=1386517", "content": "জামায়াহের বর্ণনা বা রেওয়াহুল জামায়াহ (আরবি: رواه الجماعة, প্রতিবর্ণীকৃত: রিওয়াহুল জামাআ'হ) একটি শব্দ যা হাদিসশাস্ত্রের গ্রন্থগুলিতে হাদিসের পরিভাষা হিসেবে ব্যবহৃত হয়। এই শব্দ দ্বারা একটি বিশ্বস্ত হাদিস সংকলকদের দলের একই সূত্রে সকলের বর্ণনা করা হাদিসকে বুঝায়।\n\n\n== বিবরণ ==\nজামায়াহ বা জামায়াত (আরবি: جماعة) শব্দের অর্থ দল বা গোষ্ঠী। হাদীসশাস্ত্রের গ্রন্থগুলিতে জামায়াহ দ্বারা প্রখ্যাত হাদিস বর্ণনাকারীদের সংকলনকে বুঝায়। যদিও জামায়াত দ্বারা ফিকহি ও রাজনৈতিক অনেক শব্দকে ব্যাখ্যা করা হয়ে থাকে। যেমন, একত্রে নামাজ আদায় করার নিয়মকে জামায়াত বা জামাত বলে।\nহাদিসশাস্ত্রের গ্রন্থগুলিতে এই শব্দ দ্বারা বুঝানো হয় যে, এই হাদিস বা বর্ণনা বুখারী এবং মুসলিম তাদের দুটি সহীহতে, তিরমিযী, নাসাই, ইবনে মাজাহ এবং আবু দাউদ তাদের সুনানে বর্ণনা করেছেন। জামালুদ্দিন মিযযি বলেন, এই ছয়টি গ্রন্থের ব্যাপারে উম্মাহর ঐকমত্য প্রতিষ্ঠিত হয়ে গিয়েছে। তবে ইমাম ইবনে তাইমিয়ার নিকট জামায়াহের বর্ণনা সাতটি, যাতে তিনি আহমদ ইবনে হাম্বলের মুসনাদকেও যুক্ত করেছেন। এমনকি তিনি মুত্তাফাকুন আলাইহি হাদিসের জন্যও আহমদ ইবনে হাম্বলের বর্ণনাকে শর্ত হিসেবে উল্লেখ করেছেন।\n\n\n== আরও দেখুন ==\nহাদিস গ্রন্থের তালিকা\n\n\n== তথ্যসূত্র =="}