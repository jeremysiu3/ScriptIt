{"pageid": 1523319, "title": "কুম-কুম ভাবনানি", "url": "https://bn.wikipedia.org/wiki?curid=1523319", "content": "কুম-কুম ভাবনানি একজন বিশ্ববিদ্যালয়ের অধ্যাপক, চলচ্চিত্র নির্মাতা এবং লেখিকা। ২০১৮ সাল থেকে, তিনি সান্তা বারবারার ক্যালিফোর্নিয়া বিশ্ববিদ্যালয়ে অধ্যাপনা করছেন। তিনি সমাজবিজ্ঞানের অধ্যাপিকা এবং নারীবাদী অধ্যয়ন এবং গ্লোবাল অ্যান্ড ইন্টারন্যাশনাল স্টাডিজের বিশিষ্ট অধ্যাপিকা। ওখানে তিনি নারী, সংস্কৃতি এবং উন্নয়নের আন্তঃবিষয়ক কার্যসূচীর সভাপতি বা চেয়ারম্যান। তিনি ক্যালিফোর্নিয়া বিশ্ববিদ্যালয়ের অধ্যয়ন বিষয়ক ব্যবস্থাপক মন্ডলীর সভাপতির পদে (২০১৯-২০) দায়িত্ব পালন করেছেন।\n২০০৬ সালে,কুম-কুম ভাবনানি সেনেগাল, ব্রাজিল, ভারত এবং জেরুজালেমে তার গবেষণার উপর ভিত্তি করে তৈরি প্রথম পূর্ণদৈর্ঘ্য তথ্যচিত্র, দ্য শেপ অফ ওয়াটার, প্রথম প্রদর্শনের আয়োজন করেন। এটির বর্ণনা করেছেন সুসান সারানডন। কুম-কুম ভাবনানি ২০১২ সালে নাথিং লাইক চকলেট এবং ২০১৪ সালে লুটা-র প্রথম প্রদর্শনের আয়োজন করেন। কুম-কুম ভাবনানি মিরর হ্যামার ফিল্মস সংস্থার প্রতিষ্ঠাতা এবং পরিচালক।\n\n\n== পটভূমি এবং শিক্ষা ==\nভারতে জন্মগ্রহণকারী এবং লন্ডনে বেড়ে ওঠা, কুম-কুম ভাবনানি ব্রিস্টল বিশ্ববিদ্যালয় থেকে মনোবিজ্ঞানে  তাঁর বি.এসসি. (অনার্স)  ডিগ্রি সম্পন্ন করেন। তিনি নটিংহ্যাম বিশ্ববিদ্যালয় থেকে শিশু ও শিক্ষাগত মনোবিজ্ঞানে এমএ সম্পন্ন করেছেন। ১৯৮৮ সালে কেমব্রিজ বিশ্ববিদ্যালয় ( কিংস কলেজ ) তার পিএইচডি (১৯৮৩-১৯৮৭) ডিগ্রি প্রদান করে। তিনি ১৯৯১ সালে সান্তা বারবারার ক্যালিফোর্নিয়া বিশ্ববিদ্যালয়ে আসেন।\n\n\n== প্রকাশনা ==\nকুম-কুম ভাবনানি লিখিত বই এবং সহ-সম্পাদিত খণ্ডগুলির মধ্যে রয়েছে টকিং পলিটিক্স (কেমব্রিজ ইউনিভার্সিটি প্রেস), ফেমিনিজম অ্যান্ড 'রেস' (অক্সফোর্ড ইউনিভার্সিটি প্রেস), ফেমিনিস্ট ফিউচারস (জেড প্রেস), এবং অন দ্য এজেস অফ ডেভেলপমেন্ট (রাউটলেজ)। তিনি ২০০০সাল থেকে ২০০২ সাল পর্যন্ত ম্যাসাচুসেটসের স্মিথ কলেজে \"মেরিডিয়ানস: ফেমিনিজম, রেস, ট্রান্সন্যাশনালিজম\" বইয়ের উদ্বোধনী সম্পাদক ছিলেন। \n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Kum-Kum Bhavnani (ইংরেজি)"}