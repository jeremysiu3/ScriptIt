{"pageid": 109374, "title": "ক্রিস্টি টার্লিংটন", "url": "https://bn.wikipedia.org/wiki?curid=109374", "content": "ক্রিস্টি নিকোল টার্লিংটন (ইংরেজি: Christy Nicole Turlington) (জন্ম: ২ জানুয়ারি ১৯৬৯) একজন মার্কিন মডেল। ১৯৮৭ থেকে ২০০৭ সাল পর্যন্ত কেলভিন ক্লেইনের হয়ে মডেলিং করার জন্য তিনি বেশি পরিচিত। মেইবলাইন কসমেটিক্স, ভারসাচি সহ কয়েক ডজন কোম্পানির পক্ষে তিনি মডেলিং করেছেন। তিনি ফ্যাশন ডিজাইনের ওপর নির্মিত তথ্যচিত্র ক্যাটওয়াক ও আনজিপড-এও অভিনয় করেছেন। এল ম্যাকফারসন, নেওমি ক্যাম্পবেল, ও ক্লডিয়া শিফারের পর তিনি হচ্ছেন ফ্যাশন কাফের চতুর্থ মডেল বিনিয়োগকারী।\n\n\n== প্রাথমিক জীবন ==\nটার্লিটনের জন্ম যুক্তরাষ্ট্রের ক্যালিফোর্নিয়া অঙ্গরাজ্যের ওয়ালনাট ক্রিকে। তার তিন বোনের মধ্যে তিনি দ্বিতীয়। তার বাবা ডোয়াইন টার্লিংটন পেশায় ছিলেন একজন বৈমানিক। তিনি প্যান আমেরিকান এয়ারওয়েজে বিমান চালনা করতেন। টার্লিংটনের মা মারিয়া এলিজাবেথ ছিলেন পেশায় একজন ফ্লাইট অ্যাটেন্ডেন্ট, এবং তিনিও ঐ একই বিমান সংস্থায় চাকরি করতেন। টার্লিংটনের মা জাতিতে ছিলেন এল সালভাদরের নাগরিক।\nটার্লিংটনের বাবা ফ্লোরিডার মায়ামিতে প্যান আমেরিকানের হয়ে ট্রেইনিং ক্যাপ্টেন হিসেবে কাজ করতেন। সেখানেই একদিন আলোকচিত্র গ্রাহক ডিনি কোডি কেক খাওয়ারত অবস্থায় টার্লিংটনকে আবিষ্কার করেন। স্কুল জীবনের পরপর, ১৪ থেকে ১৬ বছর বয়স থেকেই টার্লিংটন মডেলিং শুরু করেন। মন্টে ভিসতা গ্রাজুয়েট স্কুলে পড়ার সময় পর্যন্ত তিনি গ্রীষ্মকালে তার মডেলিং পেশা চালিয়ে গেছেন। স্নাতক পাশের পর তিনি নিউ ইয়র্ক সিটিতে চলে যান, এবং পুরোদমে মডেলিং করা শুরু করেন।\n\n\n== ব্যক্তিগত জীবন ==\nটার্লিংটন যোগ ব্যায়ামে খুবই উৎসাহী। তিনি নিয়মিত এটির চর্চা করেন। সান ফ্রান্সিসকোতে ল্যারি শুলট্‌জ, ও জোহানাস ভ্যাগ ভাগটিনের কাছে তিনি যোগ ব্যায়াম শিক্ষা নিয়েছেন। টার্লিংটন এ বিষয়ে একটি বইও লিখেছেন। বইয়ের শিরোনাম লিভিং ইয়োগা: ক্রিয়েটিং আ লাই প্র্যাকটিস (আইএসবিএন ০-৭৮৬৮-৬৮০৬-৬)। তিনি প্রাচ্যের ধর্মশাস্ত্রেও যথেষ্ট আগ্রহী। ১৯৯৪ সালে তিনি পুনরায় স্কুলের পড়াশোনায় ফিরে যান, এবং নিউ ইয়র্ক ইউনিভার্সিটির গ্যালাটিন স্কুল অফ ইন্ডিভিজুয়ালাইজড স্টাডি থেকে স্নাতক কাম লড সম্পন্ন করেন। সেখান থেকে তিনি কলা বিভাগে সম্মান ডিগ্রি লাভ করেন, এবং তার বিষয় ছিলো তুলনামূলক ধর্মতত্ত্ব ও প্রাচ্যের ধর্মবিশ্বাস। ১৯৯৯ সালে কমেডি টক শো লেট নাইট উইথ ডেভিড লেটারম্যান-এ তিনি তার এই স্কুল জীবনের সম্মন্ধে কথা বলেছেন। এতো আগ্রহ থাকা সত্ত্বেও ছোটবেলা থেকেই তিনি একজন রোমান ক্যাথলিক। পূর্বে একবার নিরামিষভোজী হিসেবে জীবনযাপন করলেও, পরবর্তীতে তিনি আবার আমিষ ভোজন শুরু করেন। তিনি ধূমপায়ী ছিলেন, এবং তার বাবার মৃত্যু হয় ফুসফুস ক্যান্সারের কারণে। এজন্য পরবর্তীকালে তিনি ধূমপানবিরোধী কার্যক্রমে সংযুক্ত হন, এবং কেয়ারের অ্যাম্বাসেডরের পদ লাভ করেন।\nটার্লিংটন প্রেম করেছেন অভিনেতা রজার উইলসন, ক্রিশ্চিয়ান স্লেটার, এবং জ্যাসন প্যাট্রিকের সঙ্গে। ২০০০ সালের শেষের দিকে হ্যাম্পটনসের এক অনুষ্ঠানে তার সাথে দেখা হয় অভিনেত্রী, পরিচালক, ও লেখক এডওয়ার্ড বার্নসের সাথে, এবং কয়েক সপ্তাহের মধ্যে তাদের দুইজনের বাগদান হয়। ৯/১১ আক্রমণের কারণে ২০০১ সালের অক্টোবরে ইতালিতে তাদের পূর্ব নির্ধারিত বিয়ে পিছিয়ে যায়। ঐ দুর্ঘটনার দিন তারা দুর্ঘটনাস্থল থেকে মাত্র কয়েক ব্লক দূরে অবস্থান করছিলেন। পরবর্তীতে তাদের সম্পর্ক ভেঙ্গে যায়। এই জুটি পরবর্তীতে আবার এক হয় এবং ২০০৩ সালের ৭ জুন তারা বিবাহ বন্ধনে আবদ্ধ হন। এই দিনটি ছিলো তার বাবার ফুসফুস ক্যান্ডারে আক্রান্ত হয়ে মারা যাওয়ার দিন, এবং তার ৫ম মৃত্যুবার্ষিকী। ২০০৯ সাল পর্যন্ত তিনি কলাম্বিয়া ইউনিভার্সিটিতে জনস্বাস্থ্যের ওপর স্নাতকোত্তর ডিগ্রি লাভের জন্য পড়াশোনা করছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\nইন্টারনেট মুভি ডেটাবেজে ক্রিস্টি টার্লিংটন (ইংরেজি)\nক্রিস্টি টার্লিংটন - ফ্যাশন মডেল ডিরেক্টরি"}