{"pageid": 1034543, "title": "পেরিন চন্দ্র", "url": "https://bn.wikipedia.org/wiki?curid=1034543", "content": "পেরিন ভরুচা চন্দ্র (২ অক্টোবর, ১৯১৮ - ৭ জানুয়ারি, ২০১৫) ছিলেন একজন ভারতীয় লেখিকা, সাম্যবাদী, মুক্তিযোদ্ধা এবং শান্তিকর্মী। তিনি স্নায়ুযুদ্ধের পুরো সময় জুড়ে শান্তি ও শান্তিপূর্ণ সংঘাত সমাধানের ক্ষেত্রে এক অবিচ্ছেদ্য ভূমিকা পালন করেছিলেন।\n\n\n== জীবনক্রম ==\nপেরিন ভরুচা ১৯১৮ সালের ২ অক্টোবর তৎকালীন ব্রিটিশ ভারতের (বর্তমান পাকিস্তানের) বেলুচিস্তানের চমন শহরের জন্মগ্রহণ করেছিলেন।\nতার পিতা লে. কর্নেল ফিরোজ বাইরামজি ভরুচা ছিলেন একজন ব্রিটিশ ভারতীয় সেনা চিকিৎসক এবং পরে লাহোরের সার্জন জেনারেল।\nবৈজ্ঞানিক সমাজতন্ত্রের বিশ্বাসী ভরুচা বিশ্ব শান্তি পরিষদের (ওয়ার্ল্ড পিস কাউন্সিল) প্রাক্তন চেয়ারম্যান রমেশ চন্দ্রকে বিয়ে করেছিলেন (এবং পরে বিবাহবিচ্ছেদ করেছিলেন)। তার পুত্র ফিরোজ একজন সাংবাদিক এবং পুত্রবধু চণ্ডিতা মুখোপাধ্যায় একজন ডকুমেন্টারি চলচ্চিত্র নির্মাতা ও সক্রিয়কর্মী।\n\n\n== স্বাধীনতা পরবর্তী কাজ ==\nতিনি বরিষ্ঠ সমাজতান্ত্রিক নেতা অজয় ঘোষ, ভারতের দ্বাদশ প্রধানমন্ত্রী ইন্দ্র কুমার গুজরাল, ভারতের প্রাক্তন স্বরাষ্ট্রমন্ত্রী ইন্দ্রজিৎ গুপ্ত এবং ওয়ার্ল্ড পিস কাউন্সিলের সাধারণ সম্পাদক ও সভাপতি রমেশ চন্দ্রের মতো বহু পদপ্রদর্শকের ঘনিষ্ঠ সহযোগী ছিলেন। পেরিন অল ইন্ডিয়া পিস অ্যান্ড সলিডারিটি অর্গানাইজেশনের (এআইপিএসও) নেতৃত্বে ছিলেন এবং নয়াদিল্লির কার্যালয়ের বাইরের বিভিন্ন কাজের সমস্ত বিষয়ে তিনি ছিলেন।\n\n\n== মৃত্যু ==\nতার মৃত্যুতে বিস্তীর্ণ সমাজ এবং বিশ্বজুড়ে বিভিন্ন নেতা ও কমিউনিস্টরা শোক প্রকাশ করেছিলেন।  ৯৯ বছর বয়সে দীর্ঘ অসুস্থতার পরে ২০১৫ সালের জানুয়ারিতে তিনি মারা যান। তার শেষ ইচ্ছা অনুযায়ী তার মরদেহ মুম্বইয়ের গ্রান্ট মেডিকেল কলেজে দান করা হয়েছিল। গ্রান্ট মেডিকেল কলেজে তার বাবা চিকিৎসাবিজ্ঞান নিয়ে অধ্যয়ন করেছিলেন।\n\n\n== তথ্যসূত্র =="}