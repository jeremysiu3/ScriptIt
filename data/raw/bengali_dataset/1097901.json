{"pageid": 1097901, "title": "পাপুয়া নিউগিনি জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1097901", "content": "পাপুয়া নিউগিনি জাতীয় অনূর্ধ্ব-২০ ফুটবল দল (ইংরেজি: Papua New Guinea national under-20 football team; যা পাপুয়া নিউগিনি অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে পাপুয়া নিউগিনির প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম পাপুয়া নিউগিনির ফুটবলের সর্বোচ্চ নিয়ন্ত্রক সংস্থা পাপুয়া নিউগিনি ফুটবল অ্যাসোসিয়েশন দ্বারা নিয়ন্ত্রিত হয়। ১৯৯৮ সালের ১১ই নভেম্বর তারিখে, পাপুয়া নিউগিনি অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; নিউজিল্যান্ডের অকল্যান্ডে অনুষ্ঠিত অস্ট্রেলিয়া অনূর্ধ্ব-২০ দলের বিরুদ্ধে উক্ত ম্যাচে তারা ০–৯ গোলের ব্যবধানে পরাজিত হয়েছিল।\n২৫,০০০ ধারণক্ষমতাবিশিষ্ট স্যার হুবার্ট মারে স্টেডিয়ামে কাপুলস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় পাপুয়া নিউগিনির রাজধানী পোর্ট মোর্সবিতে অবস্থিত। বর্তমানে এই দলের ম্যানেজারের দায়িত্ব পালন করছেন পাপুয়া নিউগিনীয় সাবেক ফুটবল খেলোয়াড় অ্যান্থনি পাকাকোতো এবং অধিনায়কের দায়িত্ব পালন করছেন তুশাব স্টালিয়ন্সের মধ্যমাঠের খেলোয়াড় রিকি ওয়াদুনাহ।\nপাপুয়া নিউগিনি অনূর্ধ্ব-২০ এপর্যন্ত একবারও ফিফা অনূর্ধ্ব-২০ বিশ্বকাপে অংশগ্রহণ করতে পারেনি। অন্যদিকে, ওএফসি অনূর্ধ্ব-২০ চ্যাম্পিয়নশিপে পাপুয়া নিউগিনি অনূর্ধ্ব-২০ এপর্যন্ত ১৪ বার অংশগ্রহণ করেছে, যার মধ্যে সেরা সাফল্য হচ্ছে ১৯৭৮ ওএফসি অনূর্ধ্ব-২০ চ্যাম্পিয়নশিপের গ্রুপ পর্বে অংশগ্রহণ করা।\nমাউরি ওয়াসি, পিটার দাবিনিয়াবা, পাপালাউ আওয়েলে, লাপ এম্বেল এবং আলউইন কমোলংয়ের মতো খেলোয়াড়গণ পাপুয়া নিউগিনি অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ পাপুয়া নিউগিনি জাতীয় অনূর্ধ্ব-২০ ফুটবল দল  ওয়েব্যাক মেশিনে আর্কাইভকৃত ১২ ডিসেম্বর ২০১৮ তারিখে (ইংরেজি)\nওএফসি-এ পাপুয়া নিউগিনি জাতীয় অনূর্ধ্ব-২০ ফুটবল দল (ইংরেজি)"}