{"pageid": 1445945, "title": "রুবেন নেভেস", "url": "https://bn.wikipedia.org/wiki?curid=1445945", "content": "রুবেন দিয়োগো দা সিলভা নেভেস (পর্তুগিজ: Rúben Neves; জন্ম: ১৩ মার্চ ১৯৯৭; রুবেন নেভেস নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে সৌদি আরবের পেশাদার ফুটবল লিগের শীর্ষ স্তর সৌদি পেশাদার লিগের ক্লাব আল হিলাল এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\n২০১২ সালে, নেভেস পর্তুগাল অনূর্ধ্ব-১৫ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০১৫ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৪৬ ম্যাচে অংশগ্রহণ করেছেন।\n\n\n== প্রারম্ভিক জীবন ==\nরুবেন দিয়োগো দা সিলভা নেভেস ১৯৯৭ সালের ১৩ই মার্চ তারিখে পর্তুগালের মোজেলোসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nনেভেস পর্তুগাল অনূর্ধ্ব-১৫, পর্তুগাল অনূর্ধ্ব-১৬, পর্তুগাল অনূর্ধ্ব-১৭, পর্তুগাল অনূর্ধ্ব-১৮, পর্তুগাল অনূর্ধ্ব-২১ এবং পর্তুগাল অনূর্ধ্ব-২৩ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১২ সালের ৫ই জুন তারিখে তিনি রাশিয়া অনূর্ধ্ব-১৫ দলের বিরুদ্ধে ম্যাচে পর্তুগাল অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ৬৯ ম্যাচে অংশগ্রহণ করে ৮টি গোল করেছেন।\n২০১৫ সালের ১৪ই নভেম্বর তারিখে, ১৮ বছর, ৮ মাস ও ১ দিন বয়সে, ডান পায়ে ফুটবল খেলায় পারদর্শী নেভেস রাশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৭৩তম মিনিটে মধ্যমাঠের খেলোয়াড় আন্দ্রে আন্দ্রের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৮ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি রাশিয়া ১–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে নেভেস সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরুবেন নেভেস – ফিফা প্রতিযোগিতার রেকর্ড (ইংরেজি) \nরুবেন নেভেস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রুবেন নেভেস  (ইংরেজি)  \nসকারবেসে রুবেন নেভেস (ইংরেজি) \nবিডিফুটবলে রুবেন নেভেস  (ইংরেজি)  \nইইউ-ফুটবলে রুবেন নেভেস (ইংরেজি) \nট্রান্সফারমার্কেটে রুবেন নেভেস (ইংরেজি) \nওয়ার্ল্ডফুটবল.নেটে রুবেন নেভেস (ইংরেজি) \nইএসপিএন এফসিতে রুবেন নেভেস (ইংরেজি) \nন্যাশনাল-ফুটবল-টিমস.কমে রুবেন নেভেস (ইংরেজি)"}