{"pageid": 1068578, "title": "ঋষি কৌশিক", "url": "https://bn.wikipedia.org/wiki?curid=1068578", "content": "ঋষি কৌশিক (জন্ম ১৩ সেপ্টেম্বর ১৯৭৯) হলেন একজন ভারতীয় অভিনেতা।তিনি বাংলা সিনেমা ও ধারাবাহিক অভিনয় করেছেন। স্টার জলসার একখানে আকাশ নীলের উজান চ্যাটার্জী, ইষ্টি কুটুম এ অর্চিস্মান মুখোপাধ্যায় চরিত্রে অভিনয় করার জন্য তিনি সুপরিচিত।\n\n\n== জীবনের প্রথমার্ধ ==\nতিনি ১৯৭৯ সালের ১৩ সেপ্টেম্বর আসামের তেজপুরে জন্মগ্রহণ করেন।আসামে বেড়ে উঠলেও ছেলেবেলা থেকে তিনি ভাল বাংলা বলতে পারেন। তিনি তেজপুর একাডেমি এবং গুয়াহাটি বিশ্ববিদ্যালয় থেকে স্নাতক ডিগ্রি অর্জন করেছেন। ২০০২ সালে তিনি কলকাতায় চলে আসেন। তাঁর আসল নাম কামাখ্যা কিঙ্কর কৌশিক। তার ডাক নাম ঋষি। \n\n\n== পেশা ==\nযৌবনে তিনি ব্যক্তিগত ফিটনেসে মনোনিবেশ করেছিলেন।এখনও তিনি ফিটনেস নিয়ে সচেতন। ২০০১ সালে তিনি আসাম মেলস্টর্ম প্রতিযোগিতা জিতেছিলেন। তিনি মুম্বইয়ের বিখ্যাত গ্ল্যাড্র্যাগস মেগা মডেল ম্যান হান্টের চূড়ান্ত প্রতিযোগী ছিলেন। যেখানে তিনি টিভি হোস্ট শেখর সুমনকে বিচারক হিসেবে পেয়েছিলেন। তার প্রথম চলচ্চিত্রটি ছিল মুনিন বড়ুয়া পরিচালিত অসমীয়া চলচ্চিত্র রং । বাংলায় তার প্রথম কাজ টেলিফিল্ম দমন এ। বাংলা ভাষায় তার প্রথম সিনেমা রিঙ্গো ব্যানার্জি পরিচালিত ক্রান্তি। যেখানে তিনি নেতিবাচক ভূমিকা পালন করেছিলেন।এরপর তিনি জি বাংলার ‘একদিন প্রতিদিন’ ধারাবাহিকে অভিনয় করেন। যা শুরু হয়েছিল ২০০৫ সালে ও শেষ হয় ২০০৭ সালে। এরপর তিনি বেশ কিছু টেলিফিল্মে অভিনয় করেন। ২০০৮ সালে স্টার জলসার এখানে আকাশ নীল ধারাবাহিকে অভিনয় করেন। ২০১৯ সালে তিনি বিজেপিতে যোগ দিয়েছিলেন।\n\n\n== ব্যক্তিগত জীবন ==\n২০১১ সালে তিনি তার দীর্ঘ সময়ের বান্ধবী ইঞ্জিনিয়ার দেবযানী চক্রবর্তীকে বিয়ে করেন।\nযিনি এখন চাকরির সাথে ধারাবাহিকে অভিনয়ও করেন।\n\n\n== টিভি ==\n\n\n== চলচ্চিত্র এবং ওয়েব সিরিজ ==\nফেলুদা ফেরত (২০২০) মরসুম ১ - ছিন্নমস্তার অভিশাপে বীরেন চৌধুরী/রিংমাস্টার কারান্ডিকার চরিত্রে\nক্রান্তি - দেব হিসেবে। তার চরিত্রে নেতিবাচক ছায়া ছিল।\nচাঁদের বাড়ি (২০০৭) - জয়দীপ হিসেবে।\nভিলেন - পুলিশ পরিদর্শক হিসেবে।\nরং (২০০৪) - আসামি ভাষায় প্রথম চলচ্চিত্র।\n\n\n== তথ্যসূত্র ==\n \n\n\n== বহিঃ সংযোগ ==\nইন্টারনেট মুভি ডেটাবেজে ঋষি কৌশিক (ইংরেজি)\nইন্সটাগ্রামে ঋষি কৌশিক\nফেসবুকে ঋষি কৌশিক"}