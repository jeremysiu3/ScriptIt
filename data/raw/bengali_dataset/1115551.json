{"pageid": 1115551, "title": "২০২১–২২ স্পেনীয় সুপার কাপ", "url": "https://bn.wikipedia.org/wiki?curid=1115551", "content": "২০২১–২২ স্পেনীয় সুপার কাপ রয়্যাল স্প্যানিশ ফুটবল ফেডারেশন (আরএফইএফ) দ্বারা আয়োজিত স্পেনীয় সুপার কাপের ৩৮তম আসর ছিল, যেখানে পূর্ববর্তী মৌসুমে স্পেনীয় ফুটবল লিগ পদ্ধতির মূল প্রতিযোগিতায় সফল দলগুলো অংশগ্রহণ করেছিল। এই আসরে স্পেনের স্পেনীয় ফুটবল লিগ পদ্ধতির প্রথম স্তরের লীগ লা লিগার চ্যাম্পিয়ন আতলেতিকো মাদ্রিদ, রানার-আপ অ্যাথলেটিক বিলবাও এবং স্পেনের প্রধান কাপ প্রতিযোগিতা কোপা দেল রেইয়ের চ্যাম্পিয়ন বার্সেলোনা এবং রানার-আপ রিয়াল মাদ্রিদ প্রতিদ্বন্দ্বিতা করেছিল। এই আসরের ম্যাচগুলো ২০২২ সালের ১২ হতে ১৬ই জানুয়ারি তারিখ সৌদি আরবের রিয়াদের বাদশাহ ফাহাদ আন্তর্জাতিক স্টেডিয়ামে অনুষ্ঠিত হয়েছিল।\nকোভিড-১৯ এর বৈশ্বিক মহামারীর কারণে ভ্রমণ বিধিনিষেধের কারণে স্পেনে গত মৌসুমের আসরটি অনুষ্ঠিত হওয়ার পর, এই বছর রয়্যাল স্প্যানিশ ফুটবল ফেডারেশনের এক চুক্তি অনুযায়ী এই আসরটি মধ্যপ্রাচ্যের দেশ সৌদি আরব আয়োজন করেছিল।\nঅ্যাথলেটিক বিলবাও স্পেনীয় সুপার কাপের পূর্ববর্তী আসরের চ্যাম্পিয়ন, যারা ২০২০–২১ আসরের ফাইনালে বার্সেলোনাকে অতিরিক্ত সময়ে ৩–২ গোলের ব্যবধানে পরাজিত করে তৃতীয়বারের মতো শিরোপা জয়লাভ করেছিল। ১৬ই জানুয়ারি তারিখে বাদশাহ ফাহাদ আন্তর্জাতিক স্টেডিয়ামে অনুষ্ঠিত ফাইনালে রিয়াল মাদ্রিদ অ্যাথলেটিক বিলবাওকে ২–০ গোলের ব্যবধানে পরাজিত করে স্পেনীয় সুপার কাপের ইতিহাসে দ্বাদশবারের মতো শিরোপা জয়লাভ করেছে।\n\n\n== দল ==\nস্পেনীয় সুপার কাপের এই আসরে ২০২০–২১ কোপা দেল রেই এবং ২০২০–২১ লা লিগার চ্যাম্পিয়ন এবং রানার-আপ দল স্বয়ংক্রিয়ভাবে উত্তীর্ণ হয়েছিল।\n\n\n== ম্যাচ ==\nএই আসরে অংশগ্রহণকারী ৪টি দল সেমি-ফাইনালে একে অপরের মুখোমুখি হয়েছিল। অতঃপর দুই সেমি-ফাইনালে বিজয়ী ফাইনালে উত্তীর্ণ হয়েছিল, যেখানে তারা শিরোপা জয়লাভের জন্য একে অপরের মুখোমুখি হয়েছিল। এই আসরের সকল ম্যাচ সৌদি আরবের রিয়াদের বাদশাহ ফাহাদ আন্তর্জাতিক স্টেডিয়ামে অনুষ্ঠিত হয়েছিল।\nনিম্নে তালিকাভুক্ত সকল ম্যাচের সময় আরব মান সময় অনুসারে উল্লেখ করা হয়েছে (ইউটিসি+৩)\n\n\n=== বন্ধনী ===\n\n\n=== সেমি-ফাইনাল ===\n\n\n=== ফাইনাল ===\n\n\n== তথ্যসূত্র =="}