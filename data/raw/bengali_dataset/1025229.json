{"pageid": 1025229, "title": "গাভা নরেরকাঠী গণহত্যা", "url": "https://bn.wikipedia.org/wiki?curid=1025229", "content": "গাভা নরেরকাঠী গণহত্যা হলো ১৯৭১ সালে বাংলাদেশের স্বাধীনতা যুদ্ধ চলাকালে পাকিস্তানি সেনাবাহিনী ও তাদের দেশীয় সহযোগী রাজাকার কর্তৃক বরিশালের গাভা নরেরকাঠী গ্রামে বাঙালি হিন্দুদের ওপর ২ মে তারিখে সংঘটিত একটি পূর্বপরিকল্পিত গণহত্যা। বিভিন্ন সূত্র অনুযায়ী, পাকিস্তানি বাহিনী ও রাজাকারেরা ৯৫-১০০ জন বাঙালি হিন্দুকে হত্যা করেছিল।\n\n\n== প্রেক্ষাপট ==\nগাভা নরেরকাঠী বাংলাদেশের বরিশাল জেলার বানারীপাড়া উপজেলার অন্তর্গত একটি গ্রাম। স্থানীয় ঘোষ-দস্তিদার পরিবারের পৈতৃক সম্পত্তি হওয়ায় ১৯৭১ সালের আগে গাভা স্কুলবাড়ি ও গাভা বাজার এলাকা মূলত হিন্দু-প্রধান গ্রাম ছিল।\n\n\n== ঘটনা ==\n১৯৭১ সালের ২ মে সকালে আশেপাশের গ্রামের রাজাকারদের সহায়তায় পাকিস্তানি বাহিনী গাভা নরেরকাঠী গ্রামে প্রবেশ করে। অতঃপর “শান্তি কমিটি”র সভার (মিটিং) কথা বলে গ্রামের হিন্দু পরিবারের লোকদের বেরিয়ে আসতে বলে। স্থানীয় রাজাকারেরা আটকে নিকটবর্তী খালের ধারে নিয়ে যায় এবং গুলি করে হত্যা করে। গুলি থেকে বাঁচতে যারা পানিতে ঝাঁপিয়ে পড়ে এবং ডুবে যায় কিংবা স্রোতে ভেসে চলে যায়।\n\n\n== পরিণাম ==\nযুদ্ধ শেষ হওয়ার পর গণহত্যার স্থানটি গ্রামবাসীরা চিহ্নিত করে। কিন্তু অদ্যাবধি বধ্যভূমিতে কোনো স্মৃতিচিহ্ন স্থাপন করা হয়নি কিংবা গণহত্যার শিকার ব্যক্তিদের নাম খুঁঁজে বের করা হয়নি।\n\n\n== তথ্যসূত্র =="}