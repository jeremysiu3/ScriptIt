{"pageid": 1524525, "title": "লোনিয়া", "url": "https://bn.wikipedia.org/wiki?curid=1524525", "content": "লোনিয়ারা হল একটি হিন্দু অন্যান্য অনগ্রসর জাতি, যারা উত্তর প্রদেশ এবং বিহার সংলগ্ন অঞ্চলে বসবাস করে। তারা ঐতিহ্যগতভাবে লবণ খনন এবং লবণ তৈরির কাজে জড়িত ছিল। রাজ্য সরকারগুলি মল্লা, বিন্দ এবং বেলদার সম্প্রদায়ের সাথে লোনিয়াদের অত্যন্ত পিছিয়ে পড়া শ্রেণী হিসেবে তালিকাভুক্ত করেছে। সম্প্রদায়ের নেতারা সামাজিকভাবে বঞ্চিত সম্প্রদায়ের জন্য তফসিলি উপজাতির মর্যাদা চেয়ে আসছেন। এদের লুনিয়া বা নোনিয়া বানানেও লেখা হয়।\n\n\n== উপাধি ==\nএই বর্ণের লোকেরা সাধারণত দেশের কোন অংশ থেকে এসেছে, তার ওপর নির্ভর করে তাদের বিভিন্ন উপাধি থাকে। তারা 'চৌহান', 'প্রসাদ', 'মেহতো', 'নুনিয়া', 'সিং চৌহান', 'জমেদার', 'লোনিয়া', 'বেলদার' ব্যবহার করে। সাধারণত মহিলারা স্বামীর পদবি ব্যবহার না করলে তাদের পদবিতে 'দেবী' থাকে।\n\n\n== ভারতীয় স্বাধীনতা আন্দোলনে ভূমিকা ==\nনোনিয়া জাতির একজন সদস্য মুকুটধারী প্রসাদ চৌহান ভারতীয় স্বাধীনতা আন্দোলনে গুরুত্বপূর্ণ ভূমিকা পালন করেছিলেন। তিনি চম্পারণ সত্যাগ্রহ, ১৯৩০ সালের লবণ সত্যাগ্রহ এবং ১৯৪২ সালের ভারত ছাড়ো আন্দোলনে জড়িত ছিলেন।\n\n\n== উৎপত্তি এবং অবস্থা ==\nতাদের জনসংখ্যা উত্তর প্রদেশের পূর্ব অংশ যেমন গাজীপুর, আজমগড়, মাউ জেলা এবং কিছু পার্শ্ববর্তী অঞ্চলে কেন্দ্রীভূত। অন্যান্য সম্প্রদায়ের মতো লোনিয়া বা নোনিয়াও ঔপনিবেশিক নিপীড়নের শিকার হয়েছিল, যার ফলে বিদ্রোহ শুরু হয়েছিল এবং তারা স্বাধীনতার সংগ্রামে অবদান রেখেছিল। সাম্প্রতিক সময়ে, তারা তাদের উপাধি হিসেবে চৌহান লেখা শুরু করেছে এবং নিজেদেরকে রাজপুত বলে ডাকছে, যার কোন ঐতিহাসিক ভিত্তি বা প্রমাণ নেই। কারণ পণ্ডিতরা শূদ্রের সমগ্র সম্প্রদায়ের উৎপত্তির উদাহরণ দিয়েছেন, যা রাজপুতীকরণ নামে অভিহিত, এমনকি বিংশ শতাব্দীর শেষের দিকে ব্রিটিশ রাজের অধীনেও রাজপুতীকরণ হয়ে এসেছে। উদাহরণস্বরূপ, উইলিয়াম রো তাঁর \"দ্য নিউ চৌহানস: এ কাস্ট মোবিলিটি মুভমেন্ট ইন নর্থ ইণ্ডিয়া\" বইতে আলোচনা করেছেন মধ্যপ্রদেশ, উত্তরপ্রদেশ এবং বিহারের শূদ্র বর্ণের একটি বৃহৎ অংশ - নোনিয়া বা লোনিয়ারা রাজ যুগে তিন প্রজন্ম ধরে রাজপুত হবার চেষ্টা করেছে, তাদের রীতিনীতি এবং ঐতিহ্য অনুকরণ করে সামাজিক স্তরবিন্যাসে ওপর দিকে ওঠার চেষ্টা করেছে।\n\n\n== বর্তমান পরিস্থিতি ==\nলোনিয়া বা নোনিয়া হল সামাজিক, শিক্ষাগত এবং অর্থনৈতিকভাবে সবচেয়ে বঞ্চিত সম্প্রদায়গুলির মধ্যে একটি, যদিও রাজ্য সরকারগুলি তাদের অন্যান্য অনগ্রসর শ্রেণি (ওবিসি) হিসাবে স্বীকৃতি দিয়েছে, তারা তাদের উন্নয়নের জন্য তফসিলি উপজাতির মর্যাদা চেয়ে আসছে।\n\n\n== উল্লেখযোগ্য ব্যক্তিরা ==\nকৈলাস পুর্যাগ, মরিশাসের পঞ্চম রাষ্ট্রপতি।\nমেঘালয়ের রাজ্যপাল ফাগু চৌহান।\nভরত জাগদেও, গায়ানার প্রাক্তন রাষ্ট্রপতি।\nরেণু দেবী, বিহারের প্রাক্তন উপ-মুখ্যমন্ত্রী\n\n\n== তথ্যসূত্র ==\n\n\n== সূত্র ==\nলয়েড রুডলফ (১৯৬৭)। দ্য মডার্নিটি অফ ট্র্যাডিশন: পলিটিক্যাল ডেভেলপমেন্ট ইন ইণ্ডিয়া। ইউনিভার্সিটি অফ শিকাগো প্রেস। আইএসবিএন 978-0-226-73137-7। \nটেমপ্লেট:Salt topics"}