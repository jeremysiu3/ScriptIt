{"pageid": 1302044, "title": "বাংলাদেশ ডাটা সেন্টার কোম্পানি লিমিটেড", "url": "https://bn.wikipedia.org/wiki?curid=1302044", "content": "বাংলাদেশ ডাটা সেন্টার কোম্পানি লিমিটেড বঙ্গবন্ধু হাইটেক সিটিতে স্থাপিত টিয়ার ফোর গোল্ড ফল্ট টলারেন্ট ডাটা সেন্টার পরিচালনা করার লক্ষে ২০১৯ সালে প্রতিষ্ঠিত ও বাংলাদেশের মন্ত্রিসভা কর্তৃক অনুমোদিত বাংলাদেশ সরকার মালিকানাধীন একটি কোম্পানি। কোম্পানিটির চেয়ারম্যানের দায়িত্ব পালন করছেন মোঃ শামসুল আরেফিন ও এর ব্যবস্থাপনা পরিচালক জোহরা বেগম।\n\n\n== ইতিহাস ==\n২০১৯ সালে কোম্পানিটি প্রতিষ্ঠিত হয় ও ১৬ সেপ্টেম্বর, ২০২০ তারিখে কোম্পানিটির রেজিস্ট্রেশন সম্পন্ন হয়। এটি ডাটা সেন্টার রক্ষণাবেক্ষণ, ডাটা সেন্টারের আন্তর্জাতিক সার্টিফিকেশন অর্জন ও ধারণ করা, আন্তর্জাতিক সার্টিফিকেশন অনুযায়ী সকল মানদণ্ড বজায় রাখা এবং আন্তর্জাতিক মান অনুযায়ী ই-সেবা প্রদানের লক্ষে কাজ করে।\n২০২২ সালে বাংলাদেশ ডেটা সেন্টার কোম্পানি লিমিটেড (বিডিসিসিএল) এবং জেননেক্সট টেকনোলজি লিমিটেড যৌথ উদ্যোগে মেঘনা ক্লাউড নামে বাংলাদেশের প্রথম ক্লাউড ডেটা সেন্টার স্থাপনের উদ্যোগ নিয়েছে।\n\n\n== তথ্যসূত্র =="}