{"pageid": 1387849, "title": "পুরী বিমানবন্দর", "url": "https://bn.wikipedia.org/wiki?curid=1387849", "content": "পুরী বিমানবন্দর ভারতীয় রাজ্য ওড়িশার একটি প্রস্তাবিত আন্তর্জাতিক বিমানবন্দর, যা মূলত পুরী অঞ্চলে পরিষেবা প্রদান করবে। জগন্নাথ দেবের নাম অনুজায়ী, বিমানবন্দরটি দাপ্তরিকভাবে শ্রী জগন্নাথ আন্তর্জাতিক বিমানবন্দর নামে নামকরণ করা হয়েছে। বিমানবন্দরটি ২০২৭-২৮ খ্রিস্টাব্দে উদ্বোধন করার লক্ষ্যে কাজ শুরু করা হয়েছে।\n১,১৬৪ একর এলাকা জুড়ে বিস্তৃত, পুরী বিমানবন্দর পুরী শহরের প্রথম বিমান বিমানবন্দর ও ওড়িশার দ্বিতীয় আন্তর্জাতিক বিমানবন্দর হিসাবে পরিচালিত হবে।\n\n\n== ইতিহাস ==\nমুখ্যমন্ত্রী নবীন পট্টনায়েক ২০২১ খ্রিস্টাব্দে প্রধানমন্ত্রী নরেন্দ্র মোদীকে পুরীতে একটি আন্তর্জাতিক বিমানবন্দর স্থাপনের আহ্বান জানিয়েছিলেন। পুরী শহরে শ্রী জগন্নাথ আন্তর্জাতিক বিমানবন্দর স্থাপনের জন্য ওড়িশা সরকারের পরিকল্পনাকে বেসামরিক বিমান পরিবহন মন্ত্রকের (এমওসিএ) থেকে ২০২৩ সালে সাইট ছাড়পত্র প্রদান করে। ২০০৮-এর গ্রিনফিল্ড এয়ারপোর্ট নীতিমালা অনুযায়ী, বিমানবন্দর স্থাপনের ছাড়পত্র চেয়ে ওড়িশা সরকারের আবেদনের ঠিক এক বছর পরে এই ছাড়পত্রটি প্রদান করা হয়েছিল।\n\n\n=== জমি ক্রয় ===\nভারতীয় বিমানবন্দর কর্তৃপক্ষের কর্মকর্তারা ২০২১ খ্রিস্টাব্দের জুন মাসে পুরী আন্তর্জাতিক বিমানবন্দরের জন্য চিহ্নিত জমি পরিদর্শন করেছিলেন। বিমানবন্দরের জন্য প্রয়োজনীয় বেসরকারি জমি অধিগ্রহণের জন্য নবকৃষ্ণ চৌধুরী সেন্টার ফর ডেভেলপমেন্ট স্টাডিজ-এর অধীনে ন্যাশনাল ইনস্টিটিউট অফ রুরাল ডেভেলপমেন্ট অ্যান্ড এনভায়রনমেন্টাল সায়েন্স দ্বারা প্রস্তাবিত বিমানবন্দরের খসড়া এসআইএ রিপোর্ট তৈরি করা হয়। বেসরকারি জমি অধিগ্রহণের আগে খসড়া সোশ্যাল ইমপ্যাক্ট অ্যাসেসমেন্ট (এসআইএ) রিপোর্ট নিয়ে আলোচনার জন্য পুরীর সাব-কালেক্টর ভবতরন সাহু ২০২৩ খ্রিস্টাব্দের মে মাসে সিপাসরুবালি মৌজায় প্রথম গণশুনানির আয়োজন করেছিল।\nপুরী জেলা প্রশাসন ২০২৩ খ্রিস্টাব্দে ব্রহ্মগিরি তহসিলের অধীনে থাকা সিপাসরুবালি ও সন্ধাপুর মৌজার ৬৮ একর বন ও ২২১.৪৮ একর ব্যক্তিগত জমি সহ প্রায় ১,১৬৪ একর জমি অধিগ্রহণের প্রক্রিয়া শুরু করে। প্রকল্পের জন্য সিপাসরুবালিতে ১৫৩.৩৭ একর ও সন্ধ্যাপুরে ৬৮.১১ একর ব্যক্তিগত জমি চিহ্নিত করা হয়েছিল।\n\n\n== তথ্যসূত্র =="}