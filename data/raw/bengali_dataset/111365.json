{"pageid": 111365, "title": "কে'নান", "url": "https://bn.wikipedia.org/wiki?curid=111365", "content": "কেইনান (সোমালি: Keynaan Aabdi Warsame; আরবি: كنعان عبدي ورسمه) (জন্ম: ১ ফেব্রুয়ারি, ১৯৭৮) মঞ্চনাম কে'নান হিসেবে অধিক পরিচিত, একজন সোমালি-কানাডীয় কবি, র‌্যাপার, কণ্ঠশিল্পী, গীতিকার, ও যন্ত্রবাদক। তার পুরো নাম কেইনান অ্যাবদি ওয়ারসামি।\n\n\n== প্রাথমিক জীবন ==\nকেইনানের জন্ম সোমালিয়ার রাজধানী মোগাদিশুতে। তিনি তার শৈশব মোগাদিশুতেই কাটিয়েছেন। ১৯৯১ সালে শুরু হওয়া সোমালি গৃহযুদ্ধের সময়ও তিনি মোগাদিশুতেই ছিলেন। কেইনানের খালা মাগুল সোমালির একজন জনপ্রিয় সঙ্গীতশিল্পী ছিলেন। কেইনানের দাদা হাজি মোহামেদ ছিলেন একজন কবি। তিনি একজন মুসলিম, এবং সোমালি ভাষায় তার নাম কেইনান অর্থ হচ্ছে ‘ভ্রমণকারী’। ছোট বেলা থেকেই হিপ হপ সঙ্গীত শুনে অভ্যস্ত। তার বাবা সেসময় যুক্তরাষ্ট্র থেকে তার জন্য এ ধরনের রেকর্ড পাঠাতেন। কেইনানের বয়স যখন ১৩, তখন তার মা ও বড় ভাই লিবান ও ছোট দুই বোন নাকিমো ও সেগালের সাথে নিউ ইয়র্ক সিটিতে চলে যান, এবং সেখানে থাকা তাদের আত্মীয়দের সাথে যোগ দেন। সেখান থেকে পরবর্তীতে তারা কানাডোর টরোন্টোতে চলে যান। সেখানে একটি বড় সোমালি জনগোষ্ঠী বাস করে এবং এখনও তারা সেখানেই বাস করেন।\n\n\n== তথ্যসূত্র ==\n\n\n== বহিঃসংযোগ ==\nকেইনানের প্রাতিষ্ঠানিক ওয়েবসাইট"}