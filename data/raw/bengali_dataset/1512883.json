{"pageid": 1512883, "title": "অর্ষা চাঁদিনী বৈজু", "url": "https://bn.wikipedia.org/wiki?curid=1512883", "content": "অর্ষা চাঁদিনী বৈজু (জন্ম: ৮ নভেম্বর ২০০০) একজন ভারতীয় অভিনেত্রী, যিনি মূলত মালায়ালাম চলচ্চিত্রে কাজ করছেন। \"পাথিনেত্তম পাড়ি\" (২০১৯) চলচ্চিত্রের মাধ্যমে তার অভিনয়ে আত্মপ্রকাশ ঘটে। পরবর্তীতে, তিনি \"কারিক্কু ফ্লিক\" প্রযোজিত মিনি সিরিজ \"এভারেজ আম্বিলি\" (২০২১) এবং \"মুকুন্দন উন্নি অ্যাসোসিয়েটস\" (২০২২)-এ মহিলা প্রধান চরিত্রে অভিনয় করে জনপ্রিয়তা অর্জন করেন।\n\n\n== জীবনের প্রথমার্ধ ==\nঅর্ষার জন্ম ৮ নভেম্বর ২০০০, কেরালার আলাপ্পুঝার মান্নার অঞ্চলে, এক শিক্ষাবিদ পরিবারে। স্কুলজীবন শেষে, তিনি কৃষ্টু জ্যোতি কলেজ অফ ম্যানেজমেন্ট অ্যান্ড টেকনোলজি থেকে ইংরেজি সাহিত্যে স্নাতক সম্পন্ন করেন।বর্তমানে তিনি এডাথুয়ার সেন্ট অ্যালোসিয়াস কলেজে স্নাতকোত্তর ডিগ্রি অর্জন করছেন।  ২০১৮ সালে, তিনিমহাত্মা গান্ধী বিশ্ববিদ্যালয় যুব উৎসবে \"এ\" গ্রেড অর্জন করেন, যা তার প্রতিভার স্বীকৃতি হিসেবে বিবেচিত হয়।\n\n\n== কর্মজীবন ==\n২০১৯ সালে, \"পাথিনেত্তম পাড়ি\" চলচ্চিত্রে ছোট একটি চরিত্রে অভিনয়ের মাধ্যমে তার চলচ্চিত্র জগতে যাত্রা শুরু হয়। ছবিটি পরিচালক শঙ্কর রামকৃষ্ণনের আত্মপ্রকাশমূলক কাজ ছিল। \n২০২১ সালে, তিনি \"কারিক্কু ফ্লিক\" প্রযোজিত ইউটিউব মিনি-সিরিজ \"এভারেজ আম্বিলি\"-তে প্রধান চরিত্রে অভিনয় করেন। গল্পটি একজন সাধারণ ছাত্রীর সংগ্রামের উপর ভিত্তি করে তৈরি, যা সমাজের প্রচলিত পুরুষতান্ত্রিক ধ্যানধারণার বিরুদ্ধে লড়াই করে। দ্য নিউ ইন্ডিয়ান এক্সপ্রেসের চলচ্চিত্র সমালোচক আর্য ইউআর লিখেছেন যে \"অর্ষার অভিনয়, যেখানে তিনি এক নজরে বা হাসি দিয়েই অনেক কিছু বলতেন, এটি অ্যাভারেজ আম্বিলির সবচেয়ে আকর্ষণীয় উপাদানগুলির মধ্যে একটি।\"  সিরিজটি সোশ্যাল মিডিয়ায় ব্যপক জনপ্রিয়তা অর্জন করে এবং দর্শকদের দারুণ সাড়া পায়। \n২০২২ সালে, তিনি \"মুকুন্দন উন্নি অ্যাসোসিয়েটস\"-এভিনীথ শ্রীনিবাসন, সুরজ ভেঞ্জারমুড, সুধি কোপ্পা এবং তানভি রাম -এর সঙ্গে অভিনয় করেন। ছবিটি বাণিজ্যিকভাবে সফল হয় এবং সমালোচকদের প্রশংসা পায়।  সিনেমা এক্সপ্রেসের সমালোচক ভিগনেশ মধু মন্তব্য করেছেন \"মূলধারার নারী অভিনেত্রীদের জন্য গতানুগতিকতা ভাঙা এমন চরিত্র পাওয়া বিরল, এবং অর্ষা এই সুযোগটি পুরোপুরি কাজে লাগিয়েছেন।\" \nঅর্ষা বর্তমানে স্টেফি জাভি’র পরিচালনায় তার প্রথম চলচ্চিত্র \"মধুরা মনোহারা মোহম\"-এ কাজ করছেন।  এছাড়া, তিনি \"কুরবানি\" চলচ্চিত্রে শেন নিগমের বিপরীতে অভিনয় করেছেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== ওয়েব সিরিজ ===\n\n\n=== সঙ্গীত ভিডিও ===\n\n\n== তথ্যসূত্র =="}