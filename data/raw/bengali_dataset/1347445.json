{"pageid": 1347445, "title": "পাসমবাহন নৃত্য", "url": "https://bn.wikipedia.org/wiki?curid=1347445", "content": "পাসামবাহন নৃত্য হল একটি মিনাংকাবাউ ঐতিহ্যবাহী নৃত্য যা ইন্দোনেশিয়ার পশ্চিম সুমাত্রা প্রদেশের বিভিন্ন অঞ্চলে পরিবেশিত হয়। সাধারণত একটি ঐতিহ্যবাহী অনুষ্ঠানে অতিথি এবং প্রবীণদের সম্মান করার জন্য আনুষ্ঠানিক স্বাগত নৃত্য হিসাবে পাসমবাহন পরিবেশিত হয়। যাইহোক, আজকাল এই নৃত্যটি কেবল স্বাগত অনুষ্ঠানেই নয়, জনসাধারণের সম্মুখেও একটি জনপ্রিয় নর্তন শিল্প হিসাবে পরিবেশিত হয়। \nকিছু কিছু বিশেষ ক্ষেত্রে পাসমবাহন নৃত্য পরিবেশন করার রীতি আছে, যেমন যখন দূর থেকে অতিথিরা আসে বা যখন বর কনের বাড়িতে আসে।    বিয়েতে বর ও কনেকে স্বাগত জানাতে পাসমবাহন নৃত্য পরিবেশিত হয়। সম্মানিত অতিথিরা বা বর-কনে ঘরে প্রবেশ করলে, নর্তকীরা সাধারণত একটি ছাতা তাদের মাথায় ধরে যা আভিজাত্যের ও সম্মানের প্রতীক চিহ্ন স্বরূপ। \nসাধারণত মহিলারাই পাসমবাহন নৃত্যে অংশগ্রহণ করে। তারা রঙিন আনুষাঙ্গিক কাপড় পরে এবং মাথায় মস্তক পরিধেয় ধারণ করে। তারা ঐতিহ্যবাহী মিনাংকাবাউ বাদ্যযন্ত্র যেমন তালেম্পং এবং গেন্ডাং-এর তালে তালে নৃত্য পরিবেশন করে। তালেম্পং হল মিনাংকাবাউ উপজাতির সাধারণ যন্ত্রের একটি ঐতিহ্যবাহী বাজনা। এটি পিতল বা কাঠের তৈরি হয়। পাসমবাহন নৃত্য পরিবেশিত হওয়ার পর, অতিথিদের কাছে পান ভর্তি এক ধরনের ট্রেতে পান পরিবেশন করা হয় ও বাদবাকী অনুষ্ঠান চলতে থাকে। \nপাসমবাহন নৃত্য একচেটিয়াভাবে একটি স্বাগত নৃত্য হিসাবে পরিচিত ছিল। যাইহোক, এখন এর কার্যকারিতা পরিবর্তিত হয়েছে। এই নাচ এখন শুধু স্বাগত জানানোর জন্য নয় বরঞ্চ উপস্থিত জনগনকে বিনোদন দেওয়ার জন্যও ব্যবহৃত হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}