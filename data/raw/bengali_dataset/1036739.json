{"pageid": 1036739, "title": "বিলাসপুর বিমানবন্দর", "url": "https://bn.wikipedia.org/wiki?curid=1036739", "content": "বিলাস দেবী কেবত বিমানবন্দর নামে পরিচিত বিলাসপুর বিমানবন্দর (আইএটিএ: পিএবি, আইসিএও: ভিএবিআই) ভারতের ছত্তিসগড় রাজ্যের বিলাপুরের দশ কিলোমিটার (৬.২ মাইল) দক্ষিণে চক্রভট্টে অবস্থিত। এটি ভারতীয় বিমানবন্দর কর্তৃপক্ষের মালিকানাধীন। বায়ুদূত ১৯৮০-এর দশকে বিমানবন্দরটি থেকে  ভোপাল ও দিল্লিতে উড়ান পরিষেবা সরবরাহ করত। বিমানবন্দর থেকে ২০২১ সালে পুনরায় বাণিজ্যিক নির্ধারিত উড়ান চালু হয়।\n\n\n== ইতিহাস ==\nবিলাসপুর বিমানবন্দরটি ২০২১ সালের ২৭ জানুয়ারি বাণিজ্যিক উড়ান পরিচালনা (৩সি ভিএফআর বিভাগে ৭২ আসনের বিমান)  করার জন্য ডিরেক্টর জেনারেল অব সিভিল এভিয়েশন (ভারত) এর বাণিজ্যিক অনুমোদন (লাইসেন্স) লাভ করে।  কেন্দ্রীয় নাগরিক বিমান পরিবহন মন্ত্রী, হরদীপ সিংহ পুরী ২০২১ সালের ২ ফেব্রুয়ারি ঘোষণা করেন যে বিলাসপুর বিমানবন্দর থেকে প্রয়াগরাজ, দিল্লি, ভোপাল, জব্বলপুরে বাণিজ্যিক উড়ান পরিষেবা ২০২১ সালের ১ মার্চ থেকে চালু হবে।\n\n\n== পরিকাঠামো ==\nবিমানক্ষেত্রটির উচ্চতা সমুদ্রপৃষ্ঠ থেকে ২৭৬ মিটার।\n১৭/৩৫ রানওয়েটি উভয় প্রান্তে বাঁক প্যাড সহ ১,৫৩৫ মিটার দীর্ঘ এবং ৩০ মিটার প্রশস্ত। রানওয়েটি একটি ৬৩০ মিটার দীর্ঘ ট্যাক্সিওয়ের দ্বারা একটি ছোট হেলিপ্যাড সহ অ্যাপ্রোনের সাথে সংযুক্ত রয়েছে।\n\n\n== বিমানসংস্থা ও গন্তব্য ==\n\n\n== অনির্দিষ্ট কালের জন্য ধর্মঘট ==\nরাঘবেন্দ্র রাও ভবন নামে পরিচিত সিটি টাউনহলে বিলাসপুরে বিমান সংযোগের দাবিতে কেন্দ্রীয় ও রাজ্য সরকারের বিরুদ্ধে প্রতিবাদ করার জন্য ২০১৯ সালের ২৬ শে অক্টোবর স্থানীয় কয়েকজন অনির্দিষ্টকালের ধর্মঘট শুরু করে। তাদের দাবীসমূহ: বিলাসপুরে একটি পূর্ণাঙ্গ ৪সি বিমানবন্দর গঠন করা উচিত; দিল্লি, মুম্বই, বেঙ্গালুরুের মতো মেট্রো শহরসমূহের সাথে উড়ান সংযোগ; বিলাসপুর বিমানবন্দরে বড় আকারের বিমানের অবতরণ ও উড্ডয়নের জন্য বিমানবন্দরের রানওয়ে সম্প্রসারণ করা।\nবিলাসপুর বিমানবন্দরটি ৩সি কার্যক্রমের জন্য চালু করা হয় এবং জব্বলপুর ও এলাহাবাদ হয়ে দিল্লি যাওয়ার জন্য ২০২১ সালের মার্চ মাসে সাপ্তাহিক ৪X উড়ান পরিষেবা শুরু হয়। বিলাসপুর জেলার স্থানীয় বাসিন্দারা বিমানবন্দরকে ৩সি থেকে ৪সি বিভাগে উন্নীত করার জন্য ধর্মঘট অব্যাহত রেখেছেন।\n\n\n== তথ্যসূত্র ==\n\n\n== বহিঃসংযোগ ==\nভিএবিআই সম্পর্কিত বিমানবন্দর তথ্যাদি - ওয়ার্ল্ড এ্যারো ডাটা"}