{"pageid": 1428408, "title": "রশ্মিতা হরিমূর্তি", "url": "https://bn.wikipedia.org/wiki?curid=1428408", "content": "রশ্মিতা হরিমূর্তি (জন্ম ১৩ই আগস্ট ১৯৯৪) একজন ভারতীয় মডেল এবং সৌন্দর্য প্রতিযোগিতার শিরোপাধারী। তিনি মুম্বাইয়ের সর্দার বল্লভভাই প্যাটেল ইণ্ডোর স্টেডিয়ামে মিস ইউনিভার্স ইণ্ডিয়া ২০১৬ হিসাবে মুকুট লাভ করেন। মিস ইউনিভার্স ইণ্ডিয়া ২০১৬ এর বিজয়ী হিসাবে, তিনি ফিলিপাইনের ম্যানিলায় মিস ইউনিভার্স ২০১৬- এ ভারতের প্রতিনিধিত্ব করেছিলেন।\n\n\n== প্রাথমিক জীবন ==\nরশ্মিতা হরিমূর্তি বেঙ্গালুরুতে জন্মগ্রহণ করেন এবং বড় হয়ে ওঠেন। তিনি কান্নাডিগা পরিবারের সদস্য। তাঁর বোন, রক্ষিতা হরিমূর্তিও একজন সৌন্দর্য প্রতিযোগিতার শিরোপাধারী। রশ্মিতা বেঙ্গালুরুর সোফিয়া হাই স্কুল থেকে তাঁর বিদ্যালয় শিক্ষা সমাপ্ত করেন এবং পরে বেঙ্গালুরুর মাউন্ট কারমেল কলেজ থেকে আন্তর্জাতিক ব্যবসায় তাঁর স্নাতকোত্তর ডিগ্রি শেষ করেন।\n\n\n== সুন্দরী প্রতিযোগিতা ==\nরশ্মিতা হরিমূর্তি ফেমিনা মিস ইণ্ডিয়া ব্যাঙ্গালোর খেতাবের জন্য অডিশন দেওয়া শুরু করেন এবং সেখানে তিনি বিজয়ী হন। এই জয়ের ফলে তিনি ফাইনালিস্ট হিসেবে ফেমিনা মিস ইণ্ডিয়া ২০১৬ -এ সরাসরি প্রবেশাধিকার পান। মূল দিনে, তিনি শীর্ষ ৫ ফাইনালিস্টে পৌঁছোন এবং ইভেন্টে বিশেষ পুরস্কার \"মিস স্পেকটাকুলার আইজ\" এবং \"মিস র‌্যাম্পওয়াক\" জেতেন।\n\n\n=== মিস ডিভা - ২০১৬ ===\nএকই বছরে, তিনি মিস ডিভা - ২০১৬ প্রতিযোগিতায় অংশগ্রহণ করেছিলেন এবং মিস ডিভা ইউনিভার্স ২০১৬ এর খেতাব জিতেছিলেন। সেখানে বিদায়ী শিরোপাধারী উর্বশী রাউতেলা তাঁকে মুকুট পরিয়ে দিয়েছিলেন।\n\n\n=== মিস ইউনিভার্স ২০১৬ ===\nতিনি মিস ইউনিভার্স ২০১৬  -এ ভারতের প্রতিনিধিত্ব করেছিলেন। এই প্রতিযোগিতা ২০১৭ সালের ২৯শে জানুয়ারি ফিলিপাইনের মেট্রো ম্যানিলার পাসেতে মল অফ এশিয়া অ্যারেনায় অনুষ্ঠিত হয়েছিল। তিনি এখানে কোন স্থান পাননি।\n\n\n== তথ্যসূত্র ==\n\nটেমপ্লেট:Indian Beauty Pageant Representativesটেমপ্লেট:Miss Universe 2016 delegates"}