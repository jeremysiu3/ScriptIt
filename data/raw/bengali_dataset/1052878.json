{"pageid": 1052878, "title": "সানফ্রেকে হিরোশিমা", "url": "https://bn.wikipedia.org/wiki?curid=1052878", "content": "সানফ্রেকে হিরোশিমা (ইংরেজি: Sanfrecce Hiroshima, জাপানি: サンフレッチェ広島) হচ্ছে হিরোশিমা ভিত্তিক একটি জাপানি পেশাদার ফুটবল ক্লাব। এই ক্লাবটি বর্তমানে জাপানের শীর্ষ স্তরের ফুটবল লিগ জে১ লিগে প্রতিযোগিতা করে। এই ক্লাবটি ১৯৩৮ সালে তোয়ো ইন্ডাস্ট্রিজ ফুটবল ক্লাব নামে প্রতিষ্ঠিত হয়েছে। ৩৬,৮৯৪ ধারণক্ষমতাবিশিষ্ট এদিওন স্টেডিয়াম হিরোশিমায় সানফ্রেকে নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন জাপানি সাবেক ফুটবল খেলোয়াড় হিরোশি জোফুকু এবং সভাপতির দায়িত্ব পালন করছেন তাকুইয়া ইয়ামামোতো। জাপানি রক্ষণভাগের খেলোয়াড় শো সাসাকি এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, সানফ্রেকে হিরোশিমা এপর্যন্ত ১৯টি শিরোপা জয়লাভ করেছে; যার মধ্যে ৩টি জে১ লিগ, ১টি জে২ লিগ এবং ৪টি জাপানি সুপার কাপ শিরোপা রয়েছে। অন্যদিকে এশীয় এবং আন্তর্জাতিক প্রতিযোগিতায়, সানফ্রেকে হিরোশিমার সেরা সাফল্য হচ্ছে হচ্ছে ২০১৫ ফিফা ক্লাব বিশ্বকাপে তৃতীয় স্থান অর্জন করা; যেখানে তারা কুয়াংচৌকে ২–১ গোলের ব্যবধানে পরাজিত করেছিল। কাজুইয়ুকি মোরিসাকি, তোশিহিরো আওইয়ামা, কোতা হাত্তোরি, হিসাতা সাতো এবং তাতসুহিকো কুবোর মতো খেলোয়াড়গণ সানফ্রেকে হিরোশিমার জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}