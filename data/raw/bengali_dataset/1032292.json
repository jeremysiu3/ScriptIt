{"pageid": 1032292, "title": "জোসেফিন ম্যাকালিস্টার ব্রিউ", "url": "https://bn.wikipedia.org/wiki?curid=1032292", "content": "জোসেফিন ম্যাকালিস্টার ব্রিউ (১৮ ফেব্রুয়ারি ১৯০৪–৩০ মে ১৯৫৭) ছিলেন একজন ব্রিটিশ শিক্ষাবিদ এবং যুবকর্মী। সামাজিক শিক্ষার বাহক হিসাবে তিনি দলগত সমাজকর্মের অন্যতম পথিকৃৎ ছিলেন।\n\n\n== জীবন ও কাজ ==\n\nজোসেফিন ম্যাকালিস্টার ব্রিউ জন্মগ্রহণ করেছিলেন ওয়ালেসের লেনেলিতে। তিনি ছিলেন বুট ও জুতো ব্যবসায়ী ফ্রেডরিক চার্লস ব্রিউয়ের কন্যা। তিনি অ্যাবেরিস্টউইথের ওয়ালেস বিশ্ববিদ্যালয়ে ইতিহাস নিয়ে পড়াশোনা করেছিলেন এবং ১৯২৫ সালে সেখান থেকে স্নাতক ডিগ্রি অর্জন করেছিলেন। তারপরে তিনি ডরসেটের শেফট্সবারি বালিকা উচ্চবিদ্যালয়ে ইতিহাসের শিক্ষক হয়েছিলেন। ডক্টর অফ ল' অধ্যয়নের জন্য ১৯৩২ সালে তিনি কার্ডিফে গিয়েছিলেন।\nব্রিউ ১৯৫৬ সালে দু'বছর আগে শুরু করা ডিউক অফ এডিনবরা পুরস্কার প্রকল্পের অংশ পাইলট গার্লস অ্যাওয়ার্ড (১৯৫৮ সালে প্রবর্তিত) তৈরিতে মুখ্য ভূমিকা পালন করেছিলন।\n\n\n== মৃত্যু ও উত্তরসূরি ==\nজোসেফিন ম্যাকালিস্টার ব্রিউ ১৯৫৭ সালের ৩০ মে এসেক্সের উডফোর্ড গ্রিনে মৃত্যুবরণ করেছিলেন। ৩রা জুনে লন্ডনের ক্রেমাটোরিয়ামে তার অন্ত্যেষ্টিক্রিয়া অনুষ্ঠিত হয়েছিল।\n\nনেচার ম্যাগাজিনে একটি শোকগাঁথাতে জন ওলফেন্ডেন লিখেছিলেন যে-এমন লোক খুব কমই আছে যারা ব্রিউয়ের মতো এত পরিপূর্ণভাবে, এত কার্যকররূপে ও সেবামূলকভাবে জীবন-যাপন করেছেন। তিনি এমন এক ব্যক্তি হিসাবে স্মরণীয় হয়ে থাকবেন যিনি শত শত পাগলাটে চঞ্চল বাচ্চাদের প্রতি কখনো তার তীব্র স্নেহ হারাননি।ডেম আইসোবেল ক্রিপস ব্রিউকে একটি 'গঠনমূলক শক্তি' হিসাবে বর্ণনা করেছিলেন। তার মতে-তিনি আমাদের সকলের কাছে মহান উপহার, তিনি আমাদের জাতিসূত্রে এমন কিছু তৈরি করেছেন যা প্রজন্ম থেকে প্রজন্ম ধরে বেচেঁ থাকবে।১৯৫৭ সালের ১৩ জুন কুইন্স বার্থডে অনার্সের অংশ হিসাবে তাকে সিবিই পদবীতে ভূষিত করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ডক্যাটে জোসেফিন ম্যাকালিস্টার ব্রিউ\nইন্টারনেট আরকাইভে জোসেফিন ম্যাকালিস্টার ব্রিউ কর্তৃক অনানুষ্ঠানিক শিক্ষা"}