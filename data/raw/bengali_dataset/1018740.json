{"pageid": 1018740, "title": "সলোমন দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1018740", "content": "সলোমন দ্বীপপুঞ্জ জাতীয় ফুটবল দল (ইংরেজি: Solomon Islands national football team) হচ্ছে আন্তর্জাতিক ফুটবলে সলোমন দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম সলোমন দ্বীপপুঞ্জের ফুটবলের সর্বোচ্চ নিয়ন্ত্রক সংস্থা সলোমন দ্বীপপুঞ্জ ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৬৩ সালের ৩০শে আগস্ট তারিখে, সলোমন দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; ফিজিতে অনুষ্ঠিত উক্ত ম্যাচে সলোমন দ্বীপপুঞ্জ নতুন হেব্রিডিজকে কাছে ৬–৩ গোলের ব্যবধানে পরাজিত করেছে।\n২৫,০০০ ধারণক্ষমতাবিশিষ্ট লোসন টামা স্টেডিয়ামে বনিতো নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সলোমন দ্বীপপুঞ্জের রাজধানী হোনিয়ারায় অবস্থিত। বর্তমানে এই দলের ম্যানেজারের দায়িত্ব পালন করছেন স্ট্যানলি ওয়াইটা এবং অধিনায়কের দায়িত্ব পালন করছেন বায়ের আক্রমণভাগের খেলোয়াড় বেঞ্জামিন টটোরি।\nসলোমন দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে সলোমন দ্বীপপুঞ্জ এপর্যন্ত ৭ বার অংশগ্রহণ করেছে, যার মধ্যে সেরা সাফল্য হচ্ছে ২০০৪ ওএফসি নেশন্স কাপের ফাইনালে পৌঁছানো, উক্ত দুই লেগের ফাইনালে তারা অস্ট্রেলিয়ার কাছে সামগ্রিকভাবে ১১–১ গোলের ব্যবধানে পরাজিত হয়েছে।\nহেনরি ফা'আরোদো, বেঞ্জামিন টটোরি, হাদিসি অঁগারি, কমিন্স মেনাপি এবং গেগামে ফেনির মতো খেলোয়াড়গণ সলোমন দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৭ সালের অক্টোবর মাসে প্রকাশিত র‌্যাঙ্কিংয়ে সলোমন দ্বীপপুঞ্জ তাদের ইতিহাসে সর্বপ্রথম সর্বোচ্চ অবস্থান (১২০তম) অর্জন করে এবং ২০১৬ সালের জানুয়ারি মাসে প্রকাশিত র‌্যাঙ্কিংয়ে তারা ২০০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সলোমন দ্বীপপুঞ্জের সর্বোচ্চ অবস্থান হচ্ছে ১০৯তম (যা তারা ২০০৫ সালে অর্জন করেছিল) এবং সর্বনিম্ন অবস্থান হচ্ছে ১৭৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সলোমন দ্বীপপুঞ্জ জাতীয় ফুটবল দল ওয়েব্যাক মেশিনে আর্কাইভকৃত ১৯ অক্টোবর ২০১৮ তারিখে (ইংরেজি)\nওএফসি-এ সলোমন দ্বীপপুঞ্জ জাতীয় ফুটবল দল (ইংরেজি)"}