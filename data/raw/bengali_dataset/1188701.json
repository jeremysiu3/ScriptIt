{"pageid": 1188701, "title": "মাহবুব উজ জামান (কূটনীতিক)", "url": "https://bn.wikipedia.org/wiki?curid=1188701", "content": "মাহবুব উজ জামান একজন বাংলাদেশী পেশাদার কূটনীতিক। তিনি চীনে বাংলাদেশের রাষ্ট্রদূত হিসেবে দায়িত্ব পালন করেছেন। এই পদে নিয়োগ লাভের আগে তিনি পররাষ্ট্র মন্ত্রণালয়ে সচিব (এশিয়া ও প্যাসিফিক) হিসেবে দায়িত্ব পালন করেন।\n\n\n== প্রাথমিক জীবন ==\nতিনি ঢাকা বিশ্ববিদ্যালয়ের অর্থনীতি বিভাগ থেকে স্নাতক (সম্মান) এবং স্নাতকোত্তর ডিগ্রি লাভ করেন। ফরাসি ভাষা ও আন্তর্জাতিক সম্পর্ক বিষয়ে বেলজিয়াম থেকে তিনি একটি ডিপ্লোমাও অর্জন করেছেন।\n\n\n== কর্মজীবন ==\nমাহবুব উজ জামান বিসিএস পররাষ্ট্র ক্যাডারের ১৯৮৫ ব্যাচের একজন কূটনীতিক। দীর্ঘ কূটনৈতিক জীবনে তিনি জেনেভা ও নিউ ইয়র্কে বাংলাদেশ স্থায়ী মিশন ছাড়াও টোকিও, অটোয়া ও নয়াদিল্লিতে বাংলাদেশ মিশনে বিভিন্ন দায়িত্ব পালন করেছেন। তিনি শ্রীলঙ্কা ও সিঙ্গাপুরে বাংলাদেশের হাইকমিশনার ছিলেন। তিনি পররাষ্ট্র মন্ত্রণালয়ের সচিব (এশিয়া ও প্যাসিফিক) এবং চীনে বাংলাদেশের রাষ্ট্রদূত হিসেবেও দায়িত্ব পালন করেছেন।\n\n\n== তথ্যসূত্র =="}