{"pageid": 1480614, "title": "সুজিত সিং", "url": "https://bn.wikipedia.org/wiki?curid=1480614", "content": "সুজিৎ সিং একজন ভারতীয় ফুটবলার। বর্তমানে তিনি কলকাতার মহামেডান স্পোর্টিং ক্লাবের হয়ে খেলেন। সুজিতের বাড়ি জলপাইগুড়ি জেলার মালবাজারে।\n\n\n== কর্মজীবন ==\nসুজিতের ফুটবলের হাতেখড়ি মালবাজার সৎকর সমিতি মাঠে প্রশিক্ষক বিশ্বনাথ বসুর কাছে। সেখানে অনুশীলন করাকালীন জলপাইগুড়ি এবিপিসি মাঠে অনুষ্ঠিত হওয়া এক প্রীতি ম্যাচে নজর কাড়েন তিনি। এর পরপরই তিনি ইস্টবেঙ্গলের রিজার্ভ দলের হয়ে মাঠে নামার সুযোগ পান। তিনি ইস্টবেঙ্গলের হয়ে অনূর্ধ্ব-১৮ আই লিগ খেলেছেন।\n২০২১-২২ মৌসুমে সুজিৎ বাংলার হয়ে সন্তোষ ট্রফিতে খেলেছেন। কেরলে হওয়া প্রতিযোগিতায় বাংলাকে রানার্স করার ক্ষেত্রে সুজিত গুরুত্বপূর্ণ ভূমিকা পালন করেন। প্রতিযোগিতায় রাজস্থান ও মণিপুরের বিরুদ্ধে দু’টো গোল করেন তিনি। পরবর্তী সময়ে সিনিয়র জাতীয় দলের সঙ্গে বাংলার সন্তোষ ট্রফি দলের প্রীতি ম্যাচেও গোল করেছেন তিনি। তিনি ভারতীয় অনূর্ধ্ব-২০ জাতীয় দলে ডাক পান। এছাড়াও তিনি জাতীয় অনূর্ধ্ব ২০ দলের জার্সিতে সাফ চ্যাম্পিয়নশিপ জিতেন।\n২০২৩ সালে সুজিৎ মহামেডান স্পোর্টিং ক্লাব দলে নাম লেখান। তিনি মহামেডানের জার্সিতে টানা দুই মৌসুমে কলকাতা ফুটবল লিগের প্রিমিয়ার ডিভিশনে খেলেছেন।\n২০২৪ সালের ডুরান্ড কাপে তিনি মহামেডানের হয়ে খেলেছেন। ২০২৩-২৪ মৌসুমে চাকরিসূত্রে তিনি ভারতীয় রেলের হয়ে সন্তোষ ট্রফিতেও খেলেন।\n\n\n== পেশাদার ম্যাচের বিবরণ ==\n২০২৩\nকলকাতা লিগ: ম্যাচ সংখ্যা - ৬; গোল সংখ্যা - ১\n২০২৪\nডুরান্ড কাপ: ম্যাচ সংখ্যা - ৩;গোল সংখ্যা - ১\nকলকাতা লিগ: ম্যাচ সংখ্যা - ১০;গোল সংখ্যা - ০\n\n\n== সাফল্য ==\nভারত : অনূর্ধ্ব ২০ সাফ চ্যাম্পিয়নশিপ (২০২২)\nমহামেডান : কলকাতা লিগ (২০২৩)\nবাংলা : সন্তোষ ট্রফি (রানার্স, ২০২১-’২২)\n\n\n== তথ্যসূত্র =="}