{"pageid": 1510547, "title": "পিরামিড গেম (টেলিভিশন ধারাবাহিক)", "url": "https://bn.wikipedia.org/wiki?curid=1510547", "content": "পিরামিড গেম (কোরীয়: 피라미드 게임, ইংরেজি: Pyramid Game) হলো একটি দক্ষিণ কোরীয় সাইকোলজিক্যাল থ্রিলার ভিত্তিক টেলিভিশন ধারাবাহিক। পার্ক সো-ইয়ন পরিচালনায় নির্মিত এই ধারাবাহিকটি রচনা করেছেন চোই সু-ই। কিম জি-ইয়ন, জাং দা-আ, রিউ দা-ইন, শিন সুল-কি এবং কাং না-ওনের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৪ সালের ২৯শে ফেব্রুয়ারি তারিখে টিভিংয়ে সম্প্রচার শুরু হয়েছিল, যা প্রতি সপ্তাহের বৃহস্পতিবার এবং বৃহস্পতিবার স্থানীয় সময় ১২:০০টায় প্রচারিত হয়েছে; যার সর্বমোট ১০টি পর্ব রয়েছে।\n\n\n== সারাংশ ==\nএই ধারাবাহিকে একটি উচ্চ বিদ্যালয়ের সামাজিক শ্রেণিবিন্যাসের অন্ধকার দিকটি তুলে ধরা হয়েছে। কাহিনির কেন্দ্রবিন্দুতে রয়েছে সং সু-জি (কিম জি-ইয়ন)। তিনি ব্যাকইয়ন গার্লস' হাই স্কুলে নতুন ছাত্রী হিসেবে যোগ দেন এবং দ্রুতই একটি নির্মম জনপ্রিয়তা প্রতিযোগিতায় জড়িয়ে পড়েন। এই স্কুলে ছাত্রীরা প্রতি মাসে একটি জনপ্রিয়তা ভোট গ্রহণ করে থাকে, যেখানে সবাই এ থেকে এফ পর্যন্ত গ্রেড প্রদান করা হয়। শীর্ষস্থানীয়রা বিশেষ সুবিধা ভোগ করে, কিন্তু যারা এফ গ্রেড পায়, তারা চরম নির্যাতনের শিকার হয়। নতুন হওয়ায় সু-জি এই নিয়ম সম্পর্কে কিছু জানত না, কিন্তু শীঘ্রই সে এফ গ্রেড পেয়ে সহপাঠীদের নির্মম অত্যাচারের লক্ষ্যবস্তুতে পরিণত হয়। কিন্তু সু-জি হাল ছাড়ার মেয়ে নয়। নিজের ভাগ্য পরিবর্তনের জন্য, সে মিয়ং জা-উন নামে এক ভীতু কিন্তু সদয় হৃদয়ের মেয়ের সঙ্গে বন্ধুত্ব গড়ে তোলে। তারা একসাথে এই নিষ্ঠুর সামাজিক ব্যবস্থার বিরুদ্ধে লড়াই করার পরিকল্পনা করে। কিন্তু এতে ক্ষুব্ধ হয় বেক হা-রিন, যে স্কুলের \"কুইন বি\" এবং যেকোনো মূল্যে নিজের আধিপত্য বজায় রাখতে চায়। সু-জি ও জা-উন ধীরে ধীরে পিরামিড গেমের অবিচার উন্মোচন করে এবং বুঝতে পারে কীভাবে এটি একটি চক্র হিসেবে চলতে থাকে, যা সহিংসতা ও নিপীড়নকে স্বাভাবিক করে তোলে। তারা সহপাঠীদের একত্রিত করার চেষ্টা করে, কিন্তু এর ফলে প্রতারণা, আরও সহিংসতা এবং একে অপরের প্রতি অবিশ্বাসের পরিস্থিতি তৈরি হয়।\nএই ধারাবাহিকটি বন্ধুত্ব, প্রতিরোধ এবং প্রতিষ্ঠানগত নিপীড়নের বিরুদ্ধে লড়াইয়ের একটি শক্তিশালী গল্প তুলে ধরে। এটি সমাজের গভীরতর সমস্যাগুলোর প্রতিফলন ঘটায়, যা শুধুমাত্র স্কুল নয়, বাস্তব জীবনেও বিদ্যমান।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nকিম জি-ইয়ন – সং সু-জি\nজাং দা-আ – বেক হা-রিন\nরিউ দা-ইন – মিয়ং জা-উন\nশিন সুল-কি – সো দো-আ\nকাং না-ওন – ইম ইয়ে-রিম\n\n\n=== পার্শ্ব চরিত্র ===\nজং হা-দাম – গো উন-বিয়ল\nহা ইউল-রি – বাং উ-ই\nহুয়াং হিউন-জুং – কিম দা-ইয়ন\nলি জু-ইয়ন – শিম উন-জুং\nও সে-উন – সং জে-হিউং\nকিম সে-হি – পিয়ো জি-এ\nচোই ইউন-সো – গু সোল-হা\nআন সো-ইয়ো – ইউন না-হি\nসন জি-না – ইম সুন-এ\nসন জি-ইয়ং – রা হে-জুন\nইউন গা-ই – জু সুং-ই\nকিম ইয়ে-না – জং ইয়ন-দু\nসং শি-আন – ও সং-আ\nচো দোং-ইন – জো সুং-হুয়া\nজং এ-ইয়ন – চোই ই-হুয়া\nজুং সুং-গিল – সো জুং-ইয়ন\nচোই সুং-ওন – ইম জু-হিয়ং\nলি দা-কিউং – ইউন ইয়ে-ওন\n\n\n== মুক্তি ==\nপিরামিড গেমের চিত্রধারণ ২০২৩ সালের জুলাই মাসে শুরু হয়ে ২০২৩ সালের ডিসেম্বর মাসে সম্পন্ন হয়েছে। অতঃপর, ২০২৪ সালের ২৯শে ফেব্রুয়ারি তারিখে টিভিংয়ে এই ধারাবাহিকটি মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় পিরামিড গেম (ইংরেজি) \nইন্টারনেট মুভি ডেটাবেজে পিরামিড গেম   (ইংরেজি)"}