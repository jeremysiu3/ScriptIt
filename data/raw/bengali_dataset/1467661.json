{"pageid": 1467661, "title": "স্বর্ণা আক্তার", "url": "https://bn.wikipedia.org/wiki?curid=1467661", "content": "স্বর্ণা আক্তার (জন্ম: ১ জানুয়ারি ২০০৭) হলেন একজন বাংলাদেশি ক্রিকেটার, যিনি বাংলাদেশ জাতীয় মহিলা ক্রিকেট দলের হয়ে ডানহাতি লেগ স্পিন বোলার এবং ডানহাতি ব্যাটসম্যান হিসাবে খেলেন।\n\n\n== আন্তর্জাতিক কর্মজীবন ==\n২০২২ সালের ডিসেম্বরে তিনি ২০২৩ আইসিসি অনূর্ধ্ব-১৯ নারী টি২০ বিশ্বকাপের জন্য বাংলাদেশ জাতীয় অনূর্ধ্ব-১৯ নারী ক্রিকেট দলে নির্বাচিত হন। সেই টুর্নামেন্টে তিনি একটি অর্ধ-সেঞ্চুরিসহ (৫০*) ৫১.০০ গড়ে ১৫৩ রান করেন। তিনিই একমাত্র বাংলাদেশি খেলোয়াড় যিনি টুর্নামেন্টের দলে জায়গা পেয়েছেন।\n২০২৩ সালের জানুয়ারিতে তাকে ২০২৩ আইসিসি মহিলা টি২০ বিশ্বকাপের জন্য বাংলাদেশের টি-টোয়েন্টি দলে রাখা হয়। ২০২৩ সালের ১২ জানুয়ারি শ্রীলঙ্কার বিপক্ষে টি২০ বিশ্বকাপে তার টুয়েন্টি২০ আন্তর্জাতিকে অভিষেক হয়। সেই টুর্নামেন্টে তিনি ৫৯ রান করেন এবং ২ উইকেট নেন।\n২০২৩ সালের এপ্রিলে শ্রীলঙ্কার বিপক্ষে সিরিজের জন্য বাংলাদেশের টি-টোয়েন্টি এবং ওয়ানডে স্কোয়াডে তার নাম যোগ করা হয়। পরে চোট পাওয়ার কারণে তিনি সিরিজ থেকে সরে যান। ২০২৩ সালের জুলাইয়ে ভারতের বিপক্ষে সিরিজের জন্য তাকে ওডিআই দলে রাখা হয়। ২০২৩ সালের ১৬ জুলাই ভারতের বিপক্ষে তার একদিনের আন্তর্জাতিকে অভিষেক হয়, কিন্তু পাকস্থলীর ব্যথায় তিনি ব্যাট করতে আসেননি।\n২০২৩ সালের আগস্টে তিনি ২০২২ এশিয়ান গেমসের জন্য জাতীয় দলে নির্বাচিত হন। তিনি ওই টুর্নামেন্টে বাংলাদেশের ব্রোঞ্জ পদক জয়ী দলের অংশ ছিলেন।\n২০২৩ সালের অক্টোবরে তিনি পাকিস্তানের বিরুদ্ধে টি-টোয়েন্টি সিরিজে অলরাউন্ড খেলেন এবং বাংলাদেশকে পাকিস্তানের বিরুদ্ধে প্রথম টি-টোয়েন্টি সিরিজ জিততে সাহায্য করেন। ২০২৩ সালের ৩ ডিসেম্বর যখন বাংলাদেশ দক্ষিণ আফ্রিকা সফর করে তখন তিনি দক্ষিণ আফ্রিকার বিপক্ষে টি-টোয়েন্টিতে তার প্রথম পাঁচ উইকেট (৪ ওভারে ৫/২৮) নেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে স্বর্ণা আক্তার (ইংরেজি)\nক্রিকেটআর্কাইভে স্বর্ণা আক্তার  (সদস্যতা প্রয়োজনীয়) (ইংরেজি)"}