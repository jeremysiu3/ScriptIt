{"pageid": 1504308, "title": "বিলোনিয়া স্থলবন্দর", "url": "https://bn.wikipedia.org/wiki?curid=1504308", "content": "বিলোনিয়া স্থলবন্দর, বাংলাদেশ স্থলবন্দর কর্তৃপক্ষের নিজস্ব ব্যবস্থাপনায় পরিচালিত ফেনী জেলার পরশুরাম উপজেলার বিলোনিয়া সীমান্তে অবস্থিত একটি স্থলবন্দর। এর বিপরীতে ভারতের ত্রিপুরা রাজ্যের মুহুরীঘাট এলসিএস রয়েছে। এটি দেশের ১৭তম স্থলবন্দর।\n\n\n== অবস্থান ==\nরাজধানী ঢাকা হতে দক্ষিণ-পশ্চিমে বিলোনিয়া স্থলবন্দরের দূরত্ব প্রায় ১৫৬ কিলোমিটার। এছাড়া স্থলবন্দরটি  ফেনী জেলা সদর থেকে ৫৫ কিলোমিটার ও পরশুরাম উপজেলা থেকে মাত্র ৪ কিলোমিটার উত্তরে অবস্থিত।\n\n\n== ইতিহাস ==\nপ্রতিবেশী দেশ ভারতের সঙ্গে ব্যবসা-বাণিজ্য সম্প্রসারণের লক্ষ্যে ২৩ ফেব্রুয়ারি ২০০৯ তারিখ বিলোনিয়া শুল্ক স্টেশনকে স্থলবন্দর ঘোষণা করা হয় এবং ১৯ ডিসেম্বর ২০২২ তারিখ বন্দরের অপারেশনাল কার্যক্রম শুরু হয়। ২১ মে ২০২৩ আনুষ্ঠানিক ভাবে উদ্বোধন করা হয়।\n\n\n== তথ্যসূত্র =="}