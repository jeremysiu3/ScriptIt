{"pageid": 13577, "title": "উইন্ডোজ ৩.০", "url": "https://bn.wikipedia.org/wiki?curid=13577", "content": "মাইক্রোসফট উইন্ডোজ ৩.০ মাইক্রোসফট কর্পোরেশন এর দ্বারা উদ্ভাবিত একটি কম্পিউটার অপারেটিং সিস্টেমের একটি সংস্করণ। এটি ২২ মে ১৯৯০ সালে অবমুক্ত করা হয়। এটি অবশ্য একক ভাবে কাজ করতো না, বরং এমএস-ডস এর গ্রাফিকাল ইন্টারফেইস হিসেবে এটি ব্যবহৃত হতো।\n\n\n== বৈশিষ্ট্য ==\nউইন্ডোজ ২.১ এর উন্নততর সংস্করণ হিসাবে উইন্ডোজ ৩.০ তৈরি করা হয়। এতে গ্রাফিকাল ইন্টারফেইসটি ঢেলে সাজানো হয়, আর মেমরি ম্যানেজমেন্টের কৌশলগুলোর উৎকর্ষ সাধন করা হয়। এটি ইন্টেল এর ৮০২৮৬ ও ৮০৩৮৬ প্রসেসরের মেমরি ম্যানেজমেন্ট সুবিধাগুলো কাজে লাগায়। ডসের জন্য লেখা টেক্সট মোডের প্রোগ্রামগুলো উইন্ডোর মধ্যে করে চালানো যেতো। এটি এক সাথে একাধিক প্রোগ্রাম চালাতে সক্ষম ছিলো।\nডস এর ফাইল ম্যানেজারের বদলে উইন্ডোজ ৩ তে আইকন-ভিত্তিক প্রোগ্রাম ম্যানেজার এবং তালিকাভিত্তিক ফাইল ম্যানেজার ব্যবহার করা হয়েছিলো। ফলে প্রোগ্রাম চালানো ও ফাইল খোঁজা সহজ হয়। ম্যাক ও এস এর অণুকরণে উইন্ডোজে যোগ করা হয় কন্ট্রোল প্যানেল, যার দ্বারা সিস্টেমের বিভিন্ন কাজ করা চলতো।\nউইন্ডোজ ৩ এর সাথে দেয়া হয়েছিলো বিভিন্ন রকমের অ্যাপ্লিকেশন। যেমন, লেখালেখির জন্য নোটপ্যাড, ওয়ার্ড প্রসেসিং এর জন্য রাইট, ম্যাক্রো রেকর্ডিং এর সফটওয়ার, আঁকাআকির জন্য পেইন্ট, এবং হিসাব করার জন্য একটি ক্যালকুলেটর। এছাড়া রিভার্সি খেলাটির সাথে এখানে যোগ করা হয় সলিটেয়ার খেলাটি।\n\n\n== তথ্যসূত্র ==\n\n\n== আরও দেখুন =="}