{"pageid": 1016304, "title": "বিয়াংকা (প্রাকৃতিক উপগ্রহ)", "url": "https://bn.wikipedia.org/wiki?curid=1016304", "content": "২১৮ বিয়াংকা নামে একটি গ্রহাণুও রয়েছে।\n\nবিয়াংকা হল ইউরেনাসের একটি অভ্যন্তরীণ প্রাকৃতিক উপগ্রহ। ১৯৮৬ সালের ২৩ জানুয়ারি ভয়েজার ২ মহাকাশযান কর্তৃক গৃহীত আলোকচিত্রগুলি থেকে এটি আবিষ্কৃত হয় এবং সেই সময় এটির অস্থায়ী নামকরণ করা হয় এস/১৯৮৬ ইউ ৯ (ইংরেজি: S/1986 U 9)। উপগ্রহটির নামকরণ করা হয়েছে উইলিয়াম শেকসপিয়র রচিত দ্য টেমিং অফ দ্য শ্রিউ নাটকের ক্যাথারিনের ভগিনী বিয়াংকার নামানুসারে। এছাড়া এটি ইউরেনাস ৮ (ইংরেজি: Uranus VIII) নামেও পরিচিত।\nবিয়াংকা ইউরেনাসের উপগ্রহগুলির পোর্শিয়া গোষ্ঠীর অন্তর্গত। এই গোষ্ঠীর অন্তর্গত অন্যান্য উপগ্রহগুলি হল ক্রেসিডা, ডেসডিমোনা, জুলিয়েট, পোর্শিয়া, রোজালিন্ড, কিউপিড, বেলিন্ডা ও পার্ডিটা। এই উপগ্রহগুলির কক্ষপথ ও আলোকমিতি-সংক্রান্ত বৈশিষ্ট্যগুলি একই ধরনের। এটির কক্ষপথের ব্যাসার্ধ ২৭ কিলোমিটার এবং জ্যামিতিক অ্যালবেডো ০.০৮। এটুকু ছাড়া এই উপগ্রহটির সম্পর্কে কার্যত আর কিছুই জানা যায় না।\nভয়েজার ২ কর্তৃক গৃহীত আলোকচিত্রগুলিতে বিয়াংকাকে একটি লম্বাটে বস্তুর ন্যায় দেখায়, যার পরাক্ষ ইউরেনাসের দিকে মুখ করে রয়েছে। বিয়াংকার ঊর্ধ্বধ লম্বিত উপগোলকের কক্ষগুলির অনুপাত ০.৭ ± ০.২। এটির পৃষ্ঠভাগ ধূসর রঙের।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nBianca Profile by NASA's Solar System Exploration\nUranus' Known Satellites (by Scott S. Sheppard)"}