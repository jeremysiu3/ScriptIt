{"pageid": 1093445, "title": "একাত্তরের রণাঙ্গন", "url": "https://bn.wikipedia.org/wiki?curid=1093445", "content": "একাত্তরের রণাঙ্গন একটি প্রামাণিক ইতিহাসমূলক গ্রন্থ যার রচয়িতা শামসুল হুদা চৌধুরী। লেখক জীবিকাসূত্রে বাংলাদেশের একজন বেতার প্রশাসক ছিলেন। তিন দশকব্যাপী রেডিও পাকিস্তান-এর একজন উচ্চ পদস্থ বেতার প্রশাসক হয়েও তিনি ১৯৭১-এর মুক্তিযুদ্ধের সময় কলকাতা থেকে প্রচারিত স্বাধীন বাংলা বেতার কেন্দ্র পরিচালনায় বিশেষ ভূমিকা রেখেছিলেন। তিনি ছিলেন স্বাধীন বাংলা বেতার কেন্দ্রের একজন পরিচালক।\n“একাত্তরের রণাঙ্গন” শিরোনামীয় এই গ্রন্থে তিনি ১৯৭১-এ মুক্তিযুদ্ধ শুরুর পর প্রবাসে প্রথম বাংলাদেশ সরকার গঠন এবং বিশেষ করে “স্বাধীন বাংলা বেতার কেন্দ্র” পরিচালনার আনুপূর্ব ইতিহাস তিনি লিপিবদ্ধ করেছেন।\n১৯৮৪ সালের ২২শে জুন ঢাকার আহমদ পাবলিশিং হাউজের পক্ষে আলহাজ্জ্ব মহিউদ্দিন আহমদ এই প্রামাণ্য গ্রন্থটি প্রকাশ করেন। প্রচ্ছদ এঁকেছিলেন শিল্পী কাইয়ুম চৌধুরী। গ্রন্থটি তিনি বঙ্গবন্ধু শেখ মুজিবের স্মৃতির উদ্দেশ্যে উৎসর্গ করেছিলেন। ১৯৯৬-এ গ্রন্থের পরিবর্ধিত ২য় সংস্করণ প্রকাশিত হয়।\n\n\n== কাঠামো ==\n“একাত্তরের রণাঙ্গন” শিরোনামীয় এ গ্রন্থের পৃষ্ঠা সংখ্যা ৬৩৯ (৫ম সংস্করণ, এপ্রিল ২০২১)। এটি ১৪টি পরিচ্ছেদে বিভক্ত। প্রতিটি পরিচ্ছেদে যে সকল বিষয়াদি আলোচনা করা হয়েছে তার তালিকা সূচীপত্রে বর্ণনা করা হয়েছে।\n\n\n== প্রামাণিক দলিলসমূহ ==\nসাংবাদিক ডিভিড ফ্রস্ট কর্তৃক গৃহীত বঙ্গবন্ধু শেখ মুজবুর রহমানের সাক্ষাৎকার।\n১৯৭১’র ২৫ মার্চ রাতে গণহত্যার ভিডিওচিত্রের ধারক ড. নূরউল্লাহ’র সাক্ষাৎকার।\nমেজর শফিউল্লাহ বীর উত্তমের সাক্ষাৎকার।\n“উই রিভোল্ট” শিরোনামীয় মেজর জিয়ার আত্মকথা (সূত্র: সাপ্তাহিক বিচিত্রা, ২৬শে মার্চ, ১৯৭৪।)\nমেজর সি. আর. দত্তের সাক্ষাৎকার।\nঅধ্যাপক আবুল ফজলের সাক্ষাৎকার।\n\n\n== তথ্যসূত্র =="}