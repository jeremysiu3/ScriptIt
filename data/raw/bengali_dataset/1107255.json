{"pageid": 1107255, "title": "জেবুস অবরোধ", "url": "https://bn.wikipedia.org/wiki?curid=1107255", "content": "জেবুস অবরোধ হল বাইবেলে বর্ণনাকৃত রাজা দায়ূদের নেতৃত্বে ইস্রায়েলীয়দের একটি সামরিক অবরোধ যেটি ঘটেছিল ইসরায়েলে এবং ইস্রায়েলীয়রা এই অভিযানে কেনানীয় জেরুসালেম শহরটি জয়লাভ করে যা তখন জেবুস (হিব্রু ভাষায়: יבוס‎ Yəḇūs, \"মাড়াইয়ের তল\") নামে পরিচিত ছিল। ইস্রায়েলীয়রা একটি অতর্কিত আক্রমণের মাধ্যমে শহরে প্রবেশ করে। ইস্রায়েলের রাজধানী করার পর জেবুসকে নতুন নাম দায়ূদ নগর দেওয়া হয়।\nজেরুসালেমকে জেবুসের সাথে চিহ্নিতকরণ বেশ বিতর্কিত। নিলস পিটার লেমকে উল্লেখ করেছেন যে প্রাচীন মধ্যপ্রাচ্যে বাইবেল বহির্ভূত জেরুসালেম নামটির উল্লেখগুলো জেরুসালেম নামক শহরটিকে নির্দেশ করে, উদাহরণ হিসেবে রয়েছে খ্রিস্টপূর্ব ১৪ শতকের আমানরা অক্ষর জেরুজালেমকে \"উরাসালিমমু\" হিসেবে উল্লেখ করেছে। তিনি বলেন যে \"পুরনো নিয়মের বাইরে জেবুস এবং জেবুসীয়দের কোনও প্রমাণ নেই৷ কিছু গবেষক জেবুস ও জেরুজালেম দুটিকে পৃথক জায়গা বলে মনে করেন; অন্য গবেষকরা ঐতিহাসিক পটভূমি বিহীন জেবুস নামটিকে এক ধরনের ছদ্ম-জাতিগত নাম হিসাবে দেখতে পছন্দ করেন।\"\n\n\n== বাইবেলীয় বর্ণনা ==\nজেবুস অবরোধের কথা ২ শমুয়েল ৫ এবং ১ বংশাবলি ১১-এ সাদৃশ্যপূর্ণ শব্দের সাথে উল্লেখ করা হয়েছে:\n\nরাজা দায়ূদ সমস্ত ইস্রায়েলীয়দের নিয়ে জেরুসালেম আক্রমণ করলেন। সেই সময় জেরুসালেম জেবুস নামে পরিচিত ছিল। এখানকার আদি অধিবাসী জেবুসীয়রা তখনও এখানেই বাস করত। তারা দায়ূদকে বলল যে তিনি কিছুতেই এই নগরে ঢুকতে পারবেন না কিন্তু দায়ূদ সিয়োনের দুর্গ অধিকার করে নিলেন। সেই থেকে এর নাম হল ‘দায়ূদ নগর’।\n\n\n== আরও দেখুন ==\nজেরুসালেম অবরোধ (দ্ব্যর্থতা নিরসন), জেরুজালেমের অবরোধ এবং যুদ্ধের তালিকা\n\n\n== তথ্যসূত্র =="}