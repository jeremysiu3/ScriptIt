{"pageid": 1027170, "title": "রোম", "url": "https://bn.wikipedia.org/wiki?curid=1027170", "content": "রোম (ইতালীয়: Roma [ˈroːma] (), লাতিন: Rōma) ইতালির রাজধানী শহর ও বিশেষ কমুন, পাশাপাশি লাৎসিও অঞ্চলের রাজধানী। শহরটি প্রায় তিন সহস্রাব্দ ধরে একটি প্রধান মানব বসতি হিসাবে রয়েছে। এটি১,২৮৫ কিমি২ (৪৯৬.১ মা২) এলাকা জুড়ে ২.৯ মিলিয়ন অধিবাসী নিয়ে দেশের সর্ববৃহৎ ও সবচেয়ে জনবহুল কমুন। শহুরে জনসংখ্যা অনুযায়ী ইউরোপিয়ান ইউনিয়নের তৃতীয় সবচেয়ে জনবহুল শহর। এটি রোম মেট্রোপলিটন সিটির কেন্দ্র, যার জনসংখ্যা ৪৩,৫৫,৭২৫ জন এবং এটি জনসংখ্যা অনুযায়ী ইতালির সর্বাধিক জনবহুল মহানগর হয়ে উঠেছে। এর মহানগর অঞ্চলটি ইতালির মধ্যে তৃতীয় সর্বাধিক জনবহুল। শহরটি লাৎসিওতে টাইবার নদীর তীরে বরাবর ইতালীয় উপদ্বীপের কেন্দ্রীয়-পশ্চিম অংশে অবস্থিত। ভ্যাটিকান সিটি, রোম শহরের সীমার মধ্যে একটি স্বাধীন দেশ, একটি শহরের মধ্যে একটি দেশের বিদ্যমান থাকার একমাত্র উদাহরণ: এই কারণে রোমকে প্রায়ই দুই রাষ্ট্রের রাজধানী হিসেবে সংজ্ঞায়িত করা হয়।\nরোমের ইতিহাস ২৮শতাব্দীর জুড়ে বিস্তৃত। যদিও রোমান পুরাণ উল্লেখ অনুযায়ী ৭৫৩ খ্রিষ্টপূর্বাব্দের কাছাকাছি সময়ে রোমের প্রতিষ্ঠা হয়, এই অঞ্চলে অনেক আগে থেকে মানব বসতি ছিলো, যার ফলে এটি ইউরোপের প্রাচীনতম নিরবিচ্ছিন মানব বসতিযুক্ত শহরগুলোর অন্যতম। শহরের প্রথম দিকের জনসংখ্যা লাতিন, এত্রুস্কান ও সাবিন্সদের একটি মিশ্রণ থেকে সম্ভূত। অবশেষে, শহরটি ধারাবাহিকভাবে রোমান রাজ্য, রোমান প্রজাতন্ত্র ও রোমান সাম্রাজ্যের রাজধানীতে পরিণত হয় এবং অনেকের দ্বারা প্রথম সাম্রাজ্যিক শহর ও মহানগর হিসাবে বিবেচিত।  এটি খ্রিস্টপূর্ব প্রথম শতাব্দীতে রোমান কবি তিবুল্লাস দ্বারা প্রথমে দ্য ইটার্নাল সিটি (লাতিন: আরবস আতারিনা; ইতালিয়ান: লা সিট্টি এতার্না) নামে অভিহিত হয় এবং এই শব্দসমষ্টিটি ওভিড, ভের্গিল ও লিভিও গ্রহণ করেন। রোমকে \"বিশ্বের রাজধানী\"ও (লাতিন: Caput Mundi) বলা হয়। সাম্রাজ্যের পতনের পর, যা মধ্যযুগের শুরু চিহ্নিত করে, রোম ধীরে ধীরে পোপের শাসনের রাজনৈতিক নিয়ন্ত্রণে চলে যায়, যা ১ম শতকে নির্ধারিত হয়ে ৮ম শতক পর্যন্ত স্থায়ী হয়। তখন এটি পেপাল রাষ্ট্রের রাজধানীতে পরিণত হয় এবং ১৮৭০ সাল পর্যন্ত ছিলো। রেনেসাঁ-এর শুরু থেকে, পঞ্চম নিকোলাস (১৪২২-৫৫) থেকে প্রায় সব পোপ শহরটিকে বিশ্বের শৈল্পিক ও সাংস্কৃতিক কেন্দ্র করতে লক্ষ্য\nচারশো বছর ধরে স্থাপত্য-সংক্রান্ত এবং শহুরে পরিকল্পনা সুসঙ্গতভাবে অনুসরণ করেন। এবং তারপর বারোক শৈলী জন্মস্থান। বারোক সময়ের বিখ্যাত শিল্পী এবং রেনেসাঁ স্থপতিরা রোমকে তাদের কার্যকলাপ কেন্দ্রে পরিণত করে এবং শহর জুড়ে শ্রেষ্ঠ শিল্পকলা তৈরি করে। ১৮৭১ সালে রোম, ইতালি রাজ্য এবং ১৯৪৬ সালে ইতালীয় প্রজাতন্ত্রের রাজধানীতে পরিণত হয়।\nরোমের গ্লোবাল শহরের স্বীকৃতি আছে।  ২০১১ সালে, রোম পৃথিবীর ১৮-তম সবচেয়ে বেশি ভ্রমণকারী শহর, ইউরোপীয় ইউনিয়নের মাঝে ৩য়, এবং ইতালির সবচেয়ে জনপ্রিয় পর্যটক আকর্ষণ ছিলো। এর ঐতিহাসিক কেন্দ্র বিশ্ব ঐতিহ্যবাহী স্থান হিসেবে ইউনেস্কো দ্বারা তালিকাভুক্ত। সৌধ ও জাদুঘর যেমন ভ্যাটিকান জাদুঘর এবং কলোসিয়াম বিশ্বের সর্বাধিক দেখা পর্যটক গন্তব্যস্থলগুলির মধ্যে একটি। রোম ১৯৬০ গ্রীষ্মকালীন অলিম্পিক আয়োজন করে এবং জাতিসংঘের খাদ্য ও কৃষি সংস্থার (এফএও) আসন রয়েছে।\n\n\n== ভূগোল ==\n\n\n=== অবস্থান ===\nরোম শহরটি তাইবার (ইতালীয়: তেভেরে) নদীর তীরে মধ্য ইতালির লাৎসিও অঞ্চলে অবস্থিত। এই অঞ্চলে  তাইবার দ্বীপের পাশে নদীর একমাত্র প্রাকৃতিক ফোরডের মুখোমুখি পাহাড়ের উপরে মূল বসতি গড়ে উঠেছে। কিংসের রোমটি সাত টি পাহাড়ে নির্মিত হয়। এই পাহাড়সমূহ হল অ্যাভেন্টাইন পাহাড়, কেলিয়ান পাহাড়, ক্যাপিটোলিন পাহাড়, এস্কুইলিন পাহাড়, প্যালাটাইন পাহাড়, কুইরিনাল পাহাড় ও ভিমিনাল পাহাড়। আধুনিক রোম শহরের মধ্য দিয়ে অ্যানিয়ে নামে অন্য নদী একটি প্রবাহিত হয়, যা ঐতিহাসিক কেন্দ্রের উত্তরে তাইবারে প্রবাহিত হয়।\nযদিও শহরের কেন্দ্রটি তিররেনীয় সাগর থেকে প্রায় ২৪ কিলোমিটার (১৫ মাইল) অভ্যন্তরে অবস্থিত, তবে শহর অঞ্চলটি সাগরের তীর পর্যন্ত বিস্তৃত, যেখানে অস্তিয়া দক্ষিণ-পশ্চিম জেলা অবস্থিত। রোমের কেন্দ্রীয় অংশের উচ্চতা সমুদ্রপৃষ্ঠ থেকে (প্যানথিয়নের পাদদেশ) ১৩ মিটার (৪৩ ফুট) থেকে ১৩৯ মিটার (৪66 ফুট)  (মন্টি মারিওয়ের শিখর) অবধি বিস্তৃত। রোমের কমুনটি সবুজ অঞ্চল সহ প্রায় ১,২৮৫বর্গকিলোমিটার (৪৯৬ বর্গ মাইল) এলাকা জুড়ে বিস্তৃত।\n\n\n== জলবায়ু ==\n\nরোমে গরম, শুষ্ক গ্রীষ্ম এবং হালকা, আর্দ্র শীতের সাথে একটি ভূমধ্যসাগরীয় জলবায়ু রয়েছে (কোপেন জলবায়ু শ্রেণিবিন্যাস: সিএসএ)।\nশহরের গড় বার্ষিক তাপমাত্রা দিনের বেলা ২১° সেন্টিগ্রেড (৭০° ফাঃ) ও রাতে ৯° সেন্টিগ্রেড (৪৮° ফাঃ) এর উপরে থাকে। শীতলতম মাস, জানুয়ারি মাসে গড় তাপমাত্রা দিনের বেলা ১২.৬° সেন্টিগ্রেড (৫৪.৭° ফাঃ) ও রাতে ২.১° সেন্টিগ্রেড (৩৫.৮° র ফাঃ) হয়। উষ্ণতম মাস, আগস্ট মাসে গড় তাপমাত্রা দিনের বেলা ৩১.৭° সেন্টিগ্রেড (৮৯.১ ° ফাঃ) ও রাতে ১৭.৩° সেন্টিগ্রেড (৬৩.১° ফাঃ) হয়।\nদৈনিক গড় তাপমাত্রা প্রায় ৮ ডিগ্রি সেন্টিগ্রেড (৪৬ ° ফারেনহাইট) সাথে ডিসেম্বর, জানুয়ারি ও ফেব্রুয়ারি শীতলতম মাস। এই মাসগুলিতে শীতলতা বা উষ্ণতার ঘন ঘন পরিবর্তনের সাথে তাপমাত্রা সাধারণত দিনে ১০ ডিগ্রি সেন্টিগ্রেড থেকে ১৫ ডিগ্রি সেন্টিগ্রেড (৫০° ফারেনহাইট থেকে ৫৯° ফারেনহাইট) এর মধ্যে এবং রাতে ৩° সেন্টিগ্রেড থেকে ৫° সেন্টিগ্রেড (৩৭°ফারেনহাইট থেকে ৪১° ফারেনহাইট) এর মধ্যে হয়। হালকা তুষার বা শীতের দমকা বাতাসের সাথে  তুষারপাত খুবই বিরল ঘটনা, তবে অপ্রত্যাশিত নয় এবং খুব বিরল ঘটনাতে সবচেয়ে বড় তুষারপাতের (সর্বাধিক সাম্প্রতিকতম ঘটনাগুলি ২০১৮, ২০১২ এবং ১৯৮৬ সালে ঘটে) ঘটনা দেখা যায়।\nআপেক্ষিক আর্দ্রতা গড়ে ৭৫%, পাশাপাশি জুলাই মাসে ৭২% থেকে নভেম্বর মাসে ৭৭% হয়ে থাকে। সমুদ্রের তাপমাত্রা ফেব্রুয়ারিতে সর্বনিম্ন ১৩.৯ ডিগ্রি সেন্টিগ্রেড (৫৭.০ ডিগ্রি ফারেনহাইট) থেকে আগস্টে সর্বোচ্চ ২৫.০ ডিগ্রি সেলসিয়াসে (৭৭.০ ডিগ্রি ফারেনসিয়াস) পরিবর্তিত হয়।\n\n\n== জন পরিসংখ্যা ==\nরোম ৫৫০ খ্রিস্টপূর্বাব্দে ইতালির দ্বিতীয় বৃহত্তম শহর ছিল, যেখানে টেরেন্টিয়াম বৃহত্তম শহর ছিল। এর আয়তন ছিল প্রায় ২৮৫ হেক্টর (৭০০ একর) এবং আনুমানিক জনসংখ্যা ছিল ৩৫,০০০ জন। অন্যান্য উৎস অনুসারে জনসংখ্যা ৬০০ খ্রিস্টপূর্বাব্দ থেকে ৫০০ খ্রিস্টপূর্বাব্দ অবধি ১,০০,০০০ জনের কম ছিল। প্রজাতন্ত্রটি যখন ৫০৯ খ্রিস্টপূর্বাব্দে প্রতিষ্ঠিত হয়, সেই সময়ের আদম শুমারি অনুসারে ১,৩০,০০০ জন জনসংখ্যা নথিভুক্ত করা হয়। প্রজাতন্ত্রের মধ্যে এই শহরটি এবং আশেপাশের অঞ্চল অন্তর্ভুক্ত ছিল। অন্যান্য সূত্র মতে ৫০০ খ্রিস্টপূর্বে জনসংখ্যা ছিল ১,৫০,০০০ জন এবং ১৫০ খ্রিস্টপূর্বাব্দে জনসংখ্যা ৩,০০,০০০ জনের অধিক হয়।\n\n\n== অর্থনীতি ==\nইতালির রাজধানী হিসাবে রোম প্রজাতন্ত্রের রাষ্ট্রপতি, সরকার (এবং এর একক মন্ত্রী), সংসদ, প্রধান বিচারিক আদালত এবং ইতালি ও ভ্যাটিকান সিটির জন্য সমস্ত দেশের কূটনৈতিক প্রতিনিধি সহ রাষ্ট্রের সমস্ত প্রধান প্রতিষ্ঠানকে হোস্ট করে। আমেরিকান ইনস্টিটিউট, ব্রিটিশ স্কুল, ফরাসী একাডেমী, স্ক্যান্ডিনেভিয়ান ইনস্টিটিউট ও জার্মান প্রত্নতাত্ত্বিক ইনস্টিটিউটের মত উল্লেখযোগ্য অনেক আন্তর্জাতিক সাংস্কৃতিক ও বৈজ্ঞানিক প্রতিষ্ঠানসমূহ রোমে অবস্থিত। শহরে এফএওর মতো জাতিসংঘের বিশেষায়িত সংস্থাও রয়েছে। রোমে কৃষি উন্নয়নের জন্য আন্তর্জাতিক তহবিল (আইএফএডি), বিশ্ব খাদ্য কর্মসূচি (ডাব্লুএফপি), ন্যাটো ডিফেন্স কলেজ এবং সাংস্কৃতিক সম্পত্তির সংরক্ষণ ও পুনরুদ্ধারের অধ্যয়নের জন্য আন্তর্জাতিক কেন্দ্রের (আইসিসিআরওএম) মত বড় বড় আন্তর্জাতিক ও বিশ্বব্যাপী রাজনৈতিক ও সাংস্কৃতিক সংগঠনসমূহের কার্যালয় অবস্থিত।\n\n\n== শিক্ষা ==\n\nরোম অসংখ্য একাডেমী, কলেজ ও বিশ্ববিদ্যালয়ের সাথে উচ্চ শিক্ষার একটি দেশব্যাপী ও বড় আন্তর্জাতিক কেন্দ্র। এটি একাডেমি ও কলেজগুলির বিভিন্ন ধরনের গর্ব করে এবং বিশেষত ফ্লোরেন্সের পাশাপাশি প্রাচীন রোম এবং রেনেসাঁর সময়ে বিশ্বব্যাপী একটি বৌদ্ধিক ও শিক্ষামূলক কেন্দ্র হয়ে ওঠে। সিটি ব্র্যান্ডস সূচক অনুসারে, রোমকে বিশ্বের সবচেয়ে ঐতিহাসিক, শিক্ষামূলক ও সাংস্কৃতিকভাবে আকর্ষণীয় ও সুন্দর শহর হিসাবে বিবেচনা করা হয়।\n\n\n== তথ্যসূত্র ==\n\n\n== বহিঃসংযোগ =="}