{"pageid": 1011923, "title": "এস্তোনিয়া জাতীয় ফুটবল দল", "url": "https://bn.wikipedia.org/wiki?curid=1011923", "content": "এস্তোনিয়া জাতীয় ফুটবল দল (এস্তোনীয়: Eesti jalgpallikoondis) হচ্ছে আন্তর্জাতিক ফুটবলে এস্তোনিয়ার প্রতিনিধিত্বকারী পুরুষদের জাতীয় দল, যার সকল কার্যক্রম এস্তোনিয়ার ফুটবলের সর্বোচ্চ নিয়ন্ত্রক সংস্থা এস্তোনীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯২৩ সাল হতে ফুটবলের সর্বোচ্চ সংস্থা ফিফার এবং ১৯৯২ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯২০ সালের ১৭ই অক্টোবর তারিখে, এস্তোনিয়া প্রথমবারের মতো আন্তর্জাতিক খেলায় অংশগ্রহণ করেছে; ফিনল্যান্ডের হেলসিঙ্কিতে অনুষ্ঠিত উক্ত ম্যাচে এস্তোনিয়া ফিনল্যান্ডের কাছে ৬–০ গোলের ব্যবধানে পরাজিত হয়েছে।\n১৪,০০০ ধারণক্ষমতাবিশিষ্ট এ. লে কক এরিনায় নীল শার্ট নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় এস্তোনিয়ার রাজধানী তাল্লিনে অবস্থিত। বর্তমানে এই দলের ম্যানেজারের দায়িত্ব পালন করছেন টমাস হাবেরলি এবং অধিনায়কের দায়িত্ব পালন করছেন কাইয়ারি কালচোর রক্ষণভাগের খেলোয়াড় রাগনার ক্লাভান।\nএস্তোনিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও এস্তোনিয়া এপর্যন্ত একবারও অংশগ্রহণ করতে সক্ষম হয়নি।\nমার্টিন রাইম, মার্কো ক্রিস্টাল, আন্দ্রেস ওপের, কনস্টান্টিন ভাসিলিয়েভ এবং ইন্দ্রেক জেলিনস্কির মতো খেলোয়াড়গণ এস্তোনিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১২ সালের মার্চ মাসে প্রকাশিত র‌্যাঙ্কিংয়ে এস্তোনিয়া তাদের ইতিহাসে সর্বোচ্চ অবস্থান (৪৭তম) অর্জন করে এবং ২০০৮ সালের অক্টোবর মাসে প্রকাশিত র‌্যাঙ্কিংয়ে তারা ১৩৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে এস্তোনিয়ার সর্বোচ্চ অবস্থান হচ্ছে ৫১তম (যা তারা সর্বপ্রথম ১৯২৭ সালে অর্জন করেছিল) এবং সর্বনিম্ন অবস্থান হচ্ছে ১৭৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (এস্তোনীয়)\nফিফা-এ এস্তোনিয়া জাতীয় ফুটবল দল  ওয়েব্যাক মেশিনে আর্কাইভকৃত ১৬ নভেম্বর ২০১৮ তারিখে (ইংরেজি)\nউয়েফা-এ এস্তোনিয়া জাতীয় ফুটবল দল (ইংরেজি)\nএস্তোনীয় ফুটবল অ্যাসোসিয়েশনের পুরাতন ওয়েবসাইট (এস্তোনীয়)"}