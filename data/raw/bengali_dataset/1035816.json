{"pageid": 1035816, "title": "সিতাশ্মা চন্দ", "url": "https://bn.wikipedia.org/wiki?curid=1035816", "content": "সিতাশ্মা চন্দ ( নেপালি: सिताश्मा चन्द; জন্ম ৩১ অক্টোবর ১৯৮৩) হলেন নেপালি সৌন্দর্য প্রতিযোগিতার একজন শিরোপাধারী, পেশাদার মডেল এবং নেপালি বিউটি কুইন যিনি মিস নেপাল ২০০৭ প্রতিযোগিতায় বিজয়ীর মুকুট অর্জন করেছিলেন। তিনি মিস ওয়ার্ল্ড ২০০৭-এ নেপালের প্রতিনিধিত্ব করেছিলেন,  যা অনুষ্ঠিত হয়েছিল ২০০৭ সালের ১লা ডিসেম্বরে।\n\n\n== ব্যক্তিগত জীবন ==\nসিতাশ্মা চন্দ ১৯৮৩ সালের ৩১ অক্টোবর নেপালের কাঠমান্ডুতে জন্মগ্রহণ করেছিলেন। তিনি কাঠমান্ডুর সেন্ট মেরি স্কুলে পড়াশোনা করেছিলেন। তিনি তার কলেজের বালিকা বাস্কেটবল দলের অধিনায়ক ছিলেন। পরে তিনি রাটো বাংলা নারী ক্লাবে যোগ দিয়েছিলেন। তার অধিনায়কত্বের অধীনেই দলটি ২০০৪ এবং ২০০৫ সালে দুটি জাতীয় চ্যাম্পিয়নশিপ জিতেছিল।\nতিনি ২০১৩ সালের ফেব্রুয়ারিতে বেঞ্জামিন জ্যাচারি প্রাইসকে বিয়ে করেছেন।  তিনি তার মাতৃভাষা নেপালির পাশাপাশি ইংরেজি, হিন্দি এবং ফরাসি সহ বেশ কয়েকটি ভাষায় যোগাযোগ করতে পারেন।\n\n\n== তথ্যসূত্র =="}