{"pageid": 1030868, "title": "ডসমোচে", "url": "https://bn.wikipedia.org/wiki?curid=1030868", "content": "ডসমোচে হল ভারতের লাদাখে উদযাপিত ঐতিহ্যবাহী ও পারম্পরিক একটি উৎসব। এটি লেহ, লিকির এবং দিস্কিত মঠে উদযাপিত হয়। এটি নববর্ষ উদ্‌যাপনের অন্তিম উৎসবের একটি, অন্যটি হল লোসার। দুই দিনব্যাপী ডসমোচে উৎসবের জন্য লেহ জেলা এবং জাংস্কার মহকুমার জন্য রাজ্যসরকার ঘোষিত ছুটি বরাদ্দ রয়েছে। ডসমোচে উৎসবটি \"বলির পাঁঠার উৎসব\" নামেও পরিচিত এবং এটি লাদাখের অন্যতম জনপ্রিয় প্রার্থনা উৎসব।\n\n\n== ইতিহাস ==\nলাদাখের শাসকরা ডসমোচে উৎসব শুরু করেছিলেন। রাজা লাচেন গংডুপ / লাহা চেন-ডোনস-গ্রবের (১২৯৫–১৩২০) রাজত্বকালে এই উৎসব শুরু হয়েছিল। তিনি যুদ্ধে বিনাশকারী শক্তিকে প্ৰতিহত করার জন্য ন‍্যুংটি (হিমাচল প্রদেশের কুলু) আক্রমণকারীদের সাথে দুটি যুদ্ধ করেছিলেন। এই অনুষ্ঠানে পুরানো খ্রীষ্টীয় ভজনালয়ের আঙিনায় পবিত্র মুখোশ পরে চাম নৃত্যের আয়োজন করা হত। এটি লেহ প্রাসাদের ফটকের নিচে অবস্থিত।\n\n\n== দিনক্ষণ ==\nযেহেতু লাদাখ তিব্বতীয় চান্দ্র বর্ষপঞ্জী অনুসরণ করে, তাই ডসমোচে উৎসবটি গ্রেগরিয়ান বর্ষপঞ্জীতে প্রতিবছর একই তারিখে উদযাপিত হয় না। তিব্বতীয় চান্দ্র বর্ষপঞ্জী দ্বাদশ মাসের ২৮তম এবং ২৯তম দিনে এটি উদ্‌যাপন করা হয়।\n\n\n== চিত্রশালা ==\n\n\n== তথ্যসূত্র =="}