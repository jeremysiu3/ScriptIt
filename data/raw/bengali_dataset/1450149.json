{"pageid": 1450149, "title": "রায়ান পোর্টেয়াস", "url": "https://bn.wikipedia.org/wiki?curid=1450149", "content": "রায়ান টমাস পোর্টেয়াস (ইংরেজি: Ryan Porteous; জন্ম: ২৫ মার্চ ১৯৯৯; রায়ান পোর্টেয়াস নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব ওয়াটফোর্ড এবং স্কটল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৭ সালে, পোর্টেয়াস স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০২২ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ১০ ম্যাচে ১টি গোল করেছেন।\n\n\n== প্রারম্ভিক জীবন ==\nরায়ান টমাস পোর্টেয়াস ১৯৯৯ সালের ২৫শে মার্চ তারিখে স্কটল্যান্ডের এডিনবরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপোর্টেয়াস স্কটল্যান্ড অনূর্ধ্ব-১৯, স্কটল্যান্ড অনূর্ধ্ব-২০ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৭ সালের ২৪শে মার্চ তারিখে তিনি চেক প্রজাতন্ত্র অনূর্ধ্ব-১৯ দলের বিরুদ্ধে ম্যাচে স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৪ বছরে ২২ ম্যাচে অংশগ্রহণ করেছেন।\n২০২২ সালের ২৭শে সেপ্টেম্বর তারিখে, ২৩ বছর, ৬ মাস ও ২ দিন বয়সে, ডান পায়ে ফুটবল খেলায় পারদর্শী পোর্টেয়াস ইউক্রেনের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ইউক্রেন ০–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে পোর্টেয়াস সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১১ মাস ও ১২ দিন পর, স্কটল্যান্ডের জার্সি গায়ে প্রথম গোলটি করেছেন; ২০২৩ সালের ৮ই সেপ্টেম্বর তারিখে, সাইপ্রাসের বিরুদ্ধে ম্যাচের ১৬তম মিনিটে জ্যাক হেন্ড্রির অ্যাসিস্ট হতে স্কটল্যান্ডের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরায়ান পোর্টেয়াস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রায়ান পোর্টেয়াস  (ইংরেজি)  \nসকারবেসে রায়ান পোর্টেয়াস (ইংরেজি) \nবিডিফুটবলে \nইইউ-ফুটবলে রায়ান পোর্টেয়াস (ইংরেজি) \nট্রান্সফারমার্কেটে রায়ান পোর্টেয়াস (ইংরেজি) \nওয়ার্ল্ডফুটবল.নেটে রায়ান পোর্টেয়াস (ইংরেজি) \nইএসপিএন এফসিতে রায়ান পোর্টেয়াস (ইংরেজি) \nন্যাশনাল-ফুটবল-টিমস.কমে রায়ান পোর্টেয়াস (ইংরেজি)"}