{"pageid": 1118504, "title": "মার্তাঁ ওংলা", "url": "https://bn.wikipedia.org/wiki?curid=1118504", "content": "মার্তাঁ ওংলা ইমা দ্বিতীয় (ফরাসি: Martin Hongla; জন্ম: ১৬ মার্চ ১৯৮৮; মার্তাঁ ওংলা নামে সুপরিচিত) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে ইতালীয় ক্লাব এল্লাস ভেরোনা এবং ক্যামেরুন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলেন।\nওংলা ক্যামেরুন অনূর্ধ্ব-১৭ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। ক্যামেরুনের বয়সভিত্তিক দলের হয়ে খেলার পর, তিনি ২০২০ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ১৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমার্তাঁ ওংলা ইমা দ্বিতীয় ১৯৮৮ সালের ১৬ই মার্চ তারিখে ক্যামেরুনের ইয়াউন্দেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওংলা ক্যামেরুন অনূর্ধ্ব-১৭, ক্যামেরুন অনূর্ধ্ব-২০ এবং ক্যামেরুন অনূর্ধ্ব-২৩ দলের হয়ে খেলার মাধ্যমে ক্যামেরুনের প্রতিনিধিত্ব করেছেন।\n২০২০ সালের ১৬ই নভেম্বর তারিখে, ৩২ বছর ও ৮ মাস বয়সে, ডান পায়ে ফুটবল খেলায় পারদর্শী ওংলা মোজাম্বিকের বিরুদ্ধে অনুষ্ঠিত ২০২২ আফ্রিকা কাপ অব নেশন্স বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৯ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি ক্যামেরুন ২–০ গোলের ব্যবধানে জয়লাভ করেছিল। ক্যামেরুনের হয়ে অভিষেকের বছরে ওংলা সর্বমোট ১ ম্যাচে অংশগ্রহণ করেছেন।\nওংলা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৩ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মার্তাঁ ওংলা  (ইংরেজি)  \nসকারবেসে মার্তাঁ ওংলা (ইংরেজি) \nবিডিফুটবলে মার্তাঁ ওংলা  (ইংরেজি)  \nট্রান্সফারমার্কেটে মার্তাঁ ওংলা (ইংরেজি) \nওয়ার্ল্ডফুটবল.নেটে মার্তাঁ ওংলা (ইংরেজি) \nইএসপিএন এফসিতে মার্তাঁ ওংলা (ইংরেজি) \nন্যাশনাল-ফুটবল-টিমস.কমে মার্তাঁ ওংলা (ইংরেজি)"}