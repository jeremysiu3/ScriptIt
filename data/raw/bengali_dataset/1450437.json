{"pageid": 1450437, "title": "দান এনদোয়ে", "url": "https://bn.wikipedia.org/wiki?curid=1450437", "content": "দান আসান এনদোয়ে (ফরাসি: Dan Ndoye; জন্ম: ২৫ অক্টোবর ২০০০; দান এনদোয়ে নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে ইতালীয় ক্লাব বোলোনিয়া এবং সুইজারল্যান্ড জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৭ সালে, এনদোয়ে সুইজারল্যান্ড অনূর্ধ্ব-১৮ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০২২ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ১২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nদান আসান এনদোয়ে ২০০০ সালের ২৫শে অক্টোবর তারিখে সুইজারল্যান্ডের নিওঁ-এ জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nএনদোয়ে সুইজারল্যান্ড অনূর্ধ্ব-১৮, সুইজারল্যান্ড অনূর্ধ্ব-১৯ এবং সুইজারল্যান্ড অনূর্ধ্ব-২১ দলের হয়ে খেলার মাধ্যমে সুইজারল্যান্ডের প্রতিনিধিত্ব করেছেন। ২০১৭ সালের ৩রা অক্টোবর তারিখে তিনি সুইডেন অনূর্ধ্ব-১৮ দলের বিরুদ্ধে ম্যাচে সুইজারল্যান্ড অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। সুইজারল্যান্ডের বয়সভিত্তিক দলের হয়ে তিনি প্রায় ৫ বছরে ৩৮ ম্যাচে অংশগ্রহণ করে ৩টি গোল করেছেন।\n২০২২ সালের ২৪শে সেপ্টেম্বর তারিখে, ২১ বছর, ১০ মাস ও ৩০ দিন বয়সে, ডান পায়ে ফুটবল খেলায় পারদর্শী এনদোয়ে স্পেনের বিরুদ্ধে অনুষ্ঠিত ২০২২–২৩ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে সুইজারল্যান্ডের হয়ে অভিষেক করেছেন। উক্ত ম্যাচের ৬৮তম মিনিটে আক্রমণভাগের খেলোয়াড় জেরদান শাচিরির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি সুইজারল্যান্ড ২–১ গোলের ব্যবধানে জয়লাভ করেছিল। সুইজারল্যান্ডের হয়ে অভিষেকের বছরে এনদোয়ে সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদান এনদোয়ে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দান এনদোয়ে  (ইংরেজি)  \nসকারবেসে \nবিডিফুটবলে \nইইউ-ফুটবলে \nট্রান্সফারমার্কেটে দান এনদোয়ে (ইংরেজি) \nওয়ার্ল্ডফুটবল.নেটে দান এনদোয়ে (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}