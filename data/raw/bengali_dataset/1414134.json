{"pageid": 1414134, "title": "পর্যটক এক্সপ্রেস", "url": "https://bn.wikipedia.org/wiki?curid=1414134", "content": "পর্যটক এক্সপ্রেস হল একটি বিরতিহীন আন্তঃনগর ট্রেন যা বাংলাদেশ রেলওয়ে – পূর্বাঞ্চলের অন্তর্গত, এটি ১০ জানুয়ারি ২০২৪ থেকে ঢাকা থেকে কক্সবাজার রেলওয়ে স্টেশন পর্যন্ত চলাচল করছে। এটি দ্বিতীয় বাণিজ্যিক ট্রেন হিসেবে কক্সবাজারে রেল পরিবহন সেবা দিচ্ছে।\n\n\n== ইতিহাস ==\nচট্টগ্রাম–কক্সবাজার রেলপথের দোহাজারী–কক্সবাজার অংশের নির্মাণ কাজ ২০২৩ সালের সেপ্টেম্বরের মধ্যে শেষ করার পরিকল্পনা করা হয়। এই অংশের নির্মাণকাজ শেষ হওয়ার পর বাংলাদেশ রেলওয়ে রেলপথে অন্তত ৪টি ট্রেন চালানোর পরিকল্পনা করে। কিন্তু বিভিন্ন সমস্যার কারণে পরবর্তীতে কর্তৃপক্ষ ওই রেলপথে একটি আন্তঃনগর ট্রেন চালানোর সিদ্ধান্ত নেয়। ১ ডিসেম্বর ২০২৩ সালে কক্সবাজারের প্রথম বাণিজ্যিক ট্রেন কক্সবাজার এক্সপ্রেস চালু হয়। ৬ ডিসেম্বর ২০২৩ সালে বাংলাদেশ রেলওয়ে ১ জানুয়ারি ২০২৪ তারিখে কক্সবাজারে আরেকটি আন্তঃনগর ট্রেনের উদ্বোধন ঘোষণা করে, যদিও প্রতিশ্রুত তারিখে ট্রেনটি চালু হয়নি। বরং ওই দিনে কর্তৃপক্ষ ট্রেনের নাম চূড়ান্ত করে অনুমোদন দেয়। ২ জানুয়ারি ২০২৪ সালে ঘোষণা করা হয় যে ট্রেনটি ১০ জানুয়ারি ২০২৪ সালে চালু হবে। ট্রেনটি যথাসময়ে চালু করা হয়।\n\n\n== সেবা ==\nএই ট্রেনটি বাংলাদেশ রেলওয়ে দ্বারা পরিচালিত হয় যা ঢাকা, ঢাকা বিমানবন্দর, চট্টগ্রাম ও কক্সবাজারকে সংযুক্ত করে। এটি সপ্তাহে ৬ দিন ট্রেন নম্বর ৮১৫/৮১৬ দিয়ে পরিচালিত হয়ে থাকে (রবিবার ছুটির দিন)।\n\n\n== সময়সূচি ==\nএই ৮১৫/৮১৬ পর্যটক এক্সপ্রেসের সময়সূচি নীচে দেওয়া হল:\n\n\n== তথ্যসূত্র =="}