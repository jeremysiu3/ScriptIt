{"pageid": 1091723, "title": "ব্ল্যাক প্যান্থার: ওয়াকান্ডা ফরেভার", "url": "https://bn.wikipedia.org/wiki?curid=1091723", "content": "ব্ল্যাক প্যান্থার: ওয়াকান্ডা ফরয়েভার হলো ২০২২ সালে মুক্তিপ্রাপ্ত মার্কিন সুপারহিরো চলচ্চিত্র যা মার্ভেল কমিক্স চরিত্র ব্ল্যাক প্যান্থার এর উপর কেন্দ্রিত। এটি মার্ভেল স্টুডিওজ দ্বারা প্রযোজিত এবং ওয়াল্ট ডিজনি স্টুডিওজ মোশন পিকচার্স দ্বারা পরিবেশিত। চলচ্চিত্রটিকে ব্ল্যাক প্যান্থার (২০১৮) এর সিক্যুয়েল এবং মার্ভেল সিনেম্যাটিক ইউনিভার্স (এমসিইউ) এর ৩০তম চলচ্চিত্র হিসেবে সংকল্পিত। চলচ্চিত্রটিকে পরিচালনা করবেন রায়ান কুগলার, যিনি জো রবার্ট কোল এর সাথে কাহিনিটি লিখেছেন এবং অভিনয়ে রয়েছেন লুপিটা ইয়ংও, ডানাই গুরিরা, মার্টিন ফ্রিম্যান, লেটিশিয়া রাইট, উইনস্টন ডুক, অ্যাঞ্জেলা ব্যাসেট এবং ডমিনিক থর্ন।\n\n\n== সিনেমার পেছনের গল্প ==\nচ্যাডউইক বোসম্যান ২০১৬ সালে তৃতীয় পর্যায়ের কোলন ক্যান্সারে আক্রান্ত হন, যা ২০২০ সালের আগে চতুর্থ পর্যায়ে চলে যায়। তিনি তার ক্যান্সার নির্ণয়ের বিষয়ে প্রকাশ্যে কখনও কথা বলেননি। হলিউড রিপোর্টার অনুসারে, পরিবারের বাহিরের কিছু সদস্যরা জানত যে, বোসম্যান অসুস্থ ছিলেন...।\n২৮শে আগস্ট, ২০২০ সালে কোলন ক্যান্সার সংক্রান্ত জটিলতার ফলে লস এঞ্জেলেসের বাড়িতে বোসম্যান মারা যান, মৃত্যুে সময় তার স্ত্রী ও পরিবার তার পাশে ছিলেন।\nবোসম্যানের মৃত্যুর সময়, কুগলার ব্ল্যাক প্যান্থার সিনেমার দ্বিতীয় কিস্তির স্ক্রিপ্ট লেখার মাঝখানে ছিলেন এবং একটি খসড়াও তৈরি করেছিলেন। এছাড়াও বোসম্যানের প্রতি শ্রদ্ধা নিবেদন করে কেভিন ফাইগি ঘোষণা দেয় যে, টি'চালাকে সিনেমায় আর পুনঃস্থাপন করা হবে না।\nবোসম্যানের মৃত্যুর পর সহ-লেখক কুগলার এবং জো রবার্ট কোল স্ক্রিপ্টটি পুনরায় তৈরি করেছিলেন। ব্ল্যাক প্যান্থার সিনেমার সিক্যুয়েল, ব্ল্যাক প্যান্থার: ওয়াকান্ডা ফরেভার (২০২২), অসুস্থতার কারণে টি'চাল্লার মৃত্যু এবং এর ফলে ওয়াকান্ডান্সদের শোককে প্রক্রিয়া করে দেখানো হয়েছে। অবশেষে টি'চাল্লার বোন শুরি (লেটিশিয়া রাইট অভিনয় করেছেন) ব্ল্যাক প্যান্থার হিসাবে তার উত্তরসূরি হয়। সিনেমাটিতে চ্যাডউইক বোসম্যানকে উৎসর্গ করা হয়।\n\n\n== মুক্তি ==\nব্ল্যাক প্যান্থার: ওয়াকান্ডা ফরয়েভার কে ২০২২ সালের ৮ জুলাইয়ে যুক্তরাষ্ট্রে মুক্তির জন্য তালিকাভুক্ত করা হয়। পূর্বে, এটিকে একই বছরের ৬ মে এর জন্য নির্বাচন করা হয়েছিল। এটি এমসিইউ এর চতুর্থ পর্যায়ের একটি অংশ হবে।\n\n\n== মূল সিনেমার কাহিনি ==\n\n\n== শ্রেষ্ঠাংশে ==\nনাকিয়া হিসেবে লুপিটা ইয়ংও: টি'চালা-র প্রাক্তন প্রেমিকা, একজন যুদ্ধ-বিশ্বাসী এবং নদী গোষ্ঠী থেকে ওয়াকান্ডার জন্য একজন গুপ্তচর।\nওকোয়ে হিসেবে ডানাই গুরিরা: ওয়াকান্ডার কিছু মহিলাদের গঠিত বিশেষ বাহিনী এবং টি'চালা-র দেহরক্ষীদের দল, ডোরা মিলাজি এর প্রধান।\nএভারেট কে. রস হিসেবে মার্টিন ফ্রিম্যান: সেন্ট্রাল ইন্টেলিজেন্স এজেন্সি এর একজন সদস্য।\nশুরি হিসেবে লেটিশিয়া রাইট: টি'চালা এর ছোট বোন, যে দেশের জন্য নতুন প্রযুক্তি উদ্ভাবন করে। ২০২০ এর আগস্টে টি'চালা এর অভিনেতা চ্যাডউইক বোসম্যান এর মৃত্যুর পরবর্তীতে, শুরির প্রথম চলচ্চিত্রের তুলনা সিক্যুয়েলে চরিত্রটিকে বড় ভূমিকা প্রদান করা হয়।\nএম'বাকু হিসেবে উইনস্টন ডুক: একজন শক্তিশালী নিষ্ঠুর যোদ্ধা, যিনি ওয়াকান্ডায় পর্বতে বসবাসকারী গোষ্ঠী জাবারি এর শাসক।\nর‌্যামন্ডা হিসেবে অ্যাঞ্জেলা ব্যাসেট: টি'চালা ও শুরির মা এবং ওয়াকান্ডার রাজমাতা।\nরিরি উইলিয়ামস / আয়রনহার্ট হিসেবে ডমিনিক থর্ন: একজন প্রতিভাসম্পন্ন উদ্ভাবক\n\n\n== সঙ্গীত ==\nব্ল্যাক প্যান্থার এর সুরকার লুডউইগ গোরানসং কে ২০২১ এর সেপ্টেম্বরে সিক্যুয়েলে পুনরাবৃত্তির জন্য নিশ্চিত করা হয়।\n\n\n== আরও দেখুন ==\nমার্ভেল সিনেম্যাটিক ইউনিভার্স\nমার্ভেল সিনেম্যাটিক ইউনিভার্সের চলচ্চিত্রের তালিকা\nমার্ভেল সিনেম্যাটিক ইউনিভার্সের টেলিভিশন ধারাবাহিকের তালিকা\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট  at Marvel.com\nইন্টারনেট মুভি ডেটাবেজে ব্ল্যাক প্যান্থার: ওয়াকান্ডা ফরেভার   (ইংরেজি)"}