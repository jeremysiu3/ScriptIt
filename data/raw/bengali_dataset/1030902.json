{"pageid": 1030902, "title": "আব্দুল কাদের (পণ্ডিত)", "url": "https://bn.wikipedia.org/wiki?curid=1030902", "content": "মাওলানা আব্দুল কাদের (উর্দু: مولانا عبد القادر‎‎ ; ১৪ জুন ১৯০৫ পবৈনী, সোয়াবি) হলেন একজন পাকিস্তানি ইসলামি পণ্ডিত, শিক্ষাবিদ এবং পশতু একাডেমি এবং পেশাওয়ার বিশ্ববিদ্যালয়ের পশতু বিভাগের প্রতিষ্ঠাতা।\n\n\n== শিক্ষাজীবন ==\nমাওলানা আব্দুল কাদের ১৯২৭ সালে পেশাওয়ারের ইসলামিয়া কলেজ থেকে ম্যাট্রিক, ইন্টারমিডিয়েট এবং স্নাতক ডিগ্রি লাভ করেন এবং আলিগড় মুসলিম বিশ্ববিদ্যালয় থেকে ইংরেজি (১৯২৯), আরবি (১৯৩০), এলএলবি (১৯৩১) এবং বিটি (১৯৩২) বিষয়ে স্নাতকোত্তর লাভ করেন।\n\n\n== কর্মজীবন ==\nতিনি ১৯৪২ সালে একটি পশতু ম্যাগাজিন “নন প্যারন” এর সম্পাদক হিসেবে কর্মজীবন শুরু করেছিলেন। এরপর তিনি অল ইন্ডিয়া রেডিওর পাত্রাস বোখারি (তৎকালীন মহাপরিচালক) কর্তৃক পশতু বিভাগের (মধ্যপ্রাচ্য) দায়িত্বে নিযুক্ত হন। পঞ্চাশের দশকের গোড়ার দিকে তাকে পাকিস্তান থেকে আফগানিস্তানের কাবুলে ভাইস কাউন্সিল ও রাষ্ট্রদূত নিযুক্ত করা হয়। তুবিঙ্গেন জার্মানির বিশ্ববিদ্যালয় গ্রন্থাগার থেকে তিনি ১৯৬৭ সালে \"খায়রুল বায়ান\" (পীর রোশনের লেখা দুর্লভ পাণ্ডুলিপি) আবিষ্কার করেন।\n\n\n== মৃত্যু ==\n১৯৬৯ সালের ২২ অক্টোবর বাংলাদেশের রাজশাহীতে একটি অনুষ্ঠানে অংশগ্রহণ করতে ঢাকায় এসে তিনি মৃত্যুবরণ করেন। তিনি পাকিস্তানের পেশোয়ারে সমাধিস্থ হন।\n\n\n== তথ্যসূত্র =="}