{"pageid": 1121236, "title": "সুশোভন বন্দ্যোপাধ্যায়", "url": "https://bn.wikipedia.org/wiki?curid=1121236", "content": "সুশোভন বন্দ্যোপাধ্যায়, যিনি এক টাকার ডাক্তার নামেও পরিচিত, ছিলেন একজন ভারতীয় ডাক্তার এবং রাজনীতিবিদ। তিনি মাত্র এক টাকার বিনিময়ে অসহায় মানুষের চিকিৎসার জন্য পরিচিত। ভারতের প্রাক্তন রাষ্ট্রপতি ভারত রত্ন  প্রণব মুখোপাধ্যায়ের ঘনিষ্ট তিনি ১৯৮৪ সালে বোলপুরের বিধায়ক নির্বাচিত হন। ২০২০ সালে, তিনি চিকিৎসা ক্ষেত্রে অবদানের জন্য ভারত সরকার কর্তৃক পদ্মশ্রী উপাধিতে ভূষিত হন।\n\n\n== পূর্ব জীবন ==\nসুশোভনবাবু পশ্চিমবঙ্গের বোলপুরএর বাসিন্দা।তিনি আর জি কর মেডিকেল কলেজ ও হাসপাতাল থেকে স্নাতক এবং কলকাতা বিশ্ববিদ্যালয় থেকে প্যাথোলজিতে পিজি ডিগ্রি অর্জন করেন।তারপর তিনি হেমাটোলজিতে ডিপ্লোমা করার জন্য লন্ডনে যান। \n\n\n== পুরস্কার ==\nস্বর্ণপদক \n২০২০ সালে পদ্মশ্রী \n\n\n== কর্মজীবন ==\nতিনি ১৯৮৪ সালে ভারতীয় জাতীয় কংগ্রেসের টিকিটে প্রতিদ্বন্দ্বিতা করেছিলেন এবং বোলপুর থেকে পশ্চিমবঙ্গ বিধানসভার সদস্য হিসেবে নির্বাচিত হয়েছিলেন।১৯৬৩ সাল থেকে তিনি মাত্র এক টাকায় দরিদ্র রোগীদের চিকিৎসা করছেন।২০২০ সালে তিনি তার জীবদ্দশায় সর্বাধিক সংখ্যক রোগীর চিকিৎসা করার জন্য গিনেস ওয়ার্ল্ড রেকর্ডে তার নাম ধরে রেখেছেন। একই বছর চিকিৎসা ক্ষেত্রে অবদানের জন্য ভারত সরকার কর্তৃক পদ্মশ্রী পুরস্কারে ভূষিত হন।তিনি আরজি কর মেডিকেল কলেজ ও হাসপাতাল থেকে স্বর্ণপদকও পেয়েছেন।\n\n\n== তথ্যসূত্র ==\n\n\n== বহিঃসংযোগ =="}