{"pageid": 1501796, "title": "নকশীকাঁথার জমিন", "url": "https://bn.wikipedia.org/wiki?curid=1501796", "content": "নকশীকাঁথার জমিন ২০২৪ সালের একটি বাংলা ভাষার বাংলাদেশি মুক্তিযুদ্ধভিত্তিক নাট্য চলচ্চিত্র। ২০১৮-১৯ অর্থবছরে সরকারি অনুদান এবং টিএম ফিল্মসের ব্যানারে  প্রযোজনা করেছেন ফারজানা মুন্নি। কথা সাহিত্যিক হাসান আজিজুল হকের গল্প ‘বিধবাদের কথা’ অবলম্বনে এর চিত্রনাট্য ও সংলাপ রচনা করেছেন আকরাম খান, যিনি চলচ্চিত্রটির পরিচালকও। এতে প্রধান চরিত্রে অভিনয় করেছেন জয়া আহসান ও ফারিয়া শামস সেঁওতি। ছবিটি ২০২৪ সালের ২৭ ডিসেম্বর প্রেক্ষাগৃহে মুক্তি পায়।\nচলচ্চিত্রটি একাত্তরে প্রান্তিক দুই নারীর সংগ্রামের গল্প বলে, যা আকরাম খান পরিচালিত তৃতীয় সিনেমা।\n\n\n== অভিনয়শিল্পী ==\nজয়া আহসান - রাহেলা \nলাবণ্য চৌধুরী - কিশোরকালের রাহেলা \nফারিয়া শামস সেঁওতি - সালেহা, রাহেলার বোন \nদিব্য জ্যোতি \nসৌম্য জ্যোতি\nরওনক হাসান\nইরেশ যাকের\nআদ্রিতা ইবনাত খান\n\n\n== নির্মাণ ==\nলেখকের কাছ থেকে অনুমতি নিয়ে মহামারিকালে নির্মাতা নকশীকাঁথার জমিন-এর শুটিং শুরু করেন। দৃশ্যধারণ শেষ হওয়ার আগেই ২০২১ সালের নভেম্বরে কাহিনীকার হাসান আজিজুল হক মারা যান ।\nনকশীকাঁথার জমিন সিনেমায় রাহেলা চরিত্রে অভিনয় করেছেন জয়া আহসান। রাহেলার বোন সালেহা চরিত্রে অভিনয় করেছেন সেঁওতি। দুই ভাইয়ের চরিত্রে ইরেশ যাকের ও রওনক হাসান। গুরুত্বপূর্ণ দুই চরিত্রে আছেন দুই ভাই দিব্য জ্যোতি ও সৌম্য জ্যোতি।\nমুক্তিযুদ্ধের প্রেক্ষাপটে নির্মিত চলচ্চিত্রটির টিজার ১৬ ডিসেম্বর বিজয় দিবস উপলক্ষে প্রকাশ হয়েছে। ২০ ডিসেম্বর সিনেমার ট্রেলার প্রকাশ করা হয়।\n\n\n== মুক্তি ==\n২০২৪ সালের ২৭শে ডিসেম্বর বাংলাদেশের ৬টি প্রেক্ষাগৃহে মুক্তি পায়।\n\n\n== প্রদর্শনী ও পুরস্কার ==\nছবিটি বেঙ্গালুরু আন্তর্জাতিক চলচ্চিত্র উৎসবে এশিয়ান কম্পিটিশন বিভাগে ৩য় শ্রেষ্ঠ চলচ্চিত্র হিসেবে পুরস্কৃত হয়। এছাড়া চলচ্চিত্রটি ৫৩তম ইন্টারন্যাশনাল ফিল্ম ফেস্টিভ্যাল অব ইন্ডিয়ায় (আইএফএফআই) আইসিএফটি-ইউনেসকো গান্ধী মেডেলের জন্য মনোনয়ন পেয়েছিলো। ১৯তম বার্সেলোনা হিউম্যান রাইটস ফিল্ম ফেস্টিভ্যালে প্রতিযোগিতা বিভাগে মনোনীত হয়েছে । পেয়েছে দক্ষিণ কোরিয়ার ১৪তম বুসান পিস ফিল্ম ফেস্টিভ্যালে বেস্ট ফিচার ফিল্মের পুরস্কার। এটি লন্ডন বাঙালি চলচ্চিত্র উৎসবেও প্রদর্শিত হয়েছে। এমনকি সিনেমাটি রটারডাম আন্তর্জাতিক চলচ্চিত্র উৎসবে বিগ স্ক্রিন প্রতিযোগিতা বিভাগেও নির্বাচিত হয়েছে।\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে নকশীকাঁথার জমিন \nইন্টারনেট মুভি ডেটাবেজে নকশীকাঁথার জমিন   (ইংরেজি)"}