{"pageid": 1345831, "title": "জ্যাঞ্জার নৃত্য", "url": "https://bn.wikipedia.org/wiki?curid=1345831", "content": "জ্যাঞ্জার হল একটি ঐতিহ্যবাহী বালিনিজ এবং ওসিং নৃত্যনাট্য পরিবেশনা যা ইন্দোনেশিয়ার বালি দ্বীপ থেকে উদ্ভূত হয়েছে। এই নৃত্য সাধারণত বালিতে বালিয় জাতি এবং জাভার পূর্বাঞ্চলীয় অঞ্চলের ওসিং জনজাতির লোকেদের দ্বারা পরিবেশিত হয়। জ্যাঞ্জার শব্দটির মোটামুটিভাবে অনুবাদ করলে তার মানে দাড়ায় মোহ। এই শব্দের মাধ্যমে এমন একজন ব্যাক্তির ইঙ্গিত দেওয়া হয় যে প্রেমে আত্মহারা হয়ে গিয়েছে। :৯৭\nজ্যাঞ্জার হল ১৯২০-এর দশকে উদ্ভুত একটি সামাজিক নৃত্য, যদিও এর উৎপত্তির সঠিক তারিখ অজানা  :17, 161 আই মাডে ক্রেডেক দাবি করেন যে  উত্তর বালির মেনিয়ালি গ্রামে জ্যাঞ্জার নৃত্যের উদ্ভব হয়েছিল এবং এতে প্রদর্শিত গানগুলি ছিল এলাকায় ঘোড়া চালকদের সাধারণ গান।':১০১\nজ্যাঞ্জার একটি  কৌতুকপূর্ণ এবং যুবকদের দ্বারা পরিবেশিত দলগত নৃত্যশৈলী।:৯২ একটি মূকনাট্য এবং একটি স্বাগত গান দিয়ে এই নৃত্যের সূচনা হয়। :১৬১ এর পরে ১২ জন পুরুষ নর্তক (কেকাক) তাদের  নৃত্য পরিবেশনা শুরু করেন। তাদের পরিবেশনা শেষ হয়ে গেলে তারা ছয়জনের দুটি দলে ভাগ হয়ে যায় এবং একে অপরের মুখোমুখি দুটি সারিতে বসে। এরপর একটি মহিলা দল (জ্যাঞ্জার) নাটমঞ্চে প্রবেশ করে এবং একটি ঐতিহ্যবাহী লোকগীত গায়,:১৬১ গানের সাথে বাহু আন্দোলিত করে তারা একটি ধীরগতির নৃত্য পরিবেশন করে।:১০০ এই নৃত্য পরিবেশনা শেষ হলে তারা পুরুষদের ন্যায় ছয়জন করে দুটি দলে ভাগ হয়ে দুটি লাইন তৈরি করে ও পুরুষ নৃত্যশিল্পীদের সাথে নৃত্য পরিবেশনের স্থান বা মঞ্চের চারপাশে একটি সীমানা তৈরি করে।:১৬১ এই উদ্বোধনের পরে একটি নাটক হয়, যা মুলবস্তু সাধারনত কিছু ঘরোয়া বিষয়ের উপর নির্ভর করে রচিত হয়।:১৬২\n\n\n== তথ্যসূত্র =="}