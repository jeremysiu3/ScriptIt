{"pageid": 1033969, "title": "মার্তিন সুবিমেন্দি", "url": "https://bn.wikipedia.org/wiki?curid=1033969", "content": "মার্তিন সুবিমেন্দি ইবানিয়েস (স্পেনীয়: Martín Zubimendi; জন্ম: ২ ফেব্রুয়ারি ১৯৯৯; মার্তিন সুবিমেন্দি নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব রিয়াল সোসিয়েদাদ এবং স্পেন জাতীয় দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলে থাকেন।\n২০১১–১২ মৌসুমে, স্পেনীয় ফুটবল ক্লাব রিয়াল সোসিয়েদাদের যুব পর্যায়ের হয়ে খেলার মাধ্যমে সুবিমেন্দি ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, স্পেনীয় ক্লাব রিয়াল সোসিয়েদাদ সি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; রিয়াল সোসিয়েদাদ সি-এর হয়ে তিনি ২৬ ম্যাচে ১টি গোল করেছেন। ২০১৬–১৭ মৌসুমেই তিনি রিয়াল সোসিয়েদাদ বি দলে অন্তর্ভুক্ত হয়েছেন। ২০১৮–১৯ মৌসুমে, তিনি রিয়াল সোসিয়েদাদে যোগদান করেছেন।\n২০১৬ সালে, সুবিমেন্দি স্পেন অনূর্ধ্ব-১৭ দলের হয়ে স্পেনের বয়সভিত্তিক পর্যায়ে অভিষেক করেছিলেন। প্রায় তিন বছর যাবত স্পেনের বয়সভিত্তিক দলের হয়ে খেলার পর, তিনি ২০২১ সালে স্পেনের হয়ে আন্তর্জাতিক পর্যায়ে অভিষেক করেছেন; স্পেনের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমার্তিন সুবিমেন্দি ইবানিয়েস ১৯৯৯ সালের ২রা ফেব্রুয়ারি তারিখে স্পেনের সান সেবাস্তিয়ানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসুবিমেন্দি স্পেন অনূর্ধ্ব-১৭, স্পেন অনূর্ধ্ব-১৯, স্পেন অনূর্ধ্ব-২১ এবং স্পেন অনূর্ধ্ব-২৩ দলের হয়ে খেলার মাধ্যমে স্পেনের প্রতিনিধিত্ব করেছেন। স্পেনের বয়সভিত্তিক দলের হয়ে তিনি প্রায় ৩ বছরে ১৫ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২০ এপ্রিল ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nমার্তিন সুবিমেন্দি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মার্তিন সুবিমেন্দি  (ইংরেজি)  \nসকারবেসে মার্তিন সুবিমেন্দি (ইংরেজি) \nবিডিফুটবলে মার্তিন সুবিমেন্দি  (ইংরেজি)  \nইইউ-ফুটবলে মার্তিন সুবিমেন্দি (ইংরেজি) \nট্রান্সফারমার্কেটে মার্তিন সুবিমেন্দি (ইংরেজি) \nওয়ার্ল্ডফুটবল.নেটে মার্তিন সুবিমেন্দি (ইংরেজি) \nইএসপিএন এফসিতে মার্তিন সুবিমেন্দি (ইংরেজি) \nন্যাশনাল-ফুটবল-টিমস.কমে মার্তিন সুবিমেন্দি (ইংরেজি)"}