{"pageid": 1432033, "title": "নরবর্ণ", "url": "https://bn.wikipedia.org/wiki?curid=1432033", "content": "নরবর্ণ বা প্রবংশ (ইংরেজি: race, প্রতিবর্ণীকৃত: রেইস্) বলতে শারীরিক ও সামাজিক গুণের মিল অনুযায়ী মানুষের শ্রেণীবিভাগকে বোঝায়। আধুনিক বিজ্ঞানে এই শ্রেণীবিভাগ এক সোশ্যাল কনস্ট্রাক্ট বলে বিবেচিত, অর্থাৎ নরবর্ণ হচ্ছে সমাজ দ্বারা তৈরি করা নিয়মাবলী অনুযায়ী নির্ধারিত এক পরিচয়। শারীরিক গঠনের মিল অনুযায়ী এই বর্ণ বিভাজন করা হলেও আদতে ভৌত বা জীববিজ্ঞানে এর কোনো অর্থ নেই। নরবর্ণের এই ধারণা হচ্ছে বর্ণবাদের মূল, যেখানে এটা বিশ্বাস করা হয় যে মানবজাতিকে বিভিন্ন নরবর্ণে ভাগ করা যায় এবং এর মধ্যে কোনো নির্দিষ্ট নরবর্ণ অন্যান্য নরবর্ণের চেয়ে উন্নত।\nযদিও বিজ্ঞানমহলে নরবর্ণের অপরিহার্য বা টাইপোলজিকাল ধারণা অসমর্থনীয়, বিশ্বের বিভিন্ন প্রান্তের বৈজ্ঞানিকগণ বিভিন্ন উপায়ে নরবর্ণের ধারণা প্রতিষ্ঠা করার চেষ্টা করছে। তা সত্ত্বেও কিছু বৈজ্ঞানিকদের দাবি, শ্রেণীবিন্যাসবিদ্যায় মানুষদের মধ্যে নরবর্ণের বিভাজনের কোনো গুরুত্ব নেই, কারণ সমস্ত জীবন্ত মানুষ Homo sapiens sapiens এই উপপ্রজাতির অন্তর্গত।\nবিংশ শতাব্দীর দ্বিতীয় ভাগ থেকে নরবর্ণ বহুনিন্দিত বৈজ্ঞানিক বর্ণবাদের সাথে সম্পর্কিত, এবং এটি ক্রমশ একধরনের অপবৈজ্ঞানিক শ্রেণীবিভাগ বলে বিবেচিত হয়ে গিয়েছে।\n\n\n== আধুনিক পাণ্ডিত্য ==\n\n\n=== মানব বিবর্তনের মডেল ===\nবর্তমানে সমস্ত মানুষকে Homo sapiens প্রজাতির অন্তর্গত করা হয়। তবে এটি homininae উপপরিবারের প্রথম প্রজাতি নয়: Homo গণের প্রথম প্রজাতি Homo habilis ২০ লাখ বছর আগে পূর্ব আফ্রিকায় বিবর্তিত হয়েছিল, এবং তুলনামূলক কম সময়ের মধ্যে এই প্রজাতির বিভিন্ন সদস্য আফ্রিকার বিভিন্ন প্রান্তে বসতি স্থাপন করেছিল। Homo erectus ১৮ লাখের বেশি বছর আগে বিবর্তিত হয়েছিল এবং ১৫ লাখ বছর আগে এই প্রজাতি ইউরোপ ও এশিয়া জুড়ে ছড়িয়ে পড়েছিল। প্রায় সমস্ত শারীরিক নৃতত্ত্ববিদ এব্যাপারে মত পোষণ করেন যে আদিম Homo sapiens (এক গোষ্ঠী, যার অধীনে H. heidelbergensis, H. rhodesiensis ও H. neanderthalensis এই সম্ভাব্য প্রজাতিগুলো রয়েছে) আফ্রিকান H. erectus (sensu lato) বা H. ergaster হতে বিবর্তিত। নৃতত্ত্ববিদগণ এই মত পোষণ করেন যে আধুনিক Homo sapiens উত্তর বা পূর্ব আফ্রিকায় H. heidelbergensis-এর মতো আদিম মানব প্রজাতি থেকে বিবর্তিত হয়ে তারা আফ্রিকা ত্যাগ করেছিল। ইউরোপ ও এশিয়ার H. heidelbergensis and H. neanderthalensis প্রজাতি এবং সাহারা-নিম্ন আফ্রিকায় H. rhodesiensis প্রজাতির সাথে মিশে গিয়ে তাদের প্রতিস্থাপিত করেছিল।\n\n\n=== জীববৈজ্ঞানিক শ্রেণীবিভাগ ===\nবিংশ শতাব্দীর শুরুতে অনেক নৃতত্ত্ববিদদের শেখানো হতো যে নরবর্ণেষ সম্পূর্ণভাবে এক জীববৈজ্ঞানিক ঘটনা, এবং এটি কোনো মানুষের আচরণ ও পরিচয়ের সাথে সম্পর্কিত। এছাড়া মানুষদের মধ্যে ভাষাগত, সাংস্কৃতিক ও সামাজিক বিভাজন যে সহজাতভাবে নরবর্ণের বিভাজন অনুযায়ী, এরকম ধারণাও রয়েছে। এই দুই ধারণা ভিত্তিতে বৈজ্ঞানিক বর্ণবাদ গড়ে উঠেছিল। নাৎসি ইউজেনিক্স কর্মসূচি এবং উপনিবেশবাদ বিরোধী আন্দোলনের প্রসারের জন্য নরবর্ণ সম্পর্কিত এরকম ধারণার জনপ্রিয়তা কমে গিয়েছিল। পশ্চিমের আধুনিক নৃতত্ত্ববিদ ও জীববিজ্ঞানীর এক বড় অংশ নরবর্ণেরকে এক অবৈধ জীববৈজ্ঞানিক আখ্যা বলে চিহ্নিত করেছেন।\n\n\n== তথ্যসূত্র ==\n\n\n== গ্রন্থপঞ্জি ==\n\n\n== আরও পড়ুন ==\n\n\n=== জনপ্রিয় প্রেস ===\n\n\n== বহিঃসংযোগ ==\n\nHopper, Allison (৫ জুলাই ২০২১)। \"Race, Evolution and the Science of Human Origins\"। Scientific American। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\"When racism was respectable: Franz Boas on The Categorization of Human Types\"। History Matters। George Mason University। \n\"Race\"। Stanford Encyclopedia। Stanford University। ১৭ ডিসেম্বর ২০২৩। \n\"Race – The Power of an Illusion\"। PBS.org। Public Broadcasting Service। ২০০৩।  Companion website to California Newsreel feature.\n\"Is Race 'Real'?\"। RaceAndGenomics.SSRC.org। Social Science Research Council। ১৭ নভেম্বর ২০১৭ তারিখে মূল থেকে আর্কাইভ করা। সংগ্রহের তারিখ ১৬ মার্চ ২০২৪।  A collection of essays by professors and research scientists.\n\n\n=== দাপ্তরিক মন্তব্য ===\n\"Statement on Race & Racism\"। PhysAnth.org। American Association of Physical Anthropologists। ২০১৯। \n\"Race\"। State & County QuickFacts। US Census Bureau। ২০০০। \"Definition\" section। ৯ মে ২০০৮ তারিখে মূল থেকে আর্কাইভ করা। \n\"Standards for Maintaining, Collecting, and Presenting Federal Data on Race and Ethnicity\"। DoI.gov। US Department of Interior। ১৯৯৭। ৪ অক্টোবর ২০০৩ তারিখে মূল থেকে আর্কাইভ করা।  Originally published in Federal Register, 30 October 1997.\n\"Race: Are We So Different? (Understanding Race)\"। American Anthropological Association। ২০০৭–২০২০। ১ সেপ্টেম্বর ২০১৯ তারিখে মূল থেকে আর্কাইভ করা।  A public education program, including history, human variation, and lived experience."}