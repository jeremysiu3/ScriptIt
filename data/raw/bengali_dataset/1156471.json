{"pageid": 1156471, "title": "হুয়ান মুসো", "url": "https://bn.wikipedia.org/wiki?curid=1156471", "content": "হুয়ান অগাস্টিন মুসো (জন্ম: ৬ মে ১৯৯৪) হচ্ছেন একজন আর্জেন্টিনার পেশাদার ফুটবলার। তিনি ইতালির সেরিয়ে আ ক্লাব আতালান্তা এবং আর্জেন্টিনা জাতীয় দলের হয়ে গোলরক্ষক হিসেবে খেলেন।\n\n\n== ক্লাব ক্যারিয়ার ==\nডিফেনসোরস দে বেলগ্রানো দে ভিলা রামাল্লোর কাছে ধারে যাওয়ার আগে মুসো ক্লাব ডি রেগাটাস সান নিকোলাসের একাডেমিতে প্রশিক্ষণ নেন। এই ক্লাবে তিনি ১৬ বছর বয়সে স্থানীয় চ্যাম্পিয়নশিপ জিতেছিলেন। ফাইনাল খেলায় ট্রাইব্রেকারের শুট-আউটে পাঁচটির মধ্যে তিনটি পেনাল্টি রক্ষা করেন তিনি।\n\n\n=== রেসিং ক্লাব ===\nরেসিং ক্লাবের ২০১৪ সালের আর্জেন্টাইন প্রাইমরা ডিভিসিওন চ্যাম্পিয়নশিপের সময় মুসো দলের তৃতীয় গোলরক্ষক ছিলেন। সেবার দলটি ১৩ বছরের মধ্যে প্রথম শিরোপা অর্জন করেন। তিন বছর পর ২০১৭ সালের ২৮ মে তারিখে সান লরেঞ্জোর বিপক্ষে ২-১ গোলে জয়ের ম্যাচে তার পেশাদার অভিষেক ঘটে। তিনি ২০১৭-১৮ মৌসুমে আর্জেন্টাইন প্রাইমরা ডিভিসিওনের সময় দলের প্রথম পছন্দের গোলরক্ষক হয়েছিলেন। সেবার রেসিং ক্লাব সপ্তম স্থানে মৌসুম শেষ করে ২০১৯ কোপা সুদামেরিকানার জন্য যোগ্যতা অর্জন করেছিন।\n\n\n=== উদিনেসে ===\n২০১৮ সালের গ্রীষ্মে, তিনি ইতালীয় লীগ সেরিয়ে আ দল উদিনেসে স্বাক্ষরিত হন। পুরো মৌসুম জুড়ে মুসো প্রথম একাদশের অপ্রতিদ্বন্দী অংশ হিসাবে নিজেকে প্রতিষ্ঠিত করে দলের অন্যতম প্রধান খেলোয়াড় হয়ে ওঠেন। তিন মৌসুমে লিগে মোট ১০২টি খেলায় অংশ নেন।\n\n\n=== আতালান্তা ===\n২০২১ সালের ২ জুলাইয়ে মুসো একই লিগের ক্লাব আতালান্তায় পাড়ি জমান। \n\n\n== আন্তর্জাতিক ক্যারিয়ার ==\nমুসো ইতালীয় বংশোদ্ভূত আর্জেন্টাইন। তার জন্ম হয়েছে আর্জেন্টিনাতেই। তবে তার দুই দেশেরই পাসপোর্ট রয়েছে। তিনি ২০১৩ সালের দক্ষিণ আমেরিকান যুব ফুটবল চ্যাম্পিয়নশিপের প্রস্তুতির জন্য চিলির লা সেরেনায় অনুষ্ঠিত প্রীতি টুর্নামেন্ট ফোর নেশনস ম্যাচের জন্য আর্জেন্টিনা অনূর্ধ্ব-২০ দলের সদস্য ছিলেন।\n২৬ মার্চ, ২০১৯ তারিখে মরক্কোর বিপক্ষে একটি প্রীতি ম্যাচে এস্তেবান আন্দ্রাদার ৬৭ তম মিনিটের বিকল্প হিসেবে মাঠে নামার মাধ্যমে আর্জেন্টিনা জাতীয় ফুটবল দলের হয়ে তার অভিষেক হয়। ২০১৯ সালের ১৪ জুনে তিনি আহত আন্দ্রাদার স্থলাভিষিক্ত হওয়ার জন্য ২০১৯ কোপা আমেরিকার জন্য তুলনামূলক দেরিতে দলে ডাক পেয়েছিলেন।\n\n\n== কর্মজীবনের পরিসংখ্যান ==\n\n\n=== ক্লাব ===\n১ সেপ্টেম্বর ২০২২ পর্যন্ত হালনাগাদকৃত।\n\n\n=== আন্তর্জাতিক ===\n৯ সেপ্টেম্বর ২০২২ পর্যন্ত হালনাগাদকৃত।\n\n\n== অর্জন ==\n\n\n=== ক্লাব ===\nরেসিং ক্লাব\n\nআর্জেন্টিনার প্রথম বিভাগ : ২০১৪ ট্রান্সসিয়ন\n\n\n=== আন্তর্জাতিক ===\nআর্জেন্টিনা\n\nকোপা আমেরিকা : ২০২১\nসুপারক্ল্যাসিকো দে লাস আমেরিকা : ২০১৯ \n\n\n== তথ্যসূত্র ==\n\n\n== বহিঃসংযোগ ==\nন্যাশনাল-ফুটবল-টিমস.কমে হুয়ান মুসো (ইংরেজি)\nসকারওয়েতে হুয়ান মুসো  (ইংরেজি)\nFicha del jugador en el sitio oficial de Racing Club\nFichajes.com\nটেমপ্লেট:Atalanta B.C. squad"}