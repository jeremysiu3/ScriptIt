{"pageid": 1007548, "title": "মহম্মদ আমিন", "url": "https://bn.wikipedia.org/wiki?curid=1007548", "content": "মহম্মদ আমিন (জন্ম: ১৫ এপ্রিল, ১৯২৮- ১২ই ফেব্রুয়ারি, ২০১৮) ভারতের কমিউনিস্ট পার্টি (মার্ক্সবাদী)র একজন অত্যন্ত গুরুত্বপূর্ণ নেতা ছিলেন, তিনি দলের শ্রমিক সংগঠন সেন্টার অফ ইন্ডিয়ান ট্রেড ইউনিয়ন সভাপতি এবং সম্পাদক দুই পদেই দায়িত্ব সামলেছেন। মহম্মদ আমিন পশ্চিমবঙ্গ থেকে রাজ্যসভার সাংসদ নির্বাচিতও হয়েছিলেন। তিনি বিভিন্ন সময়ে পশ্চিমবঙ্গ সরকারএর বিভিন্ন দপ্তরের মন্ত্রীও হয়েছেন।\n\n\n== প্রথম জীবন ==\nমহম্মদ আমিন ১৯২৮ সালের শিবপুরের এক উর্দুভাষী মুসলিম পরিবারে জন্মগ্রহণ করেন। তার দাদু আব্দুর রেহমান করাচি থেকে এসে শিবপুরে বসবাস শুরু করেন। মহম্মদ আমিনের কোনো প্রথাগত শিক্ষা ছিল না। ১৯৪২ সালে দ্বিতীয় বিশ্বযুদ্ধএর সময় তিনি একটি পাটকলে কাজ শুরু করেন, তখন কলকাতায় নিয়মিত বোমাবর্ষণ হতো। একটি নৈশ বিদ্যালয় থেকে মহম্মদ আমিন কিছুটা ইংরেজি শিক্ষা লাভ করেন। সেই সময় তিনি বাংলা পাটকল মজদুর ইউনিয়নের সদস্য হন।  ১৯৪৫ সালে দ্বিতীয় বিশ্বযুদ্ধ শেষ হবার পর তিনি পাটকলের কাজ ছেড়ে রাজনীতিতে প্রবেশ করেন।\n\n\n== রাজনৈতিক জীবন ==\n\n\n=== রাজনীতিতে প্রবেশ ===\n১৯৪৬ সালে ১৮ বছর বয়সে মহম্মদ আমিন ভারতের কমিউনিস্ট পার্টির সদস্যপদ লাভ করেন। ১৯৪৬ থেকে স্বাধীনতা পর্যন্ত কলকাতার দাঙ্গা আমিনের জীবনে মারাত্মক প্রভাব ফেলেছিল।\n\n\n== মৃত্যু ==\n২০১৮ সালের ১২ই ফেব্রুয়ারি মহম্মদ ৮৯ বছরে কলকাতায় নিজের বাড়িতে মহম্মদ আমিন মারা যান।\n\n\n== তথ্যসূত্র =="}