{"pageid": 1190761, "title": "আতহারুল ইসলাম", "url": "https://bn.wikipedia.org/wiki?curid=1190761", "content": "আতহারুল ইসলাম (জন্ম: ১৯৫৪) বাংলাদেশ সিভিল সার্ভিসের একজন অবসরপ্রাপ্ত কর্মকর্তা। তিনি শ্রম ও কর্মসংস্থান মন্ত্রণালয়, ভূমি মন্ত্রণালয় এবং বেসামরিক বিমান পরিবহন ও পর্যটন মন্ত্রণালয়ের সচিব ছিলেন। তিনি জাতীয় নদী রক্ষা কমিশনের প্রথম চেয়ারম্যান হিসেবে দায়িত্ব পালন করেন।\n\n\n== প্রাথমিক জীবন ==\nআতহারুল ১৯৫৪ সালে খুলনায় জন্মগ্রহণ করেন। রাজশাহী বিশ্ববিদ্যালয়ের হিসাববিজ্ঞান বিভাগ থেকে ১৯৭৮ সালে স্নাতক ও ১৯৭৯ সালে স্নাতকোত্তর ডিগ্রি লাভ করেন।\n\n\n== কর্মজীবন ==\nআতহারুল ইসলাম রাজশাহী বিশ্ববিদ্যালয়ের হিসাববিজ্ঞান বিভাগে প্রভাষক হিসেবে কর্মজীবন শুরু করেন। পরে বিসিএস প্রশাসন ক্যাডারের ১৯৮১ ব্যাচের একজন কর্মকর্তা হিসেবে সহকারী কমিশনার পদে প্রশাসনে তার কর্মজীবন শুরু হয়। তিনি মাঠ প্রশাসনে বিভিন্ন পদে কাজ করেছেন। তিনি গাজীপুরের জেলা প্রশাসক ছিলেন। তিনি শ্রম ও কর্মসংস্থান মন্ত্রণালয়, ভূমি মন্ত্রণালয় এবং বেসামরিক বিমান পরিবহন ও পর্যটন মন্ত্রণালয়ের সচিব হিসেবে দায়িত্ব পালন করেছেন। ২০১৩ সালে তিনি সরকারি চাকরি থেকে অবসর লাভ করেন। অবসর গ্রহণের পর তিনি জাতীয় নদী রক্ষা কমিশনের প্রথম চেয়ারম্যান হিসেবে দায়িত্ব পালন করেছেন।\n\n\n== তথ্যসূত্র =="}