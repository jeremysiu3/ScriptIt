{"pageid": 1122935, "title": "সুখেন ভট্টাচার্য", "url": "https://bn.wikipedia.org/wiki?curid=1122935", "content": "কমরেড সুখেন ভট্টাচার্য (১৯২৮- ২৪ এপ্রিল, ১৯৫০) একজন ব্রিটিশ বিরোধী স্বাধীনতা আন্দোলনের কর্মী ও বাংলাদেশের সাম্যবাদী আন্দোলনের শহীদ। সুখেন ভট্টাচার্য ভিয়েতনাম দিবসে ময়মনসিংহে প্রচণ্ড ছাত্র আন্দোলন গড়ে তুলেছিলেন। বয়সের তুলনায় বেশ গম্ভীর ও স্বল্পভাষী ছিলেন।\n\n\n== অনশন আন্দোলন ==\nসুখেন ভট্টাচার্য রাজশাহী সেন্ট্রাল জেলের খাপরা ওয়ার্ডে বন্দী থাকাকালীন অনশন ধর্মঘট করছিলেন আরো ছয় জন কমিউনিস্ট নেতা কর্মীর সাথে। তাদের টানা অনশনের ফলে দাবী দাওয়া কিছু পরিমানে মেনে নিতে বাধ্য হয় কারা কর্তৃপক্ষ। কমিউনিস্ট নেতৃবৃন্দকে আলাদা কনডেমড সেলে পাঠানোর চেষ্টা হলে তার বিরোধিতা করেন বিজন সেন ও অন্যান্যরা।\n\n\n== মৃত্যু ==\n২৪ এপ্রিল, ১৯৫০ তারিখে জেলার এডোয়ার্ড বিলে'র আদেশে বিনা প্ররোচনায় নিরস্ত্র বন্দীদের ওপর পুলিশ গুলি চালায়। অনেকের সাথে গুলিতে মৃত্যু ঘটে বিপ্লবী সুখেন ভট্টাচার্যের। নিহত বাকি কমিউনিস্ট নেতারা ছিলেন, দেলোয়ার হোসেন, হানিফ সেখ, সুধীর ধর, আনোয়ার হোসেন (শহীদ), বিজন সেন ও কম্পরাম সিং।\n\n\n== তথ্যসূত্র =="}