{"pageid": 1078257, "title": "ক্রিস্টসিনা সিমানোস্কায়া", "url": "https://bn.wikipedia.org/wiki?curid=1078257", "content": "ক্রিস্টসিনা সিয়ারহেয়েউনা সিমানোস্কায়া (বেলারুশীয়: Крысціна Сяргееўна Ціманоўская, Łacinka: Kryscina Siarhiejeŭna Cimanoŭskaja, উচ্চারিত [t͡simanˈɔwskaja]; জন্ম ১৯ নভেম্বর ১৯৯৬) একজন বেলারুশীয় স্প্রিন্টার। তিনি পোল্যান্ডের বিডগসজে ২০১৭ ইউরোপীয় অনুর্ধ্ব-২৩ চ্যাম্পিয়নশিপে রৌপ্য, ইতালীর নেপলসে ২০১৯ সামার ইউনিভার্সিয়েডের ২০০ মিটার স্প্রিন্টে স্বর্ণ এবং বেলারুশের মিনস্কে অনুষ্ঠিত ২০১৯ ইউরোপীয় গেমসে দলীয় ইভেন্টে রৌপ্য পদক অর্জন করেছেন।\nসিমানোস্কায়া ২০২০ গ্রীষ্মকালীন অলিম্পিকে নারীদের ১০০ মিটার ও ২০০ মিটার ইভেন্টে অংশগ্রহণের জন্য উত্তীর্ণ হন। ২০২১ সালের ১লা আগস্ট তাকে তার ইচ্ছার বিরুদ্ধে টোকিওর হানিডা বিমানবন্দরে নিয়ে যাওয়া হয়। সেখানে তিনি বেলারুশগামী বিমানে উঠতে অস্বীকৃতি জানান। পরে তাকে পুলিশি সুরক্ষা দেওয়া হয় এবং পোল্যান্ড তাকে মানবিক ভিসা প্রদান করে। এরপর তিনি ২০২১ সালের ৪ঠা আগস্ট পোল্যান্ড গমন করেন।\n\n\n== প্রাথমিক জীবন ==\nক্রিস্টসিনা সিমানোস্কায়া পূর্ব বেলারুশের শহর ক্লিমাভিচিতে জন্মগ্রহণ করেন। ১৫ বছর বয়সে একজন অলিম্পিক প্রশিক্ষক তাকে তার একাডেমীতে যোগদানের আমন্ত্রণ জানালে তিনি তা গ্রহণ করেন। তার পিতামাতা প্রাথমিকভাবে তিনি পেশাদার অ্যাথলেট হতে পারবেন না ভেবে চিন্তিত হলেও পরে সিমানোস্কায়া ও তার দাদী তাদের বোঝাতে সক্ষম হন।\n\n\n== আন্তর্জাতিক প্রতিযোগিতা ==\n\n\n== স্বদেশ প্রেরণের চেষ্টা এবং পোল্যান্ডে আশ্রয় ==\n২০২১ সালের ৩০ জুলাই, সিমানোস্কায়া এক ইন্সটাগ্রাম ভিডিওতে তার সম্মতি ছাড়া ৪×৪০০ মিটার রিলেতে তার নাম দেওয়ায় বেলারুশ অলিম্পিক কমিটির কর্মকর্তাদের সমালোচনা করেন। ২০২১ সালের ১লা আগস্ট বেলারুশের সংবাদ মাধ্যম জোরপূর্বক সিমানোস্কায়াকে তার দেশে ফেরতের প্রচেষ্টার বিষয়ে প্রতিবেদন প্রকাশ করে। সিমানোস্কায়া সাংবাদিকদের জানান তিনি বেলারুশ ফেরত যেতে ভয় পাচ্ছেন এবং তিনি অন্য দেশে আশ্রয় নিতে চান। ২ আগস্ট, তাকে পোল্যান্ডে একটি মানবিক ভিসা দেওয়া হয়েছিল.\nযদিও পশ্চিম ইউরোপের বেশিরভাগ দেশই তার সুরক্ষার প্রস্তাব দিয়েছিল, তবে তিনি পোল্যান্ডে আশ্রয় নেওয়ার সিদ্ধান্ত নিয়েছিলেন কারণ দেশটি স্পষ্টভাবে তাকে প্রতিযোগিতা চালিয়ে যাওয়ার সুযোগ দিয়েছিল; আইওসি পোলিশ অলিম্পিক কমিটির (পিকেওআই) কর্মকর্তাদের সাথে সিমানোস্কায়া পুনরায় প্রতিযোগিতা শুরু করার বিষয়ে যোগাযোগ করেছে। ৪ আগস্ট, তিসমানোস্কায়া ওয়ারশো চপিন বিমানবন্দরে উড়ে যান, যেখানে তার সাথে পোলিশ কর্মকর্তারা এবং বেলারুশীয় প্রবাসীরা দেখা করেছিলেন. আইওসির সভাপতি টমাস বাখ এবং জাপানের পররাষ্ট্র মন্ত্রণালয় উভয়েই ৬ আগস্ট বিবৃতি দিয়েছিলেন যে সিমানোস্কায়া সাথে যা ঘটেছিল তা \"দুঃখজনক\" এবং \"অন্যায়\" হিসাবে বর্ণনা করেছেন।\n\n\n== ব্যক্তিগত সেরা ==\nআউটডোর\n\n১০০ মিটার – ১১.০৪ (+০.৭ মিটার/সেকেন্ড, মিনস্ক ২০১৮)\n২০০ মিটার – ২২.৭৮ (−১.২ মিটার/সেকেন্ড, মিনস্ক ২০১৯)\nইনডোর\n\n৬০ মিটার – ৭.২১ (মোগিলভ ২০১৭)\n২০০ মিটার – ২৩.৬২ (মোগিলভ ২০১৯)\n\n\n== মন্তব্য ==\n\n\n== তথ্যসূত্র ==\n\n\n== আরও পড়ুন ==\n\"The Guardian view on Belarus: an Olympic athlete joins the exodus\"। The Guardian। ২ আগস্ট ২০২১। \n\"Opinion: An Olympian reminds us: In Belarus, honesty can be a crime\"। The Washington Post। ২ আগস্ট ২০২১। \n\"The Times view on the fugitive athlete Krystsina Tsimanouskaya: Olympic Trial\"। The Times। ৩ আগস্ট ২০২১। ১৯ জানুয়ারি ২০২২ তারিখে মূল থেকে আর্কাইভ করা। সংগ্রহের তারিখ ৩১ আগস্ট ২০২১।"}