{"pageid": 1121195, "title": "সোফিয়া ওয়াদিয়া", "url": "https://bn.wikipedia.org/wiki?curid=1121195", "content": "সোফিয়া ওয়াদিয়া, (বিবাহের পূর্বনাম- সোফিয়া  ক্যামাচু), ছিলেন কলম্বিয়া বংশোদ্ভুত ভারতীয় অধ্যাত্মবিদ, সাহিত্যিক, পেন ইন্টারন্যাশনালের সর্বভারতীয় কেন্দ্রের প্রতিষ্ঠাতা এবং এর জার্নাল “দ্য ইন্ডিয়ান পিইএন” -এর প্রতিষ্ঠাতা-সম্পাদক। তিনি বেঙ্গালুরুস্থিত দ্য ইন্ডিয়ান ইন্সটিটিউট অভ ওয়ার্লড কালচার এবং  মুম্বইয়ের এশিয়ান বুক ট্রাস্ট - এর সহ-প্রতিষ্ঠাতা। ভারত সরকার ১৯৬০ খ্রিস্টাব্দে  তাকে সমাজসেবী হিসাবে দেশের সেরা চতুর্থতম বেসামরিক সম্মান পদ্মশ্রী প্রদান করে। \n\n\n== জীবনী ==\nসোফিয়া কামাচো ১৯০১ খ্রিস্টাব্দে আমেরিকার কলম্বিয়াতে জন্মগ্রহণ করেন। তিনি কলম্বিয়া, লন্ডন এবং  নিউ ইয়র্কে পড়াশুনা করেন। ইউরোপে ভ্রমণকালে ১৯২৭ খ্রিস্টাব্দে তার সাক্ষাত হয় ভারতীয় অধ্যাত্মবিদ, ব্রহ্মজ্ঞানী পণ্ডিত বি পি ওয়াদিয়ার সঙ্গে। তিনি তার দর্শনে প্রভাবিত হন এবং ১৯২৮ খ্রিস্টাব্দে বিবাহ বন্ধনে আবদ্ধ হন। পরের বৎসরেই তিনি স্বামীর সঙ্গে ভারতে আসেন এবং তার কাজে নিজেকে লিপ্ত করেন। ওয়াদিয়া দম্পতি ইউরোপের বিভিন্ন স্থানে ইউনাইটেড লজ অফ থিওসোপিস্টসের শাখা প্রতিষ্ঠা করেন।  এবং ১৯২৯ খ্রিস্টাব্দে ভারতের মুম্বাইয়ে প্রথম শাখা স্থাপন করেন ।\nওয়াদিয়া দম্পতি ১৯৩০ খ্রিস্টাব্দে মুম্বাইয়ে  পেন ইন্টারন্যাশনালের  সর্বভারতীয় কেন্দ্র প্রতিষ্ঠা করেন।   এবং দুটি জার্নাল - ‘দ্য ইন্ডিয়ান পিইএন’ ,’দি আর্যপথ’ প্রকাশের সূচনা করেন। সোফিয়া আমৃত্যু দ্য ইন্ডিয়ান পিইএন এর সম্পাদনা করেন। ১৯৪৫ খ্রিস্টাব্দে দক্ষিন ভারতের কর্নাটক রাজ্যের ব্যাঙ্গালুরুর নিকটস্থ বাসভানগুডিতে “দ্য ইন্ডিয়ান ইন্সটিটিউট অফ ওয়ার্ল্ড কালচার” প্রতিষ্ঠা করেন। চল্লিশের দশকে তিনি দুটি অসাধারণ বই প্রকাশ করেন। ১৯৩৬ খ্রিস্টাব্দে দ্য ব্রাদারহুড অফ রিলিজিয়ন”  এবং ১৯৪১ খ্রিস্টাব্দে “প্রিপারেশন ফর সিটিজেনশিপ” প্রথম বইটির দ্বিতীয় সংস্করণ  মহাত্মা গান্ধীর মুখবন্ধসহ  ১৯৪৪ খ্রিস্টাব্দে প্রকাশিত হয়।  দ্বিতীয় বইটির মুখবন্ধ লেখেন নোবেলজয়ী বিশ্বকবি রবীন্দ্রনাথ ঠাকুর। রচনা করেন। মুম্বইয়ে \"এশিয়ান বুক ট্রাস্ট\" স্থাপনে তিনি মুখ্য ভূমিকা পালন করেন।  এখানে থেকে তার স্বামী উল্লেখযোগ্য রচনা \"দ্য গান্ধীয়ান ওয়ে\" পরবর্তীতে প্রকাশিত হয়। \n১৯৫৮ খ্রিস্টাব্দে তাঁর স্বামীর মৃত্যুর পর সমাজসেবায় লিপ্ত থাকেন। তিনি সারা ভারতে এগারোটি লেখক সম্মেলনে র আয়োজন করেন।  ভারত সরকার ১৯৬০ খ্রিস্টাব্দে তাকে বেসামরিক সম্মান পদ্মশ্রী প্রদান করে।    সোফিয়া ওয়াদিয়া ১৯৮৬ খ্রিস্টাব্দের ২৭ এপ্রিল ৮৫ বৎসর বয়সে শেষ নিঃশ্বাস ত্যাগ করেন।\n\n\n== আরো দেখুন ==\n\n\n== তথ্যসূত্র ==\n\n\n== আরও পড়ুন ==\nSophia Wadia (১৯৩৬)। The Brotherhood of Religions। International Book House। পৃষ্ঠা 288। এএসআইএন B0007JF0TK। \nSophia Wadia (১৯৪১)। Preparation for Citizenship। International Book House। পৃষ্ঠা 79। এএসআইএন B0007J5QOE। \n\n\n== তথ্যসূত্র =="}