{"pageid": 1418614, "title": "লিফট (২০২১-এর চলচ্চিত্র)", "url": "https://bn.wikipedia.org/wiki?curid=1418614", "content": "লিফট হলো ২০২১ সালের একটি ভারতীয় তামিল ভাষার ভৌতিক রহস্যময় চলচ্চিত্র। এটি রচনা ও পরিচালনা করেন ভিনীথ ভারপ্রসাদ। এতে অভিনয় করেন কাভিন এবং অমৃতা আইয়ার। এটি ২০২১ সালের ১ অক্টোবর ডিজনি+ হটস্টারে সরাসরি সম্প্রচারিত হয়। চলচ্চিত্রটি সমালোচকদের কাছ থেকে ইতিবাচক সাড়া পায়।\n\n\n== কাহিনী ==\nগুরু প্রসাদ চেন্নাইয়ের একটি আইটি কোম্পানি আমরাকের দলনেতা হিসাবে যোগ দেয়। গুরু তার দলের সদস্যদের কাছে ভালো স্থান পায়, কিন্তু ঐ দলের নতুন এইচআর ম্যানেজার হরিণীর আগ্রহ জাগিয়ে তোলে। দিনের কাজ শেষে গুরু ছাড়া সবাই চলে যায়। গুরুকে ভিপি একটি গুরুত্বপূর্ণ কাজ দেয়, সাথে বেশ কয়েকজন নিরাপত্তারক্ষী। কাজ শেষ করার পর গুরু লিফট ব্যবহার করার চেষ্টা করে। কিন্তু, লিফটে ত্রুটি দেখা দেয় এবং এটি কয়েকটি এলোমেলো মেঝেতে গিয়ে থেমে যায়। সে বেশ কিছু অলৌকিক ঘটনার সম্মুখীন হয় এবং পরে একজন নিরাপত্তারক্ষীকে তার নিজের গলা কেটে আত্মহত্যা করতে দেখে।\nগুরু আতঙ্কিত হয়ে পালানোর চেষ্টা করে, কিন্তু বারবার ব্যর্থ হয়। পরে সে হরিণীর মুখোমুখি হয়, যে রেকর্ড রুমে তালাবদ্ধ অবস্থায় ছিল। সে প্রাথমিকভাবে তাকে আটকে রাখার ব্যাপারে গুরুকে সন্দেহ করে, কিন্তু লিফটে অস্বাভাবিক ঘটনার সম্মুখীন হওয়ার পর সে আসল ঘটনা বুঝতে পারে। হরিণী এবং গুরু একসাথে পালানোর চেষ্টা করে, কিন্তু বারবার ব্যর্থ হয়। তারা আরও একজন নিরাপত্তারক্ষীর মুখোমুখি হয়, যে পরে তাদের পরিচয় যাচাই করার চেষ্টা করার সময় নিজেকে ফাঁসিতে ঝুলিয়ে দেয়। তারা পরে একটি সংবাদ প্রতিবেদন দেখে (যেটি পরের দিনের তারিখের), যা দাবি করে যে তারা দুজনেই অফিস ভবনে আগুনে মারা গেছে। হরিণী প্রকাশ করে যে, ভিপির নির্দেশে বেশ কয়েকটি পুরনো ফাইল ধ্বংস করার চেষ্টা করার পরে তাকে রেকর্ড রুমে তালাবদ্ধ করা হয়। তারা বেশ কয়েকটি অলৌকিক ঘটনার সাথে মুখোমুখি হওয়ার পরে এই সিদ্ধান্তে আসে যে ভবনটিতে একটি নয়, দুটি ভূত রয়েছে।\nগুরু বাঁচার জন্য একটি পরিকল্পনা তৈরি করে, কিন্তু ভূত তখন হরিণীকে ধারণ করে নেয়। ভূত গুরুকে ঠাট্টা করে এবং বলে যে, সে এবং হরিণী দুজনেই সেই রাতে আগুনে মারা যাবে। গুরু উপলব্ধি করে যে ভূত কেবলমাত্র তাদের ধারণ করতে পারে যখন তারা মনের মতো থাকে। গুরু একটি সিগারেট ধরায় এবং নিশ্চিত করে যে হরিণীও সিগারেটের ধোঁয়া নিঃশ্বাস নিচ্ছে। এতে ভূত আর হরিণীকে ধারণ করতে পারে না। এই প্রক্রিয়ায় গুরু রেকর্ড রুমেও আগুন লাগিয়ে দেয়। গুরু হরিণীকে বাঁচায় এবং তারা লিফটে ফিরে যায়। গুরু এর আগে লিফটের তার আংশিকভাবে কেটে ফেলে এবং লিফটটি পড়ে যাওয়ার জন্য তারা লিফটে লাফ দিতে থাকে। হরিণী নিচে পড়ে বেঁচে যায়, কিন্তু গুরু গুরুতর আহত হয় এবং প্রায় মারা যায়। জরুরী প্রতিক্রিয়াকারীদের দ্বারা তাদেরকে উদ্ধার করা হয়।\nগুরু অজ্ঞান অবস্থায় দুটি ভূতের গল্পকে কল্পনা করে। সুন্দর এবং তার বাগদত্তা তারা গুরু এবং হরিণীর মতো একই কোম্পানিতে কাজ করতো এবং প্রকৃতপক্ষে তারা তাদের অবস্থানের পূর্বসূরি ছিল। যখন লোভী ভিপি সুন্দরকে তার খারাপ কাজের কৃতিত্ব নিতে গুলি করে, তখন সুন্দর লিফটে নিজের গলা কেটে আত্মহত্যা করে। ভিপি তার মৃত্যুকে দুর্ঘটনা বলে ধামাচাপা দেওয়ার চেষ্টা করে, কিন্তু তারা ফাইলটি রেকর্ড রুমে লুকিয়ে রাখে এবং ভিপি যাতে খুঁজে না পায় তা নিশ্চিত করতে সে নিজেকে ফাঁসিতে ঝুলিয়ে রাখে। দুই নিরাপত্তারক্ষী (যারা পরে ভূত দ্বারা আত্মহত্যা করে) সুন্দরের মৃত্যুকে ঢাকতে ভিপিকে সাহায্য করে।\nগুরু জেগে উঠলে কোম্পানির নতুন ভিপি তার সাথে দেখা করেন, যিনি তাকে এবং হরিণীকে চুপ থাকার জন্য হুমকি দেওয়ার চেষ্টা করেন। গুরু মানতে অস্বীকার করে এবং তদন্তের দায়িত্বে থাকা পুলিশ অফিসারকে তারার লুকিয়ে রাখা ফাইলটি হস্তান্তর করে দেয়। পুলিশ অফিসার গুরুর কাছে প্রকাশ করে যে, পুড়ে যাওয়া অফিস ভবনে তিনটি লাশ পাওয়া গেছে: দুই নিরাপত্তারক্ষী এবং সুন্দর ও তারাকে মৃত্যুর দিকে নিয়ে যাওয়া ভিপি।\nআইটি শিল্পে কর্মচারীদের শোষণ এবং তাদের কতজন তাদের নিয়োগকর্তাদের নির্যাতনের কারণে আত্মহত্যার পথে ধাবিত হয়েছে তার বিবরণ দিয়ে চলচ্চিত্রটি শেষ হয়।\n\n\n== অভিনয়ে ==\nগুরুপ্রসাদ \"গুরু\" চরিত্রে কাভিন, ডেল্টা প্রজেক্টের দলনেতা এবং হরিণীর ক্রাশ\nহরিণী চরিত্রে অমৃতা আইয়ার, আমরাকের এইচআর ম্যানেজার\nতারা চরিত্রে গায়ত্রী রেড্ডি, আমরাকের প্রাক্তন এইচআর ম্যানেজার এবং সুন্দরের বাগদত্তা (অতীতে)\nসুন্দর চরিত্রে কিরণ কোন্ডা, ডেল্টা প্রজেক্টের প্রাক্তন দলনেতা এবং তারার বাগদত্তা (অতীতে)\nআমরাকের ভিপি চরিত্রে বালাজি ভেনুগোপাল\n\n\n== নির্মাণকাজ ==\nচলচ্চিত্রটির প্রকল্প ঘোষণা করেন নবাগত পরিচালক ভিনীথ ভারপ্রসাদ। কাভিনকে প্রধান অভিনেতা হিসাবে নিয়োগ করা হয় এবং তিনি বিগ বস তামিলের তৃতীয় পর্ব শেষ করার পরপরই চলচ্চিত্রটির জন্য শুটিং শুরু করেন। কোভিড-১৯ এর মহামারি শুরুর মাত্র ২০ দিনের মধ্যেই চলচ্চিত্রটির মূল ফটোগ্রাফি সম্পূর্ণ হয় এবং শুটিং শেষ হওয়ার কয়েকদিন পরেই পরবর্তি-নির্মাণ কাজ শুরু করা হয়।\n\n\n== শব্দশিরোনাম ==\nশব্দশিরোনাম অ্যালবামে দুটি গান রয়েছে। \"ইন্না মাইলু\" শিরোনামের প্রথম এককটি ২০২২ সালের ২২ এপ্রিল উন্মোচিত হয় এবং এটি তাৎক্ষণিক জনপ্রিয়তাসহ ইউটিউবে ৩০ মিলিয়ন বার প্রদর্শিত হয়।\n \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে লিফট  (ইংরেজি)"}