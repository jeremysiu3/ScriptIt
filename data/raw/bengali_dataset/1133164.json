{"pageid": 1133164, "title": "সালেহ আহমদ তাকরীম", "url": "https://bn.wikipedia.org/wiki?curid=1133164", "content": "হাফেজ সালেহ আহমদ তাকরীম (জন্ম: ৩১ ডিসেম্বর ২০০৮) বাংলাদেশের একজন কুরআনের হাফেজ। তিনি ২০২২ সালে মাত্র ১৩ বছর বয়সে ইরানের তেহরানে অনুষ্ঠিত ইরান আন্তর্জাতিক হিফজুল কুরআন প্রতিযোগিতায় ৩৮তম আসরে প্রথম স্থান অর্জন করেন। এছাড়াও, ২০২০ সালে রমজান মাসে বাংলাভিশন টেলিভিশন আয়োজিত হিফজুল কুরআন প্রতিযোগিতায় বিজয়ী হন। তিনি ২০২২ সালে সৌদি আরবের মক্কায় অনুষ্ঠিত বাদশাহ আব্দুল আজিজ আন্তর্জাতিক হিফজুল কুরআন প্রতিযোগিতায় ৪২তম আসরে অংশগ্রহণ করে এই প্রতিযোগিতায় ১১১টি দেশের ১৫৩ হাফেজ অংশগ্রহণ করেন। প্রতিযোগিতার চতুর্থ শাখায় হাফেজ তিনি তৃতীয় স্থান অর্জন করে ১ লাখ রিয়াল অর্থমূল্যের পুরস্কার লাভ করেন। তাকরিম ২০২৩ সালে দুবাই অনুষ্ঠিত ২৬তম আসরে আন্তর্জাতিক কুরআন প্রতিযোগিতার প্রথম স্থান অর্জন করেন।\n\n\n== ব্যক্তিগত জীবন ==\nহাফেজ সালেহ আহমদ তাকরীম ২০০৮ সালের ৩১ ডিসেম্বর তারিখে সিরাজগঞ্জ জেলার চৌহালী উপজেলাধীন যমুনা নদীর দূর্গম চর অঞ্চল শৈলজনা ইউনিয়নের উমরপুর গ্রামের সৈয়দ বাড়ীতে জন্মগ্রহণ করেন; পরবর্তীকালে যমুনার করালগ্রাসে নদী ভাঙ্গানে ভিটামাটি তলিয়ে যাবার পর স্থানান্তরিত হয়ে টাঙ্গাইল জেলার নাগরপুর থানার ভাদ্রা গ্রামে নতুন ঠিকানায় স্থায়ীভাবে বসবাস করছেন। তাহার বাবা হাফেজ সৈয়দ আব্দুর রহমান পেশায় একজন মাদ্রাসার শিক্ষক, তিনি সাভারের একটি সুনামধন্য মাদ্রাসায় শিক্ষকতা করছেন এবং তাহার মাতা একজন গৃহিণী।\n\n\n== শিক্ষা জীবন ==\nতিনি মাত্র সাড়ে ৯ বছর বয়সে সম্পূর্ণ কুরআন মুখস্থ করেন। বর্তমানে তিনি  ঢাকার মিরপুর ১ এ অবস্থিত মারকাযু ফয়জিল কুরআন আল ইসলামী ঢাকা মাদ্রাসায় পড়াশোনা করছেন।\n\n\n== পুরস্কার ও সম্মাননা ==\nজাতীয় হিফজুল কুরআন প্রতিযোগিতায় ২৬তম আসরে ত্রিশ হাজার প্রতিযোগীর মধ্যে প্রথম স্থান অর্জন (বাংলাদেশ, ফেব্রুয়ারি ২০২২)\nআন্তর্জাতিক হিফজুল কুরআন প্রতিযোগিতায় ৩৮ তম আসরে প্রথম স্থান অর্জন করেন(ইরান, মার্চ ২০২২)\nআন্তর্জাতিক হিফজুল কুরআন প্রতিযোগিতায় সপ্তম স্থান অর্জন (লিবিয়া, মে ২০২২)\nপবিত্র কুরআনের আলো বিজয়ী (বাংলাদেশ, ২০২০)\nকিং আব্দুল আজিজ আন্তর্জাতিক কুরআন প্রতিযোগিতায় ৪২ তম আসরে ৩য় স্থান অর্জন (সৌদি আরব, সেপ্টেম্বর ২০২২)\n২০২২ সালে সৌদিতে তৃৃতীয় হওয়াকে কেন্দ্র করে তাকে বাংলাদেশ সরকারের ধর্ম মন্ত্রণালয় এবং ইসলামিক ফাউন্ডেশনের পক্ষ থেকে প্রথমবারের মত কোন হাফেজকে রাষ্ট্রীয় সংবর্ধনা দেয়া হয়।\nসৌদি দূতাবাস ও রাষ্ট্রদূত থেকেও শুভেচ্ছা অভ্যর্থনায় ভূষিত হন তাকরীম।\nদুবাই আন্তর্জাতিক হিফজুল কোরআন প্রতিযোগিতা ২৬তম আসরে ২০২৩ সালে প্রথম স্থান অধিকার করেন (দুবাই, ৪ এপ্রিল ২০২৩)\nতাকরীমের বিশ্বজয়ে বাংলাদেশের স্বয়ং প্রধানমন্ত্রী উচ্ছ্বাস প্রকাশ করেন।যুব ও ক্রীড়া প্রতিমন্ত্রী এবং বাংলাদেশী ইসলামিক স্কলার মিজানুর রহমান রহমান আজহারীসহ অসংখ্য ব্যক্তিবর্গ স্ট্যাটার্সে অভিনন্দন জ্ঞাপন করেন।\n\n\n== তথ্যসূত্র =="}