{"pageid": 1356452, "title": "জুডি অ্যান সান্তোস", "url": "https://bn.wikipedia.org/wiki?curid=1356452", "content": "জুডি অ্যান লুমাগুই সান্তোস (জন্ম: ১১ মে, ১৯৭৮) একজন ফিলিপিনী অভিনেত্রী এবং চলচ্চিত্র প্রযোজক। ৯০ দশকের শেষের দিকে ফিলিপাইনে ফিল্ম এবং টেলিভিশনে তিনি স্বাধীন চলচ্চিত্র এবং ব্লকবাস্টারে তার হাস্যরসাত্মক এবং নাটকীয় ভূমিকার পাশাপাশি নিপীড়িত এবং দরিদ্র নারীদের চিত্রায়নের জন্য পরিচিত। তিনি কায়রো আন্তর্জাতিক চলচ্চিত্র উৎসব পুরস্কার ( ১বার ), গাওয়াদ উরিয়ান (২বার ), লুনা পুরস্কার (১বার), মেট্রো ম্যানিলা চলচ্চিত্র উৎসব পুরস্কার (২বার) এবং ফামাস পুরস্কার (৩বার) সহ বিভিন্ন প্রশংসা পেয়েছেন।  \nতিনি চলচ্চিত্রে একজন শিশু সহ-শিল্পী হিসেবে কাজ শুরু করেছিলেন। দশ বছর বয়সে তাঁর প্রথম অভিষেকে প্রধান ভূমিকা ছিল শিশুদের টেলিভিশন সিরিজ উলা, আং বাতাং গুবাত (১৯৮৮) শিরোনাম চরিত্র। সানতুস গ্ল্যাডিস রেইস সোপ অপেরা মারা ক্লারা (১৯৯২) এ অভিনয় করে আরও সমাদৃত হোন। নাটক সিরিজ এস্পেরানজা (১৯৯৮), সা পুসো কো ইঙ্গাতান কা (২০০১), এবং বাস্তা'ত কাসামা কিতা (২০০৩) তে তার অভিনীত ভূমিকা তাকে প্রাইমটাইম টেলিভিশনে একজন নেতৃস্থানীয় অভিনেত্রী হিসেবে প্রতিষ্ঠিত করে। তিনি মনস্তাত্ত্বিক নাটক সাবেল (২০০৪) তে বিচ্ছিন্নকারক পরিচয় রোগ আক্রান্ত একজন মহিলার ভূমিকার জন্য সমালোচকদের প্রশংসা পান, যার জন্য তিনি সেরা অভিনেত্রীর জন্য একটি গাওয়াদ উরিয়ান এবং গোল্ডেন স্ক্রিন পুরস্কার জিতেছিলেন। \nতার সর্বাধিক উপার্জনকারী চলচ্চিত্রের মধ্যে রয়েছে হোসে জাভিয়ের রেইস -পরিচালিত কমেডি কাসাল, কাসালি, কাসালো (২০০৬) এবং এর সিক্যুয়েল সাকাল, সাকালি, সাকলো (২০০৭)। তাঁর স্বাধীন নাটক প্লোনিং (২০০৮) সহ-প্রযোজনা করেছিলেন এবং মিন্দানাও (২০১৯) তে অভিনয় করেছিলেন, যা যথাক্রমে ৮১তম একাডেমি পুরস্কার এবং ৯৩তম একাডেমি পুরস্কার সেরা আন্তর্জাতিক ফিচার ফিল্মের জন্য ফিলিপাইনের জমা ছিল। তিনি একজন শেফ এবং একজন রেস্তোরাঁর মালিকও। ২০১৫ সালে, তিনি জুডি অ্যান'স কিচেন নামে একটি রান্নার বই লিখেছিলেন, যা ইউরোপের বাইরে সেরা লেখক এবং শেফদের জন্য একটি গুরম্যান্ড ইন্টারন্যাশনালের কুকবুক পুরস্কার জিতেছেন। তিনি রায়ান অ্যাগনসিলোকে বিয়ে করেছেন, যার সাথে তার তিনজন সন্তান রয়েছে।\n\n\n== তথ্যসূত্র =="}