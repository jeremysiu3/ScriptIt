{"pageid": 1148308, "title": "বাল্টীয় বলয়", "url": "https://bn.wikipedia.org/wiki?curid=1148308", "content": "বাল্টীয় বলয় ছিল একটি বিশেষ ভ্রমণ-নিষেধাজ্ঞাযুক্ত এলাকা যা বাল্টিক রাষ্ট্র এস্তোনিয়া, লাতভিয়া এবং লিথুয়ানিয়া নিয়ে ২০২০ সালের ১৫ মে, ইউরোপে কোভিড-১৯ মহামারি এর সময় তৈরি হয়েছিলো। কোভিড-১৯ এড় কাড়োনে বিধিনিষেধ প্রথম প্রয়োগ শুরুর পর থেকে এটি ছিল ইউরোপ এবং ইউরোপীয় ইউনিয়ন এর প্রথম ভ্রমণ নিষেধাজ্ঞা বলয়। ২০২০ সালের ২৯ এপ্রিল, তিনটি রাষ্ট্রের প্রধানমন্ত্রী বাল্টীয় বলয় তৈরির ঘোষণা প্রদান করেন। এটি রাজ্যের নাগরিকদের আত্ম-বিচ্ছিন্নতা পালন ছাড়াই রাজ্যের সীমানা অতিক্রম করার অনুমতি দেয়, যদি তারা পূর্ববর্তী ১৪ দিনের মধ্যে এলাকার বাইরে ভ্রমণ করে না থাকে।\n২০২০ এর ১১ নভেম্বর, বাল্টীয় বলয় স্থগিত করা হয়েছিল, যখন কোভিড-১৯ সংক্রমণ বৃদ্ধির কারণে লাতভিয়া, এস্তোনিয়া থেকে আগত লোকেদের প্রবেশ সীমাবদ্ধ করেছিল।\n২৮শে এপ্রিল, ২০২১-এ, এস্তোনিয়ার পররাষ্ট্রমন্ত্রী ইভা-মারিয়া লিমেটস ঘোষণা করেছিলেন যে বাল্টীয় বলয় ২০২১ সালের গ্রীষ্মে পুনরুদ্ধার করা যেতে পারে এবং রাজ্যগুলোর মধ্যে আবারো ভ্রমণ সংক্রান্ত সুযোগসুবিধা প্রদান করা সম্ভব।  ২৯শে এপ্রিল, ২০২১-এ, লিথুয়ানিয়ার প্রধানমন্ত্রী ইনগ্রিডা সিমোনিতে একটি বাল্টীয় বলয়ের প্রয়োজনীয়তা নিয়ে প্রশ্ন তোলেন কারণ ইউরোপীয় ইউনিয়নের একটি গ্রিন পাস ইতিমধ্যেই সেই সময়ে প্রক্রিয়াধীন ছিল যা সমগ্র ইইউ জুড়ে এর নাগরিকদের অবাধে ভ্রমণের অনুমতি দেবে। ২৮ মে, ২০২১-এ, লিথুয়ানিয়ান অর্থনীতি ও উৎপাদন মন্ত্রণালয় ঘোষণা করেছে যে বাল্টীয় রাষ্ট্র তিনটি, বাল্টীয় বলয় পুনরায় চালু করার পরিকল্পনা করছে।\n\n\n== আরো দেখুন ==\nশূন্য-কোভিড\nআটলান্টিক বলয়\n\n\n== তথ্য সূত্র =="}