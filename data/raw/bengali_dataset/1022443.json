{"pageid": 1022443, "title": "বার্ট কিং", "url": "https://bn.wikipedia.org/wiki?curid=1022443", "content": "জন বার্টন \" বার্ট \" কিং (১৯ অক্টোবর ১৮৭৩ - ১৭ অক্টোবর ১৯৬৫) একজন মার্কিন ক্রিকেটার ছিলেন, যিনি ১৯শ শতাব্দীর শেষের দিকে এবং ২০শ শতাব্দীর শুরুতে সক্রিয় ছিলেন। কিং উনবিংশ শতাব্দীর শেষ থেকে প্রথম বিশ্বযুদ্ধের সূত্রপাত হওয়া অবধি ফিলাডেলফিয়া ক্রিকেট দলের অংশ ছিলেন। মার্কিন যুক্তরাষ্ট্রের ক্রিকেটে এই সময়টিতে \"ভদ্রলোক ক্রিকেটার\" - স্বতন্ত্র ধন-সম্পদের মালিক যাদের কাজ করার দরকার ছিল না, তাদের আধিপত্য ছিল। কিং, মধ্যবিত্ত পরিবারের একজন অপেশাদার, তাঁর সতীর্থরা কাজের ব্যবস্থা করায় কিং ক্রিকেটে সময় দিতে সক্ষম হন।\nএকজন দক্ষ ব্যাটসম্যান, যিনি বোলার হিসাবে নিজের যোগ্যতা প্রমাণ করেছিলেন, কিং তার ক্যারিয়ারে উত্তর আমেরিকা মহাদেশে অসংখ্য রেকর্ড গড়েছিলেন এবং ১৯০৮ সালে ইংল্যান্ডে প্রথম-শ্রেণীর বোলিং গড়ের নেতৃত্ব দেন।  তিনি ইংল্যান্ড এবং অস্ট্রেলিয়া থেকে সেরা ক্রিকেটারদের বিরুদ্ধে সফলভাবে প্রতিদ্বন্দ্বিতা করেছিলেন। ১৮৯৭, ১৯০৩ এবং ১৯০৮ সালে ইংল্যান্ড সফরকালে কিং তাঁর দলের প্রভাবশালী বোলার ছিলেন। তিনি তাঁর অনন্য বোলিং দিয়ে ব্যাটসম্যানদের পরাস্ত করেছিলেন, যাকে তিনি \"অ্যাঙ্গেলার\" বলতেন এবং খেলায় সুইং বোলিংয়ের শিল্প বিকাশে সহায়তা করেছিলেন।  স্যার পেলহাম ওয়ার্নার বার্ট কিংকে \"সর্বকালের সেরা বোলারদের একজন\" হিসাবে বর্ণনা করেছিলেন, এবং ডোনাল্ড ব্র্যাডম্যান তাকে \"আমেরিকার সর্বকালের সেরা ক্রিকেট পুত্র\" বলে অভিহিত করেছিলেন। \n\n\n== মন্তব্য ==\n\n\n== বহিঃসংযোগ ==\n উইকিমিডিয়া কমন্সে বার্ট কিং সম্পর্কিত মিডিয়া দেখুন।\nইএসপিএনক্রিকইনফোতে বার্ট কিং (ইংরেজি)\nক্রিকেটআর্কাইভে বার্ট কিং  (সদস্যতা প্রয়োজনীয়) (ইংরেজি)"}