{"pageid": 135910, "title": "অ্যাস্টন মার্টিন", "url": "https://bn.wikipedia.org/wiki?curid=135910", "content": "অ্যাস্টন মার্টিন ল্যাগোন্ডা লিমিটেড (ইংরেজি: Aston Martin Lagonda Limited) হচ্ছে যুক্তরাজ্যের গেডন, ওয়ারউইকশায়ারে অবস্থিত একটি বিলাসবহুল স্পোর্টস কার নির্মাতা প্রতিষ্ঠান। প্রতিষ্ঠানটির নামের ‘অ্যাস্টন’ অংশটি এসেছে বাকিংহামশায়ারের অ্যাস্টন ক্লিনটন অঞ্চলের অ্যাস্টন হিল থেকে, এবং ‘মার্টিন’ শব্দটি এর প্রতিষ্ঠাতা লায়োনেল মার্টিনের নামের শেষ অংশ হতে উদ্ভূত।\n১৯৯৪ সাল থেকে ২০০৭ সাল পর্যন্ত অ্যাস্টন মার্টিন যুক্তরাষ্ট্রের ফোর্ড মোটর কোম্পানির মালিকানাভুক্ত ছিলো। ২০০০ সাল থেকে ফোর্ড তাদের প্রিমিয়ার অটোমোটিভ গ্রুপের অধীনে এই কোম্পানিটি পরিচালনা করতো। ২০০৭ সালের ১২ মার্চ, ৯২ কোটি ৪০ লক্ষ পাউন্ডের বিনিময়ে, ফোর্ড অ্যাস্টন মার্টিনকে ডেভিড রিচার্ডসের নেতৃত্বে একটি যৌথ মালিকানাস্বত্ব বিশিষ্ট কোম্পানির কাছে বিক্রি করে দেয়। যৌথ মালিকানাযুক্ত এই কোম্পানিটির অন্যান্য স্বত্বাধিকারীদের মধ্যে আছে ইনভেস্টমেন্ট ডার, কুয়েত ভিত্তিক ব্যবসায়ী প্রতিষ্ঠান আডিম ইনভেস্টমেন্ট, এবং ব্রিটিশ ব্যবসায়ী জন সাইন্ডারস কোম্পানিটির পেছনে ফোর্ডের অতিরিক্ত বিনিয়োগ ছিলো প্রায় ৭ কোটি ৭০ লক্ষ মার্কিন ডলার, যা কোম্পানিটির দাম ৯২ কোটি ৪০ লাখ ডলারে উত্তীর্ণ করে।\n\n\n== তথ্যসূত্র ==\n\n\n== বহিঃসংযোগ ==\n\nAston Martin — Official Aston Martin Site\nAston Martin Racing — Official Company Site\nAston Martin Owners Club — Official Aston Martin Owners Club"}