{"pageid": 1327790, "title": "ঘুঙ্ঘট", "url": "https://bn.wikipedia.org/wiki?curid=1327790", "content": "ঘুঙ্ঘট (ঘুংঘাট, ঘুংঘতা, ঘোমটা, ওরনি, ওদানি, লাজ, চুনারি, ঝুন্ড, কুন্ধ ইত্যাদি) একটি মস্তক-আবরণী বা মাথার ওড়না, যা মূলত ভারতীয় উপমহাদেশে কিছু বিবাহিত হিন্দু, জৈন এবং শিখ মহিলারা তাদের মাথা  এবং প্রায়শই মুখ ঢেকে রাখেন। এটি সাধারণত আঁচল বা পাল্লু, শাড়ির আলগা প্রান্তটি মাথার এবং মুখের উপর টেনে ঘোমটা হিসাবে কাজ করে। একটি দোপাট্টা (লম্বা ওড়না) সাধারণত ঘুঙ্ঘট হিসাবেও ব্যবহার করা যায়।     \nভারতের প্রাচীন কাল থেকেই নারীদের ওড়না (যা ঘুঙ্ঘট নামে পরিচিতি লাভ করেছে) প্রচলিত ছিল। আজ, হিন্দু মহিলাদের দৈনন্দিন পোশাকের অংশ হিসাবে মুখের ওড়না এখন বেশিরভাগই ভারতের হিন্দি বলয়ে অঞ্চলে সীমাবদ্ধ; বিশেষত হরিয়ানা, উত্তরাখণ্ড, রাজস্থান, হিমাচল প্রদেশ, দিল্লি, উত্তরপ্রদেশ, মধ্যপ্রদেশ, গুজরাট, বিহার এবং সিন্ধু ও পাঞ্জাবের কিছু অংশে।  \nএই প্রথাকে বিভিন্ন ধর্মীয় এবং লোক সাহিত্যে রোমান্টিকতার সাথে এবং সমালোচনার সাথে উপস্থাপন করা হয়েছে।\n\n\n== ব্যুৎপত্তি ==\nঘুঙ্ঘট, ঘুঙ্ঘাট বা ঘোমটা শব্দটি অবগুন্ঠন (সংস্কৃত: अवगुण्ठन) থেকে উদ্ভূত হয়েছে যার অর্থ পর্দা, লুকানো এবং চাদর এবং ওগুনথেতি (প্রাকৃত: ओगुन्थेति): আচ্ছাদন এবং লুকানো)।  \n\n\n== ইতিহাস ==\n \nঘুনগাট, ঘুনঘাট বা ঘোমটা ওড়না প্রাচীন অবগুন্ঠন থেকে উদ্ভূত হয়েছে (সংস্কৃত: अवगुण्ठन) পর্দা, লুকানো এবং চাদর।  প্রাচীন সংস্কৃত সাহিত্যে মহিলাদের দ্বারা ব্যবহৃত পর্দার জন্য বিস্তৃত শব্দভান্ডার রয়েছে, যেমন অবগুন্ঠন অর্থ চাদর-ওড়না, উত্তরীয় অর্থ কাঁধ-ওড়না, অধিকান্ত পট অর্থ ঘাড়-ওড়না, এবং শিরোবস্ত্র অর্থ মাথা-ওড়না।\n\n\n== তথ্যসূত্র =="}