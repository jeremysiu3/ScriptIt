{"pageid": 1514025, "title": "অপর্ণা দীক্ষিত", "url": "https://bn.wikipedia.org/wiki?curid=1514025", "content": "অপর্ণা দীক্ষিত (জন্ম: ২০ অক্টোবর ১৯৯১) একজন ভারতীয় টেলিভিশন অভিনেত্রী যিনি মূলত হিন্দি সিনেমা এবং টেলিভিশন ধারাবাহিকে অভিনয় করেন। তিনি সোনি পলের ইয়ে দিল সুন রাহা হ্যায় ধারাবাহিকে পূর্বী, লাইফ ওকে -এর কলশ-এক বিশ্বাস ধারাবাহিকে দেবিকা, কালারস টিভির বেপানাহ পেয়ার ধারাবাহিকে বানী, এবং দঙ্গল টিভির পেয়ার কি লুকা চুপ্পি -তে পূর্বী চরিত্রে অভিনয় করার জন্য সর্বাধিক পরিচিত। \n\n\n== জীবনের প্রথমার্ধ ==\nদীক্ষিতের জন্ম ২০ অক্টোবর ১৯৯১ সালে ভারতের আগ্রায় ।  তার এক ছোট ভাই আছে যার নাম আগম দীক্ষিত,। আগমও একজন অভিনেতা। \n\n\n== কর্মজীবন ==\n২০১৩ সালে স্টার প্লাসের পৌরাণিক ধারাবাহিক মহাভারতে মহারাণী অম্বিকার চরিত্রে অভিনয়ের মাধ্যমে অপর্নার অভিনয় জগতে অভিষেক ঘটে।  এরপর তিনি ২০১৩ থেকে ২০১৪ সাল পর্যন্ত জি টিভির পবিত্র রিস্তা ধারাবাহিকে অভিনয় করেন।  ২০১৪ সালে, দীক্ষিত কালারস টিভির মেরি আশিকি তুম সে হি ধারাবাহিকে গৌরী চরিত্রে অভিনয় করেছিলেন।  সোনি পলের ইয়ে দিল সুন রাহা হ্যায় ধারাবাহিকে অভিনেতা নভি ভাঙ্গুর বিপরীতে, পূর্বী চরিত্রে অভিনয়ের মাধ্যমে তিনি জনপ্রিয়তা পান।  এই অনুষ্ঠানটি ২০১৫ সালের ফেব্রুয়ারিতে বন্ধ হয়ে যায় \nএরপর তিনি লাইফ ওকে চ্যানেলের ধারাবাহিক কলশ - এক বিশ্বাস-এ দেবিকা চরিত্রে অভিনয় করেন।  ধারাবাহিকটিতে অভিনেতা কৃপ সুরি তার বিপরীতে মুখ্য চরিত্রে অভিনয় করেছিলেন। এই ধারাবাহিক ২০১৫ থেকে ২০১৭ পর্যন্ত প্রচারিত হয়েছিল।  ২০১৬ সালে, তিনি কালারস টিভির বক্স ক্রিকেট লীগ ২- তে অংশগ্রহণ করেছিলেন। ২০১৮ সালে, তিনি সোনি এন্টারটেইনমেন্ট টেলিভিশনের পোরাস ধারাবাহিকে রোকসানা চরিত্রে অভিনয় করেছিলেন। \n২০১৮ সালের অক্টোবরে, তিনি তার কলশ ধারাবাহিকের সহ অভিনেতা কৃপ সুরির সাথে পুনরায় কাজ করেন। তারা অ্যান্ডটিভি- এর পর্বভিত্তিক ধারাবাহিক লাল ইশক -এর একটি পর্বে কাজ করেন যেখানে অপর্না সাবিত্রীর ভূমিকায় অভিনয় করেন। ২০১৯ সালে, তিনি পার্ল ভি পুরি এবং ঈশিতা দত্তের সাথে বেপনাহ্ পেয়ার ধারাবাহিকে বানীর ভূমিকায় অভিনয় করেছিলেন।  তার চরিত্রটি প্রথমে একটি স্বল্প দৈর্ঘ্যের চরিত্র ছিল কিন্তু পরবর্তীকালে ধারাবাহিকে তার চরিত্রের উপস্থিতির অবধি বাড়ানো হয়েছিল।  অনুষ্ঠানটি ২০২০ সালের ফেব্রুয়ারিতে শেষ হয়েছিল।  পরে তিনি কালারস টিভির রিয়েলিটি শো খাতরা খাতরাতে অংশ নেন। ২০১৯ থেকে ২০২০সাল পর্যন্ত, তিনি অভিনেতা রাহুল শর্মার সাথে, দঙ্গলের প্যায়ার কি লুকা চুপি -তে সৃষ্টি চরিত্রে অভিনয় করেছিলেন।  অনুষ্ঠানটি ২০২০ সালের সেপ্টেম্বরে শেষ হয়েছিল।  সম্প্রতি, তিনি এক্সিট নামক একটি হিন্দি ভাষার ওয়েব সিরিজে অভিনয় করেছেন।\n২০২২ সালের এপ্রিল থেকে আগস্ট পর্যন্ত তিনি অভিনেতা শাহির শেখ এবং হিবা নবাব অভিনীত স্টার ভারতের 'ও তো হ্যায় আলবেলা' ধারাবাহিকে অঞ্জলি মালহোত্রার চরিত্রে অভিনয় করেছিলেন।  ২০২৩ সালের ডিসেম্বর থেকে, তিনি শেমারু টিভির কর্মাধিকারী শনিদেব -এ দেবী ধামিনীর ভূমিকায় অভিনয় করেছেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n== ব্যক্তিগত জীবন ==\n২০২২ সালের ৩ জুলাই তারিখে, দীক্ষিতের চিকেনপক্স -এ আক্রান্ত হন। তিনি সম্পূর্ণ সুস্থ না হওয়া পর্যন্ত তার চলমান ধারাবাহিক ও তো হ্যায় আলবেলা -এর শুটিং বন্ধ করে দেন।"}