{"pageid": 1514425, "title": "জোয়া হাসান", "url": "https://bn.wikipedia.org/wiki?curid=1514425", "content": "জোয়া হাসান একজন ভারতীয় শিক্ষাবিদ এবং রাষ্ট্রবিজ্ঞানী।\n\n\n== কর্মজীবন ==\nতিনি নতুন দিল্লির জওহরলাল নেহেরু বিশ্ববিদ্যালয়ের রাষ্ট্রবিজ্ঞানের অধ্যাপক এবং সামাজিক বিজ্ঞান স্কুলের (এসএসএস) ডিন ছিলেন। তিনি ২০০৬ থেকে ২০০৯ সাল পর্যন্ত জাতীয় সংখ্যালঘু কমিশনের সদস্য হিসেবে দায়িত্ব পালন করেন। তিনি জুরিখ, এডিনবার্গ এবং প্যারিসের মেইসন ডেস সায়েন্সেস ডি ল'হোম বিশ্ববিদ্যালয়ে ভিজিটিং প্রফেসর ছিলেন এবং সাসেক্স বিশ্ববিদ্যালয়ের ইনস্টিটিউট অফ ডেভেলপমেন্ট স্টাডিজ, বেলাজিওর রকফেলার সেন্টার এবং বার্লিনের সেন্টার ফর মডার্ন ওরিয়েন্টাল স্টাডিজে ফেলোশিপ অর্জন করেছেন। তিনি ইণ্ডিয়ান কাউন্সিল অফ সোশ্যাল সায়েন্স রিসার্চ, ফোর্ড ফাউণ্ডেশন, ডিএফআইডি, ইউনাইটেড নেশনস রিসার্চ ইনস্টিটিউট ফর সোশ্যাল ডেভেলপমেন্ট এবং অবজারভার রিসার্চ ফাউণ্ডেশনের গবেষণা প্রকল্পে কাজ করেছেন।\nজোয়া হাসানের কাজ উত্তর ভারতের রাষ্ট্র, রাজনৈতিক দল, জাতিতত্ত্ব, লিঙ্গ এবং সংখ্যালঘুদের ওপর এবং উত্তর ভারতের সমাজের উপর দৃষ্টি নিবদ্ধ করেছে। তিনি উত্তর প্রদেশের রাজনীতিতে তাঁর যুগান্তকারী কাজের জন্য বেশি পরিচিত।\nতিনি ভারতীয় মুসলিম এবং মুসলিম নারীদের সামাজিক ও শিক্ষাগত দিক নিয়েও ব্যাপক গবেষণা করেছেন।\n\n\n== লেখা ==\nজোয়ার পরিচিতির একটি কারণ তাঁর লেখা, উত্তর প্রদেশ নিয়ে তাঁর লেখা ডমিনান্স অ্যাণ্ড মবিলাইজেশন: রুরাল পলিটিকস ইন ওয়েস্টার্ন উত্তর প্রদেশ বিশেষ পরিচিত। এছাড়াও তিনি যেগুলি লিখেছিলেন তার মধ্যে আছে কংগ্রেস আফটার ইন্দিরা: পলিসি, পাওয়ার অ্যাণ্ড পলিটিক্যাল চেঞ্জ (১৯৮৪ - ২০০৯), ডেমোক্রেসি অ্যাণ্ড দ্য ক্রাইসিস অফ ইনইক্যুয়ালিটি: কলেকশন অফ এসেজ, পলিটিক্স অফ ইনক্লুশন: কাস্টস, মাইনরিটিজ অ্যাফারমেটিভ অ্যাকশন, ডেমোক্রেসি ইন মুসলিম সোসাইটিজ: দ্য এশিয়ান এক্সপিরিয়েন্স এবং ইণ্ডিয়া'স লিভিং কন্স্টিটিউশন: আইডিয়াজ, প্র্যাকটিসেস, কন্ট্রোভার্সিস।\n\n\n== ব্যক্তিগত জীবন ==\nজোয়া হাসান বিয়ে করেছিলেন ভারতীয় ইতিহাসবিদ এবং নতুন দিল্লির জামিয়া মিলিয়া ইসলামিয়া বিশ্ববিদ্যালয়ের প্রাক্তন উপাচার্য মুশিরুল হাসান (১৯৪৯ - ২০১৮)-কে।\n\n\n== তথ্যসূত্র =="}