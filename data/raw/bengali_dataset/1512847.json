{"pageid": 1512847, "title": "ফারজানা (অভিনেত্রী)", "url": "https://bn.wikipedia.org/wiki?curid=1512847", "content": "ফারজানা (জন্ম: ফারজানা বারুচা, মুম্বাই, মহারাষ্ট্র, ভারত) একজন ভারতীয় অভিনেত্রী, নৃত্যশিল্পী এবং মডেল । একজন অভিনেত্রী হিসেবে, তিনি মূলত তেলুগু ছবিতে কাজ করেছেন, যার মধ্যে উল্লেখযোগ্য হল ভাগ্যলক্ষ্মী বাম্পার ড্র (২০০৬), সীমা শাস্ত্রী (২০০৭), এবং বোম্মানা ব্রাদার্স চন্দনা সিস্টার্স (২০০৮)।\n\n\n== প্রারম্ভিক জীবন ==\nফারজানার জন্ম এবং বড় হয়ে ওঠা মুম্বাইয়ের একটি পার্সি পরিবারে।\n\n\n== পেশাগত কর্মজীবন ==\nফারজানা একজন পেশাদার নৃত্যশিল্পী এবং নৃত্য পরিচালক হিসেবে নিজের কর্মজীবন শুরু করেছিলেন। তিনি অনেক ফ্যাশন শো এবং অ্যালবামের জন্য কোরিওগ্রাফি করেছেন। একজন কোরিওগ্রাফার হিসেবে, তিনি আদনান সামির মঞ্চ অনুষ্ঠানে কাজ করেছিলেন। তাঁর সবচেয়ে উল্লেখযোগ্য কোরিওগ্রাফি ছিল ২০০৬ সালের সঞ্জয় দত্তের জিন্দা চলচ্চিত্রের শীর্ষক গানের জন্য। পরবর্তীতে তিনি হিরো হোণ্ডা, সানসুই, গোদরেজ হেয়ার কেয়ার এবং বিগ বাজারের মতো ব্র্যাণ্ডের একজন পেশাদার মডেল হয়ে ওঠেন।\nভাগ্যলক্ষ্মী বাম্পার ড্র (২০০৬) চলচ্চিত্রে প্রধান চরিত্রে অভিনয়ের জন্য  পরিচালক নিধি প্রসাদ তাঁকে চুক্তিবদ্ধ করেন, এটি ছিল প্রিয়দর্শন রচিত ও পরিচালিত বলিউড কমেডি ছবি মালামাল উইকলি (২০০৬) -র তেলুগু রিমেক।  হাস্যরসাত্মক চলচ্চিত্র দিয়ে কর্মজীবন শুরু করার পর, তিনি একজন কমেডি ছবির নায়িকা হিসেবে টাইপকাস্ট হয়ে গিয়েছিলেন।\nফারজানা বেশ কিছু চলচ্চিত্রে মুখ্য ভূমিকায় অভিনয় করেছেন, যেগুলির মধ্যে আছে সীমা শাস্ত্রী (২০০৭), বোম্মানা ব্রাদার্স চন্দনা সিস্টার্স (২০০৮), গাজিবিজি (২০০৮), এবং কুবেরুলু (২০০৮) -র মতো  ছবি। এগুলির সবকটিই ছিল কমেডি সিনেমা। তিনি মুরলীকৃষ্ণ এবং ভূমিকা চাওলা অভিনীত মাল্লেপুভু (২০০৮) চলচ্চিত্রে নৃত্য পরিবেশন করেছিলেন।\n২০০৯ সালে তিনি তামিল চলচ্চিত্র জগতে প্রবেশ করেন এবং শরৎ কুমার ও নমিতা অভিনীত ১৯৭৭ ছবিতে মুখ্য ভূমিকায় অভিনয় করেন।\nফারজানা একজন পুষ্টি বিশেষজ্ঞ, এবং তিনি প্যারাগ্লাইডিং, রক ক্লাইম্বিং ও বাঞ্জি জাম্পিংয়ের মতো অ্যাডভেঞ্চার স্পোর্টস উপভোগ করেন। তিনি স্পোর্টসওয়্যার কোম্পানি রিবক ইন্টারন্যাশনাল লিমিটেডের একজন প্রশিক্ষক ছিলেন।\n\n\n== চলচ্চিত্র তালিকা ==\nদ্রষ্টব্য: সমস্ত চলচ্চিত্র তেলুগু ভাষায়, যদি না অন্যথায় উল্লেখ করা হয়।\n\n\n== নৃত্য পরিচালক ==\n\n\n== তথ্যসূত্র ==\n\n\n== বহিঃ সংযোগ ==\nইন্টারনেট মুভি ডেটাবেজে ফারজানা (ইংরেজি)"}