{"pageid": 1476168, "title": "দেশটা তোমার বাপের নাকি", "url": "https://bn.wikipedia.org/wiki?curid=1476168", "content": "দেশটা তোমার বাপের নাকি ২০২২ সালে প্রকাশিত বাংলা ভাষার একটি প্রতিবাদী সঙ্গীত। এটি লিখেছেন ও সুর করেছেন গীতিকার ইথুন বাবু এবং কণ্ঠ দিয়েছেন মৌসুমী চৌধুরী।\n\n\n== পটভূমি ==\n২০২২ সালে বাংলাদেশ জাতীয়তাবাদী দল শেখ হাসিনার বিরুদ্ধে আন্দোলন শুরু করলে দলের মঞ্চে গানটি গেয়ে কর্মী ও সমর্থকদের উৎসাহ দেন মৌসুমী। তবে যশোরের গায়িকা রুকসার রহমান দাবি করেন, গানটি মৌসুমীর কণ্ঠে রেকর্ড করা হলেও প্রথম মঞ্চে পরিবেশন করেন রুকসার।\n\n\n== প্রভাব ==\nগানটি প্রকাশের পর মৌসুমীকে হুমকির মুখে পড়তে হয়। নিরাপত্তার জন্য তিনি বাড়ি ছেড়ে ঢাকায় চলে যান।\n২০২৪ সালে বাংলাদেশের কোটা সংস্কার আন্দোলনে গানটি তুমুল জনপ্রিয়তা অর্জন করে।\n২০২৪ সালের আগষ্টে ভারতের আসামের গায়ক আলতাফ হোসেইন গানটির কিছু কথা ও সুর বদলিয়ে সামাজিক যোগাযোগ মাধ্যমে একটি গান আপলোড করেন। গানটির মাধ্যমে হিন্দু ও মিঞা সম্প্রদায়ের মধ্যে বৈরিতা প্রচেষ্টার অভিযোগে পুলিশ তাকে গ্রেফতার করে।\nএছাড়া আর. জি. কর হাসপাতাল ধর্ষণ ও হত্যাকাণ্ড ঘটনার প্রতিবাদী আন্দোলনেও গানটি ব্যাপক সাড়া ফেলে।\n\n\n== তথ্যসূত্র =="}