{"pageid": 1485915, "title": "মোহাম্মদ লুৎফুর রহমান", "url": "https://bn.wikipedia.org/wiki?curid=1485915", "content": "মোহাম্মদ লুৎফুর রহমান একজন বাংলাদেশী অধ্যাপক। তিনি চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ের এনাটমি ও হিস্টোলজি বিভাগের অধ্যাপক এবং বিশ্ববিদ্যালয়টির বর্তমান উপাচার্য।\n\n\n== প্রাথমিক জীবন ও শিক্ষা ==\nলুৎফুর রহমানের জন্ম ময়মনসিংহ জেলার ঈশ্বরগঞ্জ উপজেলায়। তিনি ১৯৯৯ সালে বাংলাদেশ কৃষি বিশ্ববিদ্যালয় থেকে ডক্টর অব ভেটেরিনারি মেডিসিন (ডিভিএম) ডিগ্রি অর্জন করেন এবং ২০০১ সালে একই বিশ্ববিদ্যালয় থেকে এনাটমিতে মাস্টার অব সায়েন্স (এমএসসি) ডিগ্রি সম্পন্ন করেন। ২০০৭ সালে তিনি জাপানের টোকিও ইউনিভার্সিটি অব এগ্রিকালচার অ্যান্ড টেকনোলজি থেকে স্নায়ুবিজ্ঞানে পিএইচডি ডিগ্রি অর্জন করেন। এছাড়া তিনি যুক্তরাষ্ট্র, যুক্তরাজ্য, অস্ট্রেলিয়া ও জাপানের বিভিন্ন বিশ্ববিদ্যালয়ে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nমোহাম্মদ লুৎফুর রহমান ২০০১ সালে তৎকালীন চট্টগ্রাম সরকারি ভেটেরিনারি কলেজের (২০০৬ সালে চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ে উন্নীত) এনাটমি ও হিস্টোলজি বিভাগে প্রভাষক হিসেবে যোগদান করেন। পর্যায়ক্রমে তিনি ২০০৩ সালে সহকারী অধ্যাপক, ২০০৪ সালে সহযোগী অধ্যাপক এবং ২০১২ সালে অধ্যাপক পদে উন্নীত হন। অধ্যাপনার পাশাপাশি তিনি চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ের সিন্ডিকেট ও একাডেমিক কাউন্সিলের সদস্য, ভেটেরিনারি মেডিসিন অনুষদের ডিন এবং এনাটামি ও হিস্টোলজি বিভাগের প্রধানসহ বিভিন্ন দায়িত্ব পালন করেন। ২০২৪ সালের ১৭ অক্টোবর তিনি চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ের উপাচার্য নিযুক্ত হন।\n\n\n== তথ্যসূত্র =="}