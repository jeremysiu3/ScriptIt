{"pageid": 1078568, "title": "কাঁচেরকোল ইসলামিয়া ফাজিল মাদ্রাসা", "url": "https://bn.wikipedia.org/wiki?curid=1078568", "content": "কাঁচেরকোল ইসলামিয়া ফাজিল মাদ্রাসা খুলনা বিভাগের ঝিনাইদহ জেলার একটি আলিয়া মাদ্রাসা। মাদ্রাসাটি ১৯৬৯ সালে প্রতিষ্ঠিত হয়েছিলো, বর্তমানে মাদ্রাসাটি সম্মান সমমান ফাজিল মাদ্রাসা। মাদ্রাসাটি ঝিনাইদহ জেলার অন্যতম প্রাচীন মাদ্রাসা। মাদ্রাসাটির বর্তমান অধ্যক্ষের নাম এস. এম সুলতান আহমেদ। এবং মাদ্রাসাটি বর্তমানে ইসলামি আরবি বিশ্ববিদ্যালয় অধিভুক্ত আলিয়া মাদ্রাসা।\n\n\n== অবস্থান ==\nকাঁচেরকোল মাদ্রাসাটি বাংলাদেশের খুলনা বিভাগের ঝিনাইদহ জেলার শৈলকুপা উপজেলার কাঁচেরকোল ইউনিয়নে অবস্থিত। মাদ্রাসাটি ইসলামী বিশ্ববিদ্যালয় থেকেও খুব নিকটেই অবস্থিত।\n\n\n== ইতিহাস ==\n১৯৬৯ সালে কাঁচেরকোল নামক গ্রামের কিছু শিক্ষাবিদগণের ইচ্ছা ও চেষ্টার ফলে মাদ্রাসাটি প্রতিষ্ঠা করা হয়। এবং ১৫ বছর নিজেদের মত কার্যক্রম চালানোর পরে ১৯৮৪ সালে সরকারি আওতাভুক্ত হয়। এরপরে ধীরে ধীরে মাদ্রাসাটি অনার্স সমমান ফাজিল মাদ্রাসায় পরিণত হয়। ২০০৬ সাল থেকে ২০১৬ সাল পর্যন্ত মাদ্রাসাটি ইসলামী বিশ্ববিদ্যালয়, বাংলাদেশের অন্তর্ভুক্ত ছিলো, এরপর থেকে ইসলামি আরবি বিশ্ববিদ্যালয়ের অধিভুক্ত রয়েছে। ২০১৬ সালে মাদ্রাসাটি জঙ্গি বিরোধী কার্যক্রমে সক্রিয় ছিলো।\n\n\n== শিক্ষা কার্যক্রম ==\nএই মাদ্রাসাটিতে ইবতেদায়ী থেকে শুরু করে ফাজিল শ্রেণী পর্যন্ত পাঠদান করা হয়। দাখিল ও আলিম শ্রেণীতে বিজ্ঞান ও সাধারণ উভয় বিভাগেই পাঠদান করা হয়। ফাজিল শ্রেণীতে আল কুরআন, আল হাদিস ও আরবি ভাষা শিক্ষা বিভাগ চালু রয়েছে। মাদ্রাসার প্রধান শিক্ষকের নাম মোঃ সুলতান আহমেদ যশোহরী।\nএছাড়াও মাদ্রাসাটিতে প্রতি বছর বার্ষিক ক্রীড়া প্রতিযোগিতা অনুষ্ঠিত হয়। মাদ্রাসার অভ্যন্তরে শিক্ষার্থীদের পড়াশোনার সুবিধার্থে মাদ্রাসা পাঠাগার রয়েছে। এছাড়াও মেয়েদের পাঠদান শেষে অবস্থানের জন্য আলাদা কমনরুম রয়েছে।\n\n\n== তথ্যসূত্র =="}