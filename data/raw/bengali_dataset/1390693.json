{"pageid": 1390693, "title": "আচার্য বালকৃষ্ণ", "url": "https://bn.wikipedia.org/wiki?curid=1390693", "content": "বালকৃষ্ণ (জন্ম: ৪ আগস্ট ১৯৭২), যিনি আচার্য বালকৃষ্ণ নামেই অধিক পরিচিত, হলেন একজন ভারতীয় বিলিয়নিয়ার ব্যবসায়ী এবং ভোগ্যপণ্য কোম্পানি পতঞ্জলি আয়ুর্বেদের চেয়ারম্যান। ফোর্বস ম্যাগাজিনের তথ্যানুসারে, ২০২১ সালের মে পর্যন্ত তার সম্পদের মোট মূল্য ২.৩ বিলিয়ন ইউএস ডলার ছিল। আর্য সমাজের আশিস কুমারের মতে, বালকৃষ্ণ কোনোরূপ আনুষ্ঠানিক শিক্ষা ছাড়াই সফলভাবে বিশ্বব্যাপী একটি ব্যবসা প্রতিষ্ঠা ও পরিচালনা করেছেন।\n\n\n== প্রাথমিক জীবন ==\nবালকৃষ্ণ ১৯৭২ সালের ৪ আগস্ট তৎকালীন উত্তরপ্রদেশের (আধুনা উত্তরাখণ্ড) হরিদ্বারে নেপালের স্যাংজা হতে আগত অভিবাসী সুমিত্রা দেবী এবং জয় বল্লভ সুবেদীর ঘরে জন্মগ্রহণ করেন। তার শৈশব কেটেছে নেপালে। পরবর্তীতে তিনি ভারতে ফিরে আসেন এবং হরিয়ানার খানপুর গুরুকুলে পড়াশোনা করেন, যেখানে রামদেবের সাথে তার পরিচয় ঘটে।\n\n\n== পেশাগত জীবন ==\n১৯৯৫ সালের ৫ জানুয়ারী বালকৃষ্ণ, রামদেব এবং আচার্য কর্মবীর সম্মিলিতভাবে হরিদ্বারের কৃপালু বাগ আশ্রমে দিব্যা যোগ মন্দির ট্রাস্ট প্রতিষ্ঠা করেন। ২০০৬ সালে তারা এফএমসিজি, ভেষজ এবং আয়ুর্বেদিক পণ্যের উৎপাদন ও ব্যবসায়ের দ্রুত বর্ধনশীল প্রতিষ্ঠান পতঞ্জলি আয়ুর্বেদ প্রতিষ্ঠা করেন।\n\n\n== ব্যক্তিগত জীবন ==\nবালকৃষ্ণ উত্তরাখণ্ডের হরিদ্বারে বসবাস করেন এবং তিনি অদ্যাবধি অবিবাহিত।\n\n\n== তথ্যসূত্র =="}