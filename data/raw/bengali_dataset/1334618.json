{"pageid": 1334618, "title": "সিউই বুরা", "url": "https://bn.wikipedia.org/wiki?curid=1334618", "content": "সিউই বুরা হলেন একজন ভারতীয় বক্সার, যিনি লাইটওয়েট ওজন বিভাগে প্রতিদ্বন্দ্বিতা করেন। তিনি খেলো ইন্ডিয়া যুব গেমসে স্বর্ণপদক জিতেছেন এবং পরবর্তীতে খেলো বিশ্ববিদ্যালয় গেমসেও স্বর্ণপদক জিতেছেন।\n\n\n== প্রারম্ভিক জীবন ==\nসিউই বুরা হরিয়ানার গ্রামীণ হিসারে ১৯৯৮ সালের ১৫ই অক্টোবর  জন্মগ্রহণ করেন। তাঁর বাবা মহেন্দ্র সিং, একজন কৃষক, যিনি জাতীয় পর্যায়ে বাস্কেটবল খেলতেন। সুইটি বুরা, তাঁর বড় বোন, যিনি তাঁকে বক্সিং শুরু করতে অনুপ্রাণিত করেছিলেন।\n\n\n== খেলোয়াড় জীবন ==\n২০১৩ সালের ২০ - ২৯শে নভেম্বর, সিউই বুলগেরিয়ায় অনুষ্ঠিত এআইবিএ বিশ্ব চ্যাম্পিয়নশিপে অংশগ্রহণ করেছিলেন। এরপরে তিনি ২০১৫ সালের ১৪ - ২৪শে মে, তাইওয়ানের তাইপেইতে অনুষ্ঠিত এআইবিএ মহিলা জুনিয়র / ইয়ুথ বক্সিং চ্যাম্পিয়নশিপে অংশগ্রহণ করেছিলেন। ২০১৫ সালের অক্টোবর মাসে তিনি রাশিয়ায় প্রশিক্ষণ সফর করেন। ২০১৭ সালের  ৪ - ১১ই জুন তিনি কাজাখস্তানের প্রেসিডেন্ট কাপে অংশগ্রহণ করেছিলেন। ২০১৯ সালের ২ - ৮ই ডিসেম্বর, তিনি কেরালার কান্নুরে অনুষ্ঠিত চতুর্থ এলিট মহিলা জাতীয় বক্সিং চ্যাম্পিয়নশিপে ৬৪ কেজি ওজন শ্রেণীতে অংশগ্রহণ করেন।\n\n\n== ব্যক্তিগত জীবন ==\nসিউই বক্সিং সম্পর্কে অত্যন্ত উৎসাহী। তিনি একাধিক নামী ব্র্যান্ডের সাথে যুক্ত আছেন। সামাজিক মাধ্যমে তাঁর প্রচুর অনুগামী আছে। তাঁর অনুগামীরা তাঁর তৈরি করা সৃজনশীল এবং তথ্যপূর্ণ সামগ্রীর জন্য তাঁকে ভালোবাসে।\n\n\n== তথ্যসূত্র =="}