{"pageid": 1372620, "title": "মিনিস্ট্রি অব লাভ", "url": "https://bn.wikipedia.org/wiki?curid=1372620", "content": "মিনিস্ট্রি অব লাভ হলো বাংলাদেশী ওটিটি প্লাটফর্ম চরকি কর্তৃক ১২ জন চলচ্চিত্র পরিচালকের ১২টি প্রেমের সিনেমা নির্মাণের একটি প্রকল্প। প্রতিটি সিনেমায় নির্মাতাদের ব্যক্তিগত জীবনের প্রেমের ছায়া থাকবে। চরকির সাথে প্রকল্পটির প্রধান দায়িত্ব ও কো-প্রডিউসার হিসেবে আছেন মোস্তফা সরয়ার ফারুকী। ২০২৩ ও ২০২৪ এর মধ্যে পর্যায়ক্রমে চরকিতে চলচ্চিত্রগুলো মুক্তি পাবে।\n২০২৩ সালের ৩ আগস্ট ঢাকার একটি হোটেলে এক অনুষ্ঠান শপথ গ্রহণ করেন ১২ জন নির্মাতা সাথে জানান তাদের চলচ্চিত্র নিয়ে বিস্তারিত তথ্য। চলচ্চিত্র পরিচালকেরা হলেন মোস্তফা সরয়ার ফারুকী, রবিউল আলম রবি, শিহাব শাহীন, রেদওয়ান রনি, আশফাক নিপুন, আবু শাহেদ ইমন, রায়হান রাফী, রাকা নোশিন নাওয়ার,  শঙ্খ দাশগুপ্ত, আরিফুর রহমান, রেজাউর রাহমান এবং অনম বিশ্বাস।\n\n\n== চলচ্চিত্রসমূহ ==\nমোস্তফা সরয়ার ফারুকী দুটি, রাকা নোশিন নাওয়ার ও শঙ্খ দাশগুপ্ত দুজন মিলে একটি এবং অন্যান্য চলচ্চিত্র পরিচালকেরা একটি করে মোট ১২টি চলচ্চিত্র নির্মাণ করবেন।\n\n\n== সামথিং লাইক অ্যান অটোবায়োগ্রাফি ==\n\nসামথিং লাইক অ্যান অটোবায়োগ্রাফি (অনু. একটি আত্মজীবনী মত কিছু) ২০২৩ সালের একটি বাংলা ভাষার বাংলাদেশী রোমান্টিক চলচ্চিত্র। রেদওয়ান রনির প্রযোজনায় চলচ্চিত্রটি পরিচালনা করেছেন মোস্তফা সরয়ার ফারুকী। ছবিটি সহ-প্রযোজনা করেছেন আনা কাচকো, ফিল্ম বাজারের সাবেক প্রধান নিনা লাথ, নুসরাত ইমরোজ তিশা এবং ফারুকী। যৌথভাবে চিত্রনাট্য লিখেছেন ফারুকী ও নুসরাত ইমরোজ তিশা। সংগীত পরিচালনা করছেন পাভেল অরিন। এটি ২০২৩ সালের ৩০শে নভেম্বর চরকিতে মুক্তি পায়।\n\n\n== কাছের মানুষ দূরে থুইয়া ==\nশিহাব শাহীন পরিচালিত মিনিস্ট্রি অব লাভ-এর দ্বিতীয় চলচ্চিত্র কাছের মানুষ দূরে থুইয়া ২০২৪ সালের ২২শে ফেব্রুয়ারি মুক্তি পায়। প্রধান চরিত্রে অভিনয় করছেন প্রীতম হাসান ও তাসনিয়া ফারিণ। শিহাব শাহীন ও জাহান সুলতানা যৌথভাবে চিত্রনাট্য লিখেছেন। সংগীত পরিচালনা করেছেন ইমন চৌধুরী।\n\n\n== লাস্ট ডিফেন্ডারস অব মনোগামি ==\n\nলাস্ট ডিফেন্ডারস অব মনোগামী ২০২৪ সালের একটি বাংলা ভাষার বাংলাদেশী প্রনয়ধর্মী নাট্য ওয়েব চলচ্চিত্র। এটি পরিচালনা করেছেন মোস্তফা সরয়ার ফারুকী। প্রধান চরিত্রে অভিনয় করেছেন চঞ্চল চৌধুরী ও জেফার রহমান। এর মাধ্যমে জেফার ওয়েব চলচ্চিত্রে অভিষেক করে। চরকির মিনিস্ট্রি অব লাভ প্রকল্পের তৃতীয় চলচ্চিত্র, যা ২০২৪ সালের ১০ই এপ্রিল চরকিতে মুক্তি পায়।\n\n\n== ফরগেট মি নট ==\n\n\n== ৩৬-২৪-৩৬ ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সামথিং লাইক অ্যান অটোবায়োগ্রাফি  (ইংরেজি)\nইন্টারনেট মুভি ডেটাবেজে লাস্ট ডিফেন্ডারস অব মনোগামি  (ইংরেজি)\nইন্টারনেট মুভি ডেটাবেজে কাছের মানুষ দূরে থুইয়া  (ইংরেজি)\nইন্টারনেট মুভি ডেটাবেজে ফরগেট মি নট  (ইংরেজি)\nইন্টারনেট মুভি ডেটাবেজে থার্টি সিক্স-টোয়েন্টি ফোর-থার্টি সিক্স  (ইংরেজি)"}