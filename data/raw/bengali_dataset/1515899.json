{"pageid": 1515899, "title": "ভারতীয় তথ্য ও প্রযুক্তিবিদ্যা প্রতিষ্ঠান, পুনে", "url": "https://bn.wikipedia.org/wiki?curid=1515899", "content": "ভারতীয় তথ্য ও প্রযুক্তিবিদ্যা প্রতিষ্ঠান, পুনে (সংক্ষেপে IIITP ), হল ইন্ডিয়ান ইনস্টিটিউট অফ ইনফরমেশন টেকনোলজি, ভারতের <b>উচ্চ শিক্ষা</b> প্রতিষ্ঠানগুলির একটি সংগঠন যা তথ্য প্রযুক্তির উপর চর্চা করে। এটি ভারত সরকারের পূর্বে মানবসম্পদ উন্নয়ন মন্ত্রণালয়, শিক্ষা মন্ত্রণালয় (MoE) এবং কয়েকটি শিল্প অংশীদার দ্বারা অলাভজনক পাবলিক প্রাইভেট পার্টনারশিপ (N-PPP) প্রতিষ্ঠান হিসাবে প্রতিষ্ঠিত।  ২০১৭ সালের আগস্ট মাসে IIIT পুনেকে জাতীয় গুরুত্বের প্রতিষ্ঠান (INI) হিসেবে ঘোষণা করা হয়। \nIIITP মহারাষ্ট্রের পুনেতে অবস্থিত এবং এটি জুলাই ২০১৬ থেকে একাডেমিক কার্যক্রম শুরু করে। প্রতিষ্ঠানটি ব্যাচেলর অফ টেকনোলজি (B.Tech.) প্রোগ্রামের অধীনে দুটি বিভাগে কোর্স অফার করে – কম্পিউটার সায়েন্স অ্যান্ড ইঞ্জিনিয়ারিং (CSE) এবং ইলেকট্রনিক্স অ্যান্ড কমিউনিকেশন ইঞ্জিনিয়ারিং (ECE)। শিক্ষাবর্ষ ২০১৯-২০ থেকে, ইনস্টিটিউট মাস্টার অফ টেকনোলজি (M.Tech.) এবং ডক্টর অফ ফিলোসফি (Ph.D.) প্রোগ্রাম চালু করেছে। CSE বিভাগের অধীনে M.Tech প্রোগ্রামে কৃত্রিম বুদ্ধিমত্তা (AI) এবং ECE বিভাগের অধীনে ইন্টারনেট অফ থিংস (IoT) বিষয়ে বিশেষায়িত কোর্স প্রদান করা হয়।\nM.Tech প্রোগ্রাম দুটি বছরের একটি সুসংগঠিত কোর্স, যেখানে প্রথম বছর কোর্সওয়ার্ক এবং দ্বিতীয় বছর প্রকল্প বা থিসিস নিয়ে গঠিত। পিএইচডি ডিগ্রির জন্য নির্দিষ্ট ক্রেডিট কোর্স সম্পন্ন করা এবং গবেষণা থিসিস জমা দেওয়া আবশ্যক। প্রতিষ্ঠানটি আন্তঃবিভাগীয় যৌথ তত্ত্বাবধান ও গবেষণা কার্যক্রমের মাধ্যমে বহুবিধ গবেষণাকে উৎসাহিত করে।\n\n\n== প্রতিষ্ঠা ==\nভারতীয় আইটি শিল্পের চ্যালেঞ্জ মোকাবিলা এবং দেশীয় আইটি বাজারের উন্নতির লক্ষ্যে, ভারতের শিক্ষা মন্ত্রণালয় (Ministry of Education) Non-Profit Public-Private Partnership (N-PPP) মডেলের অধীনে বিশটি ইন্ডিয়ান ইনস্টিটিউট অফ ইনফরমেশন টেকনোলজি (IIIT) প্রতিষ্ঠার পরিকল্পনা গ্রহণ করে।  প্রতিটি IIIT প্রতিষ্ঠার ক্ষেত্রে তিনটি অংশীদার যুক্ত রয়েছে—ভারতের শিক্ষা মন্ত্রণালয়, সংশ্লিষ্ট রাজ্য সরকার (যেখানে IIIT স্থাপিত হবে), এবং শিল্প সংস্থা।\nIIITP ভারত সরকারের শিক্ষা মন্ত্রনালয় দ্বারা অনুমোদিত হয়েছিল। IIITP একটি পাবলিক-প্রাইভেট পার্টনারশিপ (PPP) ভিত্তিতে স্থাপন করা হয়েছে। পঞ্চাশ শতাংশ শেয়ার শিক্ষা মন্ত্রকের হাতে, যেখানে পঁয়ত্রিশ শতাংশ মহারাষ্ট্র সরকারের হাতে; বাকিটা শিল্প অংশীদারদের হাতে।[১]</link>\nIIIT Pune ব্যাচেলর অফ টেকনোলজি (B.Tech.) প্রোগ্রামে ভর্তি গ্রহণ করে, যেখানে কম্পিউটার সায়েন্স অ্যান্ড ইঞ্জিনিয়ারিং (CSE) বিভাগের আসনসংখ্যা ২৫৭ এবং ইলেকট্রনিক্স অ্যান্ড কমিউনিকেশন ইঞ্জিনিয়ারিং (ECE) বিভাগের আসনসংখ্যা ৮৮ (২০২৪-২৫ শিক্ষাবর্ষ অনুযায়ী)[২]। B.Tech প্রোগ্রামে ভর্তি Joint Seat Allocation Authority (JoSAA) এর মাধ্যমে পরিচালিত হয়।[২] স্নাতকোত্তর (M.Tech.) প্রোগ্রামের জন্য ভর্তি Centralized Counselling For M.Tech. (CCMT) এর মাধ্যমে সম্পন্ন হয়।\nIIIT Pune কম্পিউটার সায়েন্স অ্যান্ড ইঞ্জিনিয়ারিং (CSE) এবং ইলেকট্রনিক্স অ্যান্ড কমিউনিকেশন ইঞ্জিনিয়ারিং (ECE) প্রোগ্রাম অফার করে, যা মানের দিক থেকে IIT-সমতুল্য। কোর্স কাঠামো অত্যন্ত নমনীয়, যা শিক্ষার্থীদের নির্ধারিত পাঠক্রমের পাশাপাশি অতিরিক্ত বিষয় বা ঐচ্ছিক কোর্স গ্রহণের সুযোগ প্রদান করে। মেধাবী শিক্ষার্থীদের উৎসাহিত করতে, ইনস্টিটিউট উভয় বিভাগে ‘অনার্স’ ডিগ্রি প্রদান শুরু করেছে, যেখানে শিক্ষার্থীরা বিভিন্ন বিষয়ে ‘মেজর’ সম্পন্ন করতে পারে।[৩] \n\nশিক্ষাবর্ষ 2021 থেকে, ইনস্টিটিউটের খ্যাতিমান আন্তর্জাতিক এবং ভারতীয় প্রতিষ্ঠানের সাথে ছাত্র বিনিময় প্রোগ্রামের একটি পরিকল্পনা রয়েছে।\n\n\n== বর্তমান ক্যাম্পাস ==\nIIIT Pune বর্তমানে অস্থায়ী ক্যাম্পাস থেকে পরিচালিত হচ্ছে, যার ঠিকানা আম্বেগাঁও বুদ্রুক, সিংহগড় ইনস্টিটিউট রোড, পুনে - ৪১১০৪১। অস্থায়ী ক্যাম্পাসটি পুনে রেলওয়ে স্টেশন থেকে ১৩ কিলোমিটার এবং পুনে বিমানবন্দর থেকে ২০ কিলোমিটার দূরত্বে অবস্থিত।।\n\n\n== স্থায়ী ক্যাম্পাস ==\n\nপরিকল্পনা অনুযায়ী, IIIT Pune ভবিষ্যতে নিজস্ব স্থায়ী ক্যাম্পাসে স্থানান্তরিত হবে, যা তালেগাঁও দাবাড়ের কাছে নানোলি তারফ চাকান এলাকায় ১০০ একর জমির উপর নির্মিত হবে।</img>\n\nক্যারিয়ার ডেভেলপমেন্ট ও কর্পোরেট রিলেশন সেন্টার (CDCRC) শিক্ষার্থীদের জন্য দিকনির্দেশনা, ক্যারিয়ার পরিকল্পনা এবং দক্ষতা উন্নয়নের সুযোগ প্রদান করে।২০২৫-২৬ ব্যাচের জন্য শীর্ষস্থানীয় কোম্পানিগুলো IIIT Pune ক্যাম্পাসে নিয়োগের উদ্দেশ্যে পরিদর্শন করেছে। \n\n\n== এছাড়াও দেখুন ==\nইন্ডিয়ান ইনস্টিটিউট অফ ইনফরমেশন টেকনোলজি\nজাতীয় গুরুত্বের ইনস্টিটিউট\nশিক্ষা মন্ত্রণালয় (ভারত)\n\n\n== তথ্যসূত্র ==\nটেমপ্লেট:IIITআইআইআইটি"}