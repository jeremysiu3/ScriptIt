{"pageid": 1085426, "title": "রয়া তলুই", "url": "https://bn.wikipedia.org/wiki?curid=1085426", "content": "রয়া তলুই (জন্ম ২২ মে, ১৯৬৬) একজন বিশিষ্ট কুর্দি - ইরানী সাংবাদিক, মানবাধিকার কর্মী এবং নারীবাদী। তিনি বর্তমানে মার্কিন যুক্তরাষ্ট্রে বসবাস করছেন। তার জন্ম পশ্চিম ইরানের বানেহে । তিনি বানেহ -এ তার হাইস্কুল ডিপ্লোমা এবং মাশাদ বিশ্ববিদ্যালয় থেকে মেডিকেল ল্যাবরেটরিতে  পিএইচডি ডিগ্রি অর্জন করেছিলেন।\n\n\n== জীবন ==\nতিনি মহিলাদের  সম্বন্ধে একটি কুর্দি মাসিক পত্রিকা রাসান (রাইজিং আপ) -এর প্রধান সম্পাদক ছিলেন। ইরানের বিচার বিভাগ কর্তৃক ২০০৫ সালের গ্রীষ্মে  পত্রিকাটি বন্ধ না হওয়া পর্যন্ত পত্রিকার পাঁচটি সংখ্যা বসন্ত ও গ্রীষ্মে সানন্দাজে প্রকাশিত হয়েছিল। তিনি কুর্দিস্তানে শান্তি সমর্থনকারী কুর্দি মহিলাদের সংগঠনের প্রতিষ্ঠাতা। তিনি কুর্দি পেনের সদস্যও।\nকুর্দি ও ইরানি নারীদের অধিকার রক্ষার পাশাপাশি কর্তৃপক্ষের  স্পষ্ট  সমালোচনার কারণে ২০০৫ সালের এপ্রিল মাসে বিপ্লবী আদালতে তার বিচার করা হয় এবং তার বিরুদ্ধে জাতীয় নিরাপত্তা বিপন্ন করার অভিযোগ আনা হয়। \nপশ্চিমা ইরানের কুর্দি অধ্যুষিত এলাকায় বিক্ষোভের পর, ২০০৫ সালের ২ আগস্ট তাকে গ্রেপ্তার করা হয়। ২০০৫ সালের অক্টোবরে জামিনে মুক্ত না হওয়া পর্যন্ত তাকে ৬৬ দিন জেলে রাখা হয়।  কারাবন্দী লেখকের আন্তর্জাতিক পেন'স দিবসে, ২০০৫ সালের নভেম্বর মাসে তার কারাবাসের ঘটনা তুলে ধরা হয়েছিল।  মুক্তির পর তিনি ইরান থেকে তুরস্কের উদ্দেশ্যে পালিয়ে যান এবং অবশেষে তিনি ২০০৬ সালের এপ্রিলে যুক্তরাষ্ট্রে আশ্রয় নেন। তিনি ২০০৬ সালে অক্সফাম নভিব/পেন পুরস্কার পেয়েছিলেন। \n\n\n== তথ্যসূত্র ==\n\n\n== বহিঃসংযোগ ==\nঅ্যামনেস্টি ইন্টারন্যাশনালের রিপোর্ট, আগস্ট ২০০৫\nরোয়া তোলুইর জেল\nইউএনএইচসিআর- অ্যামনেস্টি ইন্টারন্যাশনাল রিপোর্ট মে 2006 - ইরান ।\nরেডিও ফ্রি ইউরোপে রোয়া তোলুই\nড. তোলুই মার্কিন যুক্তরাষ্ট্রে এসেছেন"}