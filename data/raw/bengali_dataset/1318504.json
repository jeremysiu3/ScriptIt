{"pageid": 1318504, "title": "জ্ঞানতাত্ত্বিক বিচ্ছেদ", "url": "https://bn.wikipedia.org/wiki?curid=1318504", "content": "জ্ঞানতাত্ত্বিক বিচ্ছেদ (ইংরেজি Epistemological rupture বা epistemological break) হল ১৯৩৮ খ্রিস্টাব্দে ফরাসি দার্শনিক গাস্তোঁ বাশলার প্রবর্তিত একটি ধারণা, যেটি পরবর্তীতে মার্কসবাদী দার্শনিক লুই আলত্যুসের ব্যবহার করেন।  গাস্তোঁ বাশলারের মতে বিজ্ঞানের ইতিহাস \"জ্ঞানতাত্ত্বিক প্রতিবন্ধকতা\"য় পরিপূর্ণ।  বৈজ্ঞানিক চিন্তাভাবনাকে প্রকৃতপক্ষে বৈজ্ঞানিক হয়ে উঠতে হলে সেটিকে অনেকগুলি জ্ঞানতাত্ত্বিক প্রতিবন্ধকতা অতিক্রম করতে হয়। জ্ঞানতাত্ত্বিক প্রতিবন্ধকতা বলতে গাস্তোঁ বুঝিয়েছেন সেইসব অ-চিন্তা/অচেতন চিন্তাকাঠামোগুলিকে, যেগুলি বিজ্ঞানের জগতে অন্তর্নিহিত হয়ে ছিল, যেমন দ্বিবিভাজনের নীতিসমূহ (উদাহরণ - মন/দেহ)। বাশলার বলেন যে বিজ্ঞানের ইতিহাস হল প্রথম ধাপে এই সব জ্ঞানতাত্ত্বিক প্রতিবন্ধকতা গঠন ও প্রতিষ্ঠা করা এবং পরবর্তীতে সেই প্রতিবন্ধকতাগুলিকে ধ্বংস করার ইতিহাস। এই দ্বিতীয় ধাপটিই হল জ্ঞানতাত্ত্বিক বিচ্ছেদ-যেখানে বৈজ্ঞানিক চিন্তার একটি অবৈজ্ঞানিক অচেতন প্রতিবন্ধকতাকে (যেমন সাধারণ কাণ্ডজ্ঞানজাত কোনও মত) সর্বতোভাবে ভেঙে ফেলা হয় বা সেটি থেকে বিচ্ছিন্ন হয়ে যাওয়ার ব্যাপারটি ঘটে। \n\n\n== আরও দেখুন ==\nতাত্ত্বিক পরিকাঠামোর সরণ\n\n\n== তথ্যসূত্র =="}