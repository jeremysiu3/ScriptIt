{"pageid": 1389478, "title": "কালা পানি (১৯৫৮-এর চলচ্চিত্র)", "url": "https://bn.wikipedia.org/wiki?curid=1389478", "content": "কালা পানি রাজ খোসলা পরিচালিত ১৯৫৮ সালের ভারতীয় হিন্দি ভাষার থ্রিলার চলচ্চিত্র। এটি প্রযোজনা করেছেন দেব আনন্দ। এটি উত্তম কুমার ও ছবি বিশ্বাস অভিনীত ১৯৫৫ সালের বাংলা ভাষার চলচ্চিত্র সবার উপরে-এর পুনর্নির্মাণ, যা মূলত এ. জে. ক্রোনিনের ১৯৫৩ সালের বিয়ন্ড দিস প্লেস উপন্যাস অবলম্বনে নির্মিত। এতে শ্রেষ্ঠাংশে অভিনয় করেছেন দেব আনন্দ, মধুবালা ও নলিনী জয়বন্ত। চলচ্চিত্রটির সঙ্গীতায়োজন করেছেন শচীন দেববর্মণ এবং গীত লিখেছেন মজরূহ সুলতানপুরি।\n১৯৫৮ সালের ৯ই মে মুক্তির পর চলচ্চিত্রটি ব্যবসায়িক এবং সমালোচনার দিক থেকে সফল হয় এবং প্রধান চরিত্রে অভিনয়শিল্পীরা তাদের অভিনয়ের জন্য বিপুল প্রশংসিত হন। ৬ষ্ঠ ফিল্মফেয়ার পুরস্কারে চলচ্চিত্রটি শ্রেষ্ঠ অভিনেতা ও শ্রেষ্ঠ পার্শ্ব অভিনেত্রী বিভাগে দুটি পুরস্কার লাভ করে।\n\n\n== অভিনয়শিল্পীদল ==\nদেব আনন্দ - করণ মেহরা\nমধুবালা - আশা\nনলিনী জয়বন্ত - কিশোরী\nআঘা - বদরু\nমুকরি - মদহোশ\nজনকীদাস - দৌলতচাঁদ\nকিশোর সাহু - রাই বাহাদুর জসবন্ত রাই\nকৃষণ ধবন - জুম্মন\nসাপরু - দিওয়ান সরদারিলাল\nনজির হুসেইন - ইনস্পেক্টর মেহতা\nএম. এ. লতিফ  শঙ্করলাল মেহরা\nমুমতাজ বেগম - মিসেস মেহরা\nরাশিদ খান - রামদাস\nবীর সকুজা - ডেকান টাইমসের সম্পাদক\nহীরা সাওয়ান্ত - কোঠেওয়ালি\n\n\n== সঙ্গীত ==\nকালা পানি চলচ্চিত্রের সঙ্গীতায়োজন করেছেন শচীন দেববর্মণ এবং গীত লিখেছেন মজরূহ সুলতানপুরি।\n\n\n== পুরস্কার ==\n৬ষ্ঠ ফিল্মফেয়ার পুরস্কার\nজয়: শ্রেষ্ঠ অভিনেতা - দেব আনন্দ\nজয়: শ্রেষ্ঠ পার্শ্ব অভিনেত্রী - নলিনী জয়বন্ত\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে কালা পানি  (ইংরেজি)\nবলিউড হাঙ্গামায় কালা পানি (ইংরেজি)"}