{"pageid": 1359983, "title": "বামরুনগ্রাদ আন্তর্জাতিক হাসপাতাল", "url": "https://bn.wikipedia.org/wiki?curid=1359983", "content": "বামরুনগ্রাদ আন্তর্জাতিক হাসপাতাল ( থাই: โรงพยาบาลบำรุงราษฎร์   , </noinclude>আরটিজিএস: Rongphayaban Bamrung Rat, উচ্চারিত [rōːŋ.pʰā.jāː.bāːn bām.rūŋ râːt] ; SET  ) হচ্ছে থাইল্যান্ডের ব্যাংককে অবস্থিত একটি বেসরকারি হাসপাতাল। ১৯৮০ সালে এটি প্রতিষ্ঠিত হয়। সাধারণত হাসপাতালটিকে সংক্ষেপে বামরুনগ্রাদ হাসপাতাল কিংবা আরও সহজভাবে কেবল বামরুনগ্রাদ বলা হয়ে থাকে।  বামরুনগ্রাদ শব্দটির অর্থ হচ্ছে 'জনগণের যত্ন নেওয়া' বা 'জনগণকে লালন করা'\n\n\n== ইতিহাস ==\n১৯৮০ সালের ১৭ সেপ্টেম্বর ৯ কোটি থাই বাত বিনিয়োগে ২০০ শয্যাবিশিষ্ট এই  বামরুনগ্রাদ আন্তর্জাতিক হাসপাতাল প্রতিষ্ঠিত হয়। এটি দক্ষিণ-পূর্ব এশিয়ার বৃহত্তম বেসরকারি হাসপাতাল  স্পেশালিটি মেডিসিনের জন্য একটি আঞ্চলিক রেফারেল সেন্টার হিসেবে, এটি বিশ্বের অন্যতম জনপ্রিয় চিকিৎসা পর্যটন গন্তব্যস্থল। হাসপাতালের অধিকাংশ মালিকানার অংশীদারেরা হলো ব্যাংকক দুসিত মেডিকেল সার্ভিসেস, ব্যাংকক ইন্স্যুরেন্স পাবলিক কোম্পানি লিমিটেড, ব্যাংকক ব্যাংক পাবলিক কোম্পানি লিমিটেড এবং সোফোনপানিচ পরিবার \n\n\n== ব্যবস্থাপনা এবং সংগঠন ==\nহাসপাতালে ১,২০০ চিকিত্সক এবং দন্তচিকিৎসক এবং ৯০০ জন নার্স সহ ৪,৮০০ জনেরও বেশি লোক নিযুক্ত রয়েছে।\n২০১৯-এর হিসাব অনুযায়ী হাসপাতাল বোর্ডের চেয়ারম্যান জনাব চাই সোফনপানিচ এবং ব্যবস্থাপনা পরিচালক হলেন মিসেস লিন্ডা লিসাহাপানিয়া।\n২০১১ সাল পর্যন্ত বামরুনগ্রাদ হাসপাতালটি মার্কিন যুক্তরাষ্ট্র, অস্ট্রেলিয়া, থাইল্যান্ড ও যুক্তরাজ্যের প্রশাসকদের দ্বারা পরিচালিত হয়েছে। ২০০৬ সালের হাসপাতালের মেডিকেল চেয়ারম্যান যুক্তরাজ্যের বোর্ড-অনুমোদিত ছিলেন এবং এর গ্রুপ মেডিকেল ডিরেক্টরও মার্কিন যুক্তরাষ্ট্রের বোর্ড-অনুমোদিত ছিলেন। ২০১৯ সালের ৩১ জানুয়ারি অনুসারে এই কোম্পানি ও হাসপাতালের পরিচালনা পর্ষদের প্রধান নির্বাহী কর্মকর্তা (সিইও) হলেন আরতিরাত চারুকিতপিপাট। অন্যান্য শীর্ষ স্থানীয় মেডিকেল অফিসাররা যুক্তরাজ্য বা মার্কিন যুক্তরাষ্ট্রে প্রশিক্ষণ পেয়েছিলেন কিংবা থাইল্যান্ডের শীর্ষস্থানীয় শিক্ষণ হাসপাতালগুলোর কোনো একটিতে উচ্চপদে অধিষ্ঠিত ছিলেন। ২০০৬ সালের হিসাবে, চিকিত্সা কর্মীদের একটি বড় অংশের আন্তর্জাতিক অভিজ্ঞতা ছিল এবং অস্ট্রেলিয়া, জার্মানি, জাপান, যুক্তরাজ্য বা মার্কিন যুক্তরাষ্ট্রের বোর্ড-অনুমোদিত হয়েছিল। তাদের মধ্যে মোট ২১০ জন মার্কিন যুক্তরাষ্ট্রের বোর্ড-অনুমোদিত ছিল)। \n\n\n== আর্থিক ==\nবামরুনগ্রাদ হাসপাতাল \"বামরুনগ্রাদ পাবলিক কোম্পানি লিমিটেড\"-এর মালিকানাধীন। এটি ১৯৮৯ সালের ১৫ ডিসেম্বরে থাইল্যান্ডের স্টক এক্সচেঞ্জে (এসইটি)  তালিকাভুক্ত হয়ে \"বিএইচ\" প্রতীকের অধীনে ট্রেডিং করছে।\n২০১৮ সালের ৩১ ডিসেম্বর সমাপ্ত ২০১৮ অর্থবছরে কোম্পানিটি ১৮,৫৪১ মিলিয়ন বাথ রেভিনিউ, ২৪,৭৪৯ মিলিয়ন বাথ সম্পদ এবং ৪,১৫২ মিলিয়ন বাথ নিট মুনাফা করেছে, যা আগের অর্থবছরের চেয়ে বেশি।\n\n\n== স্বীকৃতি ==\nবামরুনগ্রাদ এশিয়ার প্রথম হাসপাতাল যা জয়েন্ট কমিশন ইন্টারন্যাশনাল (জেসিআই) দ্বারা স্বীকৃত, যৌথ কমিশনের অনুমোদিত এবং স্বাস্থ্যসেবা স্বীকৃতির ক্ষেত্রে নেতৃস্থানীয়। অ্যাক্রেডিটেশন পরীক্ষায় সার্জিকাল হাইজিন এবং অ্যানেস্থেসিয়া পদ্ধতি থেকে শুরু করে মেডিকেল কর্মীদের পরিচয়পত্র এবং স্বাস্থ্য নীতি সংক্রান্ত বিষয়গুলি হাসপাতালের পদ্ধতির প্রতিটি দিক পরিদর্শন করা হয়। ২০০২ সালে এটি প্রথমবার জেসিআই কর্তৃক স্বীকৃত হত। বামরুনগ্রাদ তখন থেকে পরপর পাঁচবার পুনরায় স্বীকৃত হয়েছে। হাসপাতালটি অন্যান্য অনেক সংস্থার কাছ থেকে স্বীকৃতি বা পুরস্কার পেয়েছে।\n\n\n== পরিষেবা ==\nবামরুনগ্রাদ থাইল্যান্ডের ব্যাংককের কেন্দ্রস্থলে অবস্থিত। ২০০৭ সাল পর্যন্ত এটিকে চিকিৎসা সেবার জন্য একটি \"ওয়ান-স্টপ\" কেন্দ্র বলা হয়, বিশেষত অস্ত্রোপচার পদ্ধতির জন্য।\nহাসপাতালটিতে ৫৮০টি সাধারণ শয্যা এবং আইসিইউতে অতিরিক্ত ৬৩টি শয্যা রয়েছে। বামরুনগ্রাদ ২০২২ সালের মধ্যে আরও ২৪টি আইসিইউ শয্যা যুক্ত করার পরিকল্পনা করেছে।\n৪৭টি বিশেষায়িত কেন্দ্র ও ক্লিনিক এবং ১,২০০ জনেরও বেশি বিশেষজ্ঞ ডাক্তার কার্যত সকল বিশেষায়িত বিভাগ ও মেডিসিনের সকল উপ-বিশেষায়িত বিভাগের প্রতিনিধিত্ব করে থাকে। দন্তচিকিৎসা, জেনারেল এবং স্পেশালিটি মেডিসিন, উন্নত ডায়াগনস্টিকস এবং থেরাপিউটিকস, অস্ত্রোপচার পরিষেবা, নিবিড় পরিচর্যা এবং পুনর্বাসন ব্যবস্থাও এখানে উপলব্ধ।\n২০০৬-এর হিসাব অনুযায়ী হাসপাতালটি ব্যাপক চেকআপ থেকে শুরু করে হৃদযন্ত্রে অস্ত্রোপচার (কার্ডিয়াক সার্জারি) পর্যন্ত চিকিত্সা পরিষেবাগুলোর মাধ্যমে বার্ষিক ১১ লক্ষের বেশি রোগীকে চিকিত্সাসেবা প্রদান করেছিল।\n\n\n=== চিকিৎসা কেন্দ্র ===\n\n২০১৯-এর হিসাব অনুযায়ী বামরুনগ্রাদ হাসপাতালে একটি অ্যালার্জি কেন্দ্র থেকে একটি মহিলা কেন্দ্র পর্যন্ত ৪৭ টি বহিরাগত বিশেষজ্ঞ চিকিৎসা কেন্দ্র এবং ক্লিনিক পরিষেবা বজায় রাখে। ২৭২ টি পরীক্ষা কক্ষ সহ এটি প্রতিদিন ৫,৫০০ বহিরাগত রোগীদের সেবা দিতে পারে। \n\n\n== চিকিৎসা পর্যটন ==\nবামরুনগ্রাদ একটি শীর্ষস্থানীয় চিকিৎসা পর্যটন গন্তব্য হিসাবে স্বীকৃত।\n২০০৮ সালে হাসপাতালে অভ্যন্তরীণ রোগীদের পরিচালনার জন্য একটি সম্পূর্ণ সহায়তা পরিষেবা অবকাঠামো ছিল, যার মধ্যে শীর্ষস্থানীয় অভ্যন্তরীণ ও বহির্মুখী ভ্রমণ এবং ট্যুর অপারেটরদের সাথে অংশীদারিত্ব অন্তর্ভুক্ত ছিল।\n২০১৮ সালে হাসপাতালটি ১১ লক্ষেরও বেশি রোগীকে চিকিত্সাসেবা প্রদান করে। তাদের মধ্যে ৫,২০,০০০ এরও বেশি মানুষ ১৯০ টিরও বেশি দেশ থেকে আসা আন্তর্জাতিক রোগী। ২০১৯ সালের হিসাবে বামরুনগ্রাদ আন্তর্জাতিকভাবে ২৩ টি রেফারেল অফিস বজায় রেখেছে।\n\n\n== স্বাস্থ্য তথ্য ব্যবস্থাপনা ==\nহাসপাতালটি  ইলেকট্রনিক মেডিকেল রেকর্ড এবং ডিজিটাল রেডিওলজি সিস্টেম ব্যবহারে মাধ্যমে হাসপাতালের একটি সমন্বিত তথ্য সিস্টেম ব্যবহার করে রোগীর তথ্যাদি ব্যবস্থাপনা করে থাকা।  এটি ১৯৯৯ সালে বাহ্যিক ও আভ্যন্তরীণ উভয় অফিসে পরিষেবা দেওয়ার জন্য একটি কাস্টম মোট হাসপাতাল তথ্য ব্যবস্থার বিকাশের কাজ শুরু করে। এই ব্যবস্থাটি পরিষেবাগুলোর দ্রুত সময়সূচি এবং সংস্থানগুলোর দক্ষ ব্যবহার অর্জনের মূল চাবিকাঠি। এটি হাসপাতালের তথ্য ব্যবস্থার সাথে খাপ খাইয়ে নেওয়ার মাধ্যমে হাসপাতালে কাগজপত্র এবং অপেক্ষার সময় দূর করে। সিস্টেমটি মানুষের হাত দ্বারা রেকর্ডগুলোর ক্রমাগত পরিচালনা দূর করে ভাইরাস এবং অন্যান্য রোগের সম্ভাব্য প্রাদুর্ভাবমুক্ত রাখতে সহায়তা করে। \"রোবোটিক\" প্রযুক্তির সংযোজন নিরাপত্তা এবং দক্ষতা উভয়কেই সর্বোচ্চ করে তোলে। এখানে একটি সুইস লজিস্টিক সিস্টেম ব্যবহার করে ওষুধগুলো এমনভাবে নির্বাচন এবং বিতরণ করা হয়, যা ওষুধের ত্রুটিগুলোর সম্ভাবনাকে বহুলাংশে হ্রাস করে। \n\n\n== আরো দেখুন ==\nথাইল্যান্ডের হাসপাতালের তালিকা\nব্যাংককের হাসপাতালের তালিকা\nএশিয়ান হাসপাতাল ও মেডিকেল সেন্টার\n\n\n== তথ্যসূত্র ==\n\n\n== বহিঃসংযোগ ==\nওয়েব্যাক মেশিনে [https://web.archive.org/web/20230605203254/https://bangladesh.bumrungrad.com/bn/ আর্কাইভকৃত ৫ জুন ২০২৩ তারিখে বাংলাদেশিদের জন্য হাসপাতালটির বাংলা ওয়েবসাইট]]"}