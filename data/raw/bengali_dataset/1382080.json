{"pageid": 1382080, "title": "পূর্ণিয়া বিশ্ববিদ্যালয়", "url": "https://bn.wikipedia.org/wiki?curid=1382080", "content": "পূর্ণিয়া বিশ্ববিদ্যালয় হল ভারতীয় অঙ্গরাজ্য বিহারের পূর্ণিয়া শহরের একটি সরকারি গবেষণা বিশ্ববিদ্যালয়। বিশ্ববিদ্যালয় মঞ্জুরি কমিশন দ্বারা অনুমোদিত বিশ্ববিদ্যালয়টি ২০১৮ খ্রিস্টাব্দে ভূপেন্দ্র নারায়ণ মন্ডল বিশ্ববিদ্যালয় থেকে দ্বিখণ্ডিত হওয়ার মাধ্যমে প্রতিষ্ঠিত হয়েছিল। বিশ্ববিদ্যালয়ের বিদ্যায়াতনটি উত্তর-পশ্চিম পূর্ণিয়ায় ৩৭.২৪ একর (১৫.০৭ হেক্টর) জুড়ে বিস্তৃত।\nবিশ্ববিদ্যালয়টি তার ১৯ টি অনুমোদিত মহাবিদ্যালয়ের মাধ্যমে ২৫ টিরও বেশি ডিগ্রী প্রদান করে, যার মধ্যে মানববিদ্যা, বিজ্ঞান ও সামাজিক বিজ্ঞানের কার্যক্রমসমূহ রয়েছে। একটি কলেজিয়েট বিশ্ববিদ্যালয় হিসাবে, এর প্রধান কার্যক্রমসমূহ বিশ্ববিদ্যালয়ের একাডেমিক বিভাগ ও অধিভুক্ত মহাবিদ্যালয়সমূহের মধ্যে বিভক্ত।\n\n\n== ইতিহাস ==\nবিশ্ববিদ্যালয়টি ২০১৮ খ্রিস্টাব্দের ১৮ই মার্চ বিহার বিধানসভার একটি আইন দ্বারা মধ্যপুরার ভূপেন্দ্র নারায়ণ মণ্ডল বিশ্ববিদ্যালয়কে বিভক্ত করে প্রতিষ্ঠা করা হয়েছিল; আইনটি বিহার স্টেট ইউনিভার্সিটি অ্যাক্ট-এর অধীনে ২০১৬ সালের ১৭ই আগস্ট বিহার গেজেটে বিজ্ঞাপিত হয়েছিল।\n\n\n== সংগঠন ও প্রশাসন ==\n\n\n=== অনুষদ ও বিভাগ ===\nবিশ্ববিদ্যালয়ের সাতটি অনুষদে সংগঠিত ২২ টি বিভাগ রয়েছে। মানববিদ্যা অনুষদ ৮ টি বিভাগ, বাণিজ্য অনুষদ একটি বিভাগ, বিজ্ঞান অনুষদ ৫ টি বিভাগ ও সামাজিক বিজ্ঞান অনুষদ ৮ টি বিভাগ নিয়ে গঠিত।\n\n\n== তথ্যসূত্র =="}