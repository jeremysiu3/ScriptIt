{"pageid": 1352188, "title": "মক্সিফ্লক্সাসিন", "url": "https://bn.wikipedia.org/wiki?curid=1352188", "content": "মক্সিফ্লক্সাসিন হল একটি অ্যান্টিবায়োটিক, যা নিউমোনিয়া কনজাক্টিভাইটিস, এন্ডোকার্ডাইটিস, যক্ষ্মা এবং সাইনোসাইটিস সহ ব্যাকটেরিয়া সংক্রমণের চিকিৎসায় ব্যবহৃত হয়। এটি মুখ দিয়ে, শিরাতে ইনজেকশন দিয়ে এবং l ড্রপ হিসাবে দেওয়া যেতে পারে। চোখের বিভিন্ন সংক্রমণে মক্সিফ্লক্সাসিন একটি নির্বাচিত অ্যান্টিবায়োটিক।\nসাধারণ পার্শ্ব প্রতিক্রিয়াগুলির মধ্যে রয়েছে ডায়রিয়া, মাথা ঘোরা এবং মাথাব্যথা। গুরুতর পার্শ্বপ্রতিক্রিয়াগুলির মধ্যে স্বতঃস্ফূর্ত টেন্ডন ফেটে যাওয়া, স্নায়ুর ক্ষতি এবং মায়াস্থেনিয়া গ্র্যাভিস অন্তর্ভুক্ত। গর্ভাবস্থা এবং বুকের দুধ খাওয়ানোর ক্ষেত্রে ব্যবহারের নিরাপত্তা অস্পষ্ট। মক্সিফ্লক্সাসিন ওষুধ ফ্লুরোকুইনলোন পরিবারের অন্তর্ভুক্ত। এটি সাধারণত ব্যাকটেরিয়ার ডিএনএ নকল করার ক্ষমতাকে ব্লক করে ব্যাকটেরিয়াকে মেরে ফেলে ।\n১৯৮৮ সালে মক্সিফ্লক্সাসিন  পেটেন্ট করা হয়েছিল এবং ১৯৯৯ সালে মার্কিন যুক্তরাষ্ট্রে ব্যবহারের জন্য অনুমোদিত হয়েছিল এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে।\n\n\n== চিকিৎসায় ব্যবহার ==\nমক্সিফ্লক্সাসিন শ্বাসযন্ত্রের সংক্রমণ, সেলুলাইটিস, অ্যানথ্রাক্স, পেটের সংক্রমণ, এন্ডোকার্ডাইটিস, মেনিনজাইটিস, যক্ষ্মা,  কন্‌জাঙ্কটিভাইটিস সহ বেশ কয়েকটি সংক্রমণের চিকিৎসায় ব্যবহার করা  হয়।\n\n\n== বিরূপ প্রভাব ==\nমক্সিফ্লক্সাসিন তৃতীয় শ্রেণীর কুইনোলোন হওয়ায় এর বিরুপ প্রভাব সীমিত। সাধারণ বিরুপ প্রভাবের মধ্যে রয়েছে অপরিবর্তনীয় পেরিফেরাল নিউরোপ্যাথি,১৮ বছরের কম বয়সী বাচ্চাদের ক্ষেত্রে বর্ধনশীল তরুণাস্থির ক্ষয়,প্রাপ্তবয়স্কদের ক্ষেত্রে টেনডন প্রদাহ, হেপাটাইটিস, মানসিক প্রভাব (হ্যালুসিনেশন, বিষণ্ণতা), টরসেডস ডি পয়েন্টেস, স্টিভেনস-জনসন সিনড্রোম এবং আলোক সংবেদনশীলতা/ফটোটক্সিসিটি প্রতিক্রিয়া।\n\n\n== তথ্যসূত্র ==\n\n\n== বহিঃসংযোগ ==\n\"Moxifloxacin\"। Drug Information Portal। U.S. National Library of Medicine। \n\"Moxifloxacin hydrochloride\"। Drug Information Portal। U.S. National Library of Medicine।"}