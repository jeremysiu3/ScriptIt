{"pageid": 1014853, "title": "ওফেলিয়া (প্রাকৃতিক উপগ্রহ)", "url": "https://bn.wikipedia.org/wiki?curid=1014853", "content": "ওফেলিয়া (ইংরেজি: Ophelia) হল ইউরেনাসের একটি প্রাকৃতিক উপগ্রহ। ১৯৮৬ সালের ২০ জানুয়ারি ভয়েজার ২ মহাকাশযান থেকে গৃহীত আলোকচিত্রে এটি আবিষ্কৃত হয় এবং সাময়িকভাবে এস/১৯৮৬ ইউ ৮ (ইংরেজি: S/1986 U 8) নামে চিহ্নিত হয়। এরপর ২০০৩ সালের আগে হাবল স্পেস টেলিস্কোপ কর্তৃক পুনরাবিষ্কৃত না হওয়া পর্যন্ত এটিকে আর দেখা যায়নি। উপগ্রহটির নামকরণ করা হয়েছে উইলিয়াম শেকসপিয়র রচিত হ্যামলেট নাটকের পলোনিয়াসের কন্যা ওফেলিয়ার নামানুসারে। এটি ইউরেনাস ৭ (ইংরেজি: Uranus VII) নামেও পরিচিত।\nওফেলিয়ার কক্ষপথের ব্যাসার্ধ ২১ কিলোমিটার এবং জ্যামিতিক অ্যালবেডো ০.০৮। এটুকু ছাড়া উপগ্রহটি সম্পর্কে কার্যত আর কিছুই জানা যায়নি। ভয়েজার ২ থেকে তোলা আলোকচিত্রগুলিতে ওফেলিয়াকে লম্বাটে আকারবিশিষ্ট বস্তুর ন্যায় দেখায়, যার পরাক্ষ ইউরেনাসের দিকে মুখ করে রয়েছে। ওফেলিয়ার ঊর্ধ্বধ লম্বিত উপগোলকের অক্ষদ্বয়ের অনুপাত ০.৭ ± ০.৩।\nওফেলিয়া ইউরেনাসের এপসিলন (ε) বলয়ের একটি বহিঃস্থ রাখালিয়া উপগ্রহ হিসেবে কাজ করে। ওফেলিয়ার কক্ষপথটি ইউরেনাসের সমলয় কক্ষপথের ব্যাসার্ধের মধ্যবর্তী স্থানে অবস্থিত। তাই জোয়ার-সংক্রান্ত বলের আকর্ষণে এটি ধীরে ধীরে হ্রাসপ্রাপ্ত হচ্ছে।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nOphelia Profile by NASA's Solar System Exploration\nUranus' Known Satellites (by Scott S. Sheppard)\n\nটেমপ্লেট:সৌরজগৎের প্রাকৃতিক উপগ্রহসমূহ (সুসংবদ্ধ)"}