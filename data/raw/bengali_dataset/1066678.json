{"pageid": 1066678, "title": "আলেক্স সান্দ্রো", "url": "https://bn.wikipedia.org/wiki?curid=1066678", "content": "আলেক্স সান্দ্রো লোবো সিলভা (পর্তুগিজ: Alex Sandro; জন্ম: ২৬ জানুয়ারি ১৯৯১; আলেক্স সান্দ্রো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ইতালীয় ক্লাব ইয়ুভেন্তুস এবং ব্রাজিল জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\n২০০৬–০৭ মৌসুমে, মাত্র ১৫ বছর বয়সে, ব্রাজিলীয় ফুটবল ক্লাব পারানায়েন্সের যুব পর্যায়ের হয়ে খেলার মাধ্যমে সান্দ্রো ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০৮ সালে, ব্রাজিলীয় ক্লাব পারানায়েন্সের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; পারানায়েন্সের হয়ে দুই মৌসুমে ১৭ ম্যাচে অংশগ্রহণ করার পর ২০১১–১২ মৌসুমে তিনি দেপোর্তিভো মালদোনাদোয় যোগদান করেছেন, তবে তিনি একই মৌসুমে সান্তোসের হয়ে ধারে খেলতে ক্লাবটিতে যোগদান করেছেন। সান্তোসে দুই মৌসুম ধারে অতিবাহিত করার পর প্রায় ১০ মিলিয়ন ইউরোর বিনিময়ে পর্তুগিজ ক্লাব পোর্তুর সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১৩৭ ম্যাচে ৩টি গোল করেছেন। ২০১৫–১৬ মৌসুমে, তিনি প্রায় ২৬ মিলিয়ন ইউরোর বিনিময়ে পোর্তু হতে ইতালীয় ক্লাব ইয়ুভেন্তুসে যোগদান করেছেন।\n২০১১ সালে, সান্দ্রো ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ১ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০১১ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৩৭ ম্যাচে ২টি গোল করেছেন। তিনি ব্রাজিলের হয়ে এপর্যন্ত ২টি কোপা আমেরিকায় (২০১৯ এবং ২০২১) অংশগ্রহণ করেছেন, যার মধ্যে ২০১৯ সালে তিতের অধীনে কোপা আমেরিকার শিরোপা জয়লাভ করেছেন।\n\n\n== প্রারম্ভিক জীবন ==\nআলেক্স সান্দ্রো লোবো সিলভা ১৯৯১ সালের ২৬শে জানুয়ারি তারিখে ব্রাজিলের কাতান্দুভায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসান্দ্রো ব্রাজিল অনূর্ধ্ব-২০ এবং ব্রাজিল অলিম্পিক দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১১ সালের ১৮ই জানুয়ারি তারিখে তিনি ২০১১ দক্ষিণ আমেরিকান অনূর্ধ্ব-২০ চ্যাম্পিয়নশিপে প্যারাগুয়ে অনূর্ধ্ব-২০ দলের বিরুদ্ধে ম্যাচে ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ১ বছরে ১৪ ম্যাচে অংশগ্রহণ এবং দুইটি শিরোপা জয়লাভ করেছেন।\n২০১১ সালের ১০ই নভেম্বর তারিখে, ২০ বছর, ৯ মাস ও ১৫ দিন বয়সে, বাম পায়ে ফুটবল খেলায় পারদর্শী সান্দ্রো গ্যাবনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৪৬তম মিনিটে রক্ষণভাগের খেলোয়াড় ফাবিও সিলভার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ব্রাজিল ২–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে সান্দ্রো সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ৬ বছর, ১১ মাস ও ২ দিন পর, ব্রাজিলের জার্সি গায়ে প্রথম গোলটি করেছেন; ২০১৮ সালের ১২ই অক্টোবর তারিখে, সৌদি আরবের বিরুদ্ধে ম্যাচের ৯৬তম মিনিটে নেইমারের কর্নার কিক হতে ব্রাজিলের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ জুলাই ২০২২ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\n\nআলেক্স সান্দ্রো – ফিফা প্রতিযোগিতার রেকর্ড (ইংরেজি) \nআলেক্স সান্দ্রো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেক্স সান্দ্রো  (ইংরেজি)  \nসকারবেসে আলেক্স সান্দ্রো (ইংরেজি) \nবিডিফুটবলে আলেক্স সান্দ্রো  (ইংরেজি)  \nট্রান্সফারমার্কেটে আলেক্স সান্দ্রো (ইংরেজি) \nওয়ার্ল্ডফুটবল.নেটে আলেক্স সান্দ্রো (ইংরেজি) \nইএসপিএন এফসিতে আলেক্স সান্দ্রো (ইংরেজি) \nন্যাশনাল-ফুটবল-টিমস.কমে আলেক্স সান্দ্রো (ইংরেজি)"}