{"pageid": 1049749, "title": "বনমৃত্যু", "url": "https://bn.wikipedia.org/wiki?curid=1049749", "content": "বনমৃত্যু বা অরণ্যমৃত্যু  (জার্মান ভাষায় \"ভাল্ডষ্টের্বেন\" নামে পরিচিত) গাছ বা কাষ্ঠময় উদ্ভিদের এমন একটি অবস্থা যেখানে গাছের বাইরের অংশগুলি রোগজীবাণু, পরজীবী, অম্ল বৃষ্টি, খরা,  এবং আরও অনেক কিছু দ্বারা আক্রান্ত হয়ে মারা যায়। এই অবস্থাগুলির পরিণতি বাস্তুতন্ত্রের স্থিতিস্থাপকতা হ্রাস, গুরুত্বপূর্ণ মিথোজীবী সম্পর্ক  এবং সূত্রপাতগুলি অদৃশ্য হওয়ার মতো বিপর্যয়কর হতে পারে। পরবর্তী শতাব্দীর জলবায়ু পরিবর্তনের পূর্বাভাসের জন্য কিছু সঙ্কট বিন্দু (Tipping point) সরাসরি বনমৃত্যুর সাথে সম্পর্কিত। এটা জলবায়ু পরিবর্তন জন্য হুমকিস্বরূপ\n\n\n== সংজ্ঞা ==\nবনমৃত্যু বলতে এমন একটি অবস্থা বোঝায় যেখানে কোন স্পষ্ট কারণ ছাড়াই গাছগুলির স্বাস্থ্যের ক্ষতি হয় এবং মারা যায়।  এটি সাধারণত নির্দিষ্ট প্রজাতির গাছকে প্রভাবিত করে তবে একাধিক প্রজাতিকেও এটি প্রভাবিত করতে পারে। বনমৃত্যু একটি অনিয়মিত ঘটনা এবং এটি বিভিন্ন অবস্থান ও আকার ধারণ করতে পারে। এটি নির্দিষ্ট উচ্চতায় পরিধির মাঝে থাকতে পারে আবার বনের বাস্তুতন্ত্রের সর্বত্র ছড়িয়েও যেতে পারে\nবনমৃত্যু বিভিন্ন উপায়ে প্রকাশ পায়। এগুলো হলো পাতা এবং সূচির পতন, পাতা এবং সূচির বিবর্ণতা, গাছের মুকুট পাতলা হওয়া, একটি নির্দিষ্ট বয়সের গাছের মৃত্যু এবং গাছের শিকড়ের পরিবর্তন। এর অনেকগুলি গতিশীল রূপ রয়েছে। গাছের একটি স্ট্যান্ড হালকা লক্ষণ, চরম লক্ষণ, এমনকি মৃত্যুও প্রদর্শন করতে পারে। বনমৃত্যুকে বনাঞ্চলে একাধিক প্রজাতির ক্রমাগত, বিস্তৃত এবং মারাত্মক মৃত্যুর ফল হিসাবে দেখা যেতে পারে। বর্তমান বনের পতনকে নির্দিষ্ট গাছের দ্রুত বিকাশ, বিভিন্ন ধরনের বনের সংঘটন, দীর্ঘ সময়কালের (১০ বছরেরও বেশি সময় ধরে) সংঘটন এবং আক্রান্ত প্রজাতির প্রাকৃতিক পরিসীমা জুড়ে ছড়িয়ে যাওয়ার ঘটনা দ্বারা সংজ্ঞায়িত করা যেতে পারে।\n\n\n== ইতিহাস ==\n১৯৮০-র দশকে জার্মানি এবং উত্তর-পূর্ব মার্কিন যুক্তরাষ্ট্রে মারাত্মক বনমৃত্যুর ঘটনা ঘটার সময় অনেক গবেষণা হয়েছিল। পূর্ববর্তী বনমৃত্যুগুলি আঞ্চলিকভাবে সীমাবদ্ধ ছিল, তবে ১৯৭০-এর দশকের শেষের দিকে, মধ্য ইউরোপ এবং উত্তর আমেরিকার কিছু অংশে বনমৃত্যু ঘটেছিল। তবে জার্মানিতে বনমৃত্যু তীব্র হওয়ায় সৃষ্ট ক্ষতি অন্যরকম ছিল ।বিভিন্ন উদ্ভিদের  প্রজাতিতে এই ক্ষয়ক্ষতি ব্যাপকভাবে ছড়িয়ে পড়েছিল। আক্রান্ত গাছের শতাংশ ১৯৮২ সালে ৮৮% থেকে বেড়ে ১৯৮৪ সালে ৫০% এ দাঁড়িয়েছিলো এবং ১৯৮৭ সাল পর্যন্ত ৫০% এই ছিল। এই বনমৃত্যুর জন্য অনেক প্রকল্প প্রস্তাব করা হয়েছে, নীচে দেখুন।\nবিংশ শতাব্দীতে, উত্তর আমেরিকা পাঁচটি উল্লেখযোগ্য হার্ডউড বনমৃত্যুু দ্বারা আক্রান্ত হয়েছিল। এগুলি বনের পূর্ণতা প্রাপ্তির পরে ঘটেছিল এবং প্রতিটি পর্ব প্রায় এগারো বছর ধরে চলেছিল। সর্বাধিক তীব্র নাতিশীতোষ্ণ বনের বনমৃত্যু সাদা বার্চ এবং হলুদ বার্চ গাছকে লক্ষ্য করে হয়েছিলো। তাদের অভিজ্ঞতা লব্ধ এই পর্বটি ১৯৩৪ থেকে ১৯৩৭ সালের মধ্যে শুরু হয়েছিল এবং ১৯৫৩ এবং ১৯৫৪ সালের মধ্যে শেষ হয়েছিল। এটি একটি তরঙ্গ রীতি অনুসরণ করে, যা প্রথম দক্ষিণাঞ্চলে দেখা গিয়েছিল এবং পরবর্তীতে উত্তর অঞ্চলে চলে গিয়েছিল, যেখানে ১৯৫৭ থেকে ১৯৬৫ সালের মধ্যে উত্তর কিউবেকে একটি দ্বিতীয় তরঙ্গ দেখা গিয়েছিল।\nবনমৃত্যু এ্যাশ, ওক এবং ম্যাপেলের মতো অন্যান্য প্রজাতিকেও প্রভাবিত করতে পারে।১৯৬০ এর দশকে মার্কিন যুক্তরাষ্ট্রের কিছু অংশে সুগার ম্যাপেল বনমৃত্যুর একটি তরঙ্গ অনুভূত হয় । ১৯৮০ এর দশকে প্রাথমিকভাবে কানাডায় দ্বিতীয় তরঙ্গ দেখা দিয়েছিল,যা মার্কিন যুক্তরাষ্ট্রেও পৌঁছাতে সক্ষম হয়েছিল। এই বনমৃত্যুগুলি প্রাকৃতিক গাছের মরণশীলতা কমানোর জন্য সংখ্যাগতভাবে বিশ্লেষণ করা হয়েছিল। এটি অনুমান করা হয় যে একটি পরিণত বন চরম পরিবেশগত চাপের জন্য বেশি সংবেদনশীল।\n\n\n== বনমৃত্যুর সম্ভাব্য কারণ ==\nবনাঞ্চলের বাস্তুতন্ত্রের উপাদানগুলি জটিল। বনমৃত্যু এবং পরিবেশের মধ্যে নির্দিষ্ট কারণ-প্রভাব সম্পর্কগুলি চিহ্নিত করাও একটি কঠিন প্রক্রিয়া। বছরের পর বছর ধরে, এ সম্পর্কে প্রচুর গবেষণা পরিচালিত হয়েছে এবং কিছু প্রকল্প নেয়া হয়েছে।যেমন:\n\nবাকল পোকা: বাকল পোকাগুলি আশ্রয়, জীবিকা নির্বাহ এবং বাসা বাঁধার জন্য গাছের নরম টিস্যু ব্যবহার করে। তাদের আগমনের সাথে সাধারণত ছত্রাক এবং ব্যাকটেরিয়ার মতো অন্যান্য জীবও অন্তর্ভুক্ত থাকে।তারা একসাথে মিথোজীবী সম্পর্ক তৈরি করে যেখানে গাছের অবস্থা আরও খারাপ হয়ে যায়।  তারা গাছের মধ্যে ডিম দেয় তাই তাদের জীবনচক্র গাছের উপস্থিতির উপর নির্ভর করে।ডিম একবার ফেটে গেলে, লার্ভা গাছের সাথে পরজীবী সম্পর্ক তৈরি করতে পারে, যেখানে এটি গাছ থেকে দূরে থাকে এবং শিকড় থেকে অঙ্কুর পর্যন্ত পানি এবং পুষ্টির সংবহন বন্ধ করে দেয়।\n\nভূগর্ভস্থ পানির পরিস্থিতি: অস্ট্রেলিয়ায় পরিচালিত একটি সমীক্ষায় দেখা গেছে যে, গভীরতা এবং লবণাক্ততার মতো ক্ষেত্রগুলি বনমৃত্যু হওয়ার আগে সম্ভবত এর পূর্বাভাস দিতে সহায়তা করতে পারে। একটি বায়োরিজিয়নে, যখন গভীরতা এবং লবনাক্ততার ঘনত্ব উভয়ই বৃদ্ধি পায়, জঙ্গলের অবস্থান ও বৃদ্ধি পায়। যাইহোক, একই অধ্যয়নের ক্ষেত্রে অন্য একটি বায়োরিজিয়নে, যখন গভীরতা বৃদ্ধি পায় কিন্তু পানিতে লবণ এর ঘনত্ব কম থাকে (যেমন মিঠাপানি),তখন বনমৃত্যু বৃদ্ধি পায়।\n\nখরা এবং তাপীয় পীড়ন: খরা এবং তাপীয় পীড়নকে বনমৃত্যুর কারণ হিসাবে অনুমান করা হয়। তাদের আপাত কারণ দুটি প্রক্রিয়া থেকে আসে।  প্রথমটি জলবহন ব্যর্থতা, এর ফলে গাছের শিকড় থেকে অঙ্কুর পর্যন্ত পানির পরিবহনের ব্যর্থতা দেখা দেয়। এটি জলশূন্যতা এবং সম্ভবত মৃত্যুর কারণ হতে পারে।  দ্বিতীয়টি, কার্বন অনাহার,  এটি হল তাপের প্রতিক্রিয়ায় উদ্ভিদের স্টোমাটা বন্ধ করে রাখা। এই ঘটনাটি কার্বন ডাই অক্সাইডের প্রবেশ বন্ধ করে দেয়, যার ফলে উদ্ভিদ চিনির মতো সঞ্চিত যৌগগুলিতে নির্ভর করে থাকে। যদি তাপের প্রতিক্রিয়া দীর্ঘ হয় এবং উদ্ভিদটির সঞ্চিত চিনি শেষ হয়ে যায় তবে এটি ক্ষুধার্ত হয়ে মারা যাবে।\n\nপ্যাথোজেনগুলি বিভিন্ন বনমৃত্যুর জন্য দায়ী। যথাযথভাবে কোন রোগসৃষ্টিকারী জীবাণু দায়ী এবং তা গাছের সাথে কীভাবে আচরণ করে তা সঠিকভাবে পৃথক করা এবং সনাক্ত করা কঠিন। উদাহরণস্বরূপ, Phomopsis azadirachtae হল Phomopsis বংশের ছত্রাক যা ভারতীয় অঞ্চলগুলিতে Azadirachta indica (নিম) -এর বনমৃত্যুর জন্য দায়ী হিসাবে চিহ্নিত। কিছু বিশেষজ্ঞ বনমৃত্যুকে রোগের একটি দল হিসাবে বিবেচনা করেন।এর উৎসগুলি সম্পূর্ণভাবে বোঝা যায় না  কারণ এরা এমন কিছু প্রভাবক দ্বারা নিয়ন্ত্রিত যা আক্রমণের চাপের আগেই গাছগুলো কে মেরে ফেলে।\n\nঅন্যান্য কিছু অনুমান বনমৃত্যুর কারণ এবং প্রভাবগুলি ব্যাখ্যা করতে পারে।১৯৮৮ সালে জার্মানি এবং মার্কিন যুক্তরাষ্ট্রের বৈজ্ঞানিক বিনিময়গুলির মধ্যে সম্মতি অনুযায়ী :\n\nমাটির অম্লতা / অ্যালুমিনিয়াম বিষাক্ততা: মাটির অম্লতা বৃদ্ধির সাথে সাথে অ্যালুমিনিয়াম নিঃসৃত হয় এবং গাছের মূলকে ক্ষতি করে। কিছু পর্যবেক্ষিত প্রভাবগুলি হল: কিছু ধনাত্মক আয়নের গ্রহণ এবং পরিবহন হ্রাস, মূলীয় শ্বসন হ্রাস, সূক্ষ্ম খাদক শিকড় এবং মূল অঙ্গসংস্থানের ক্ষতি এবং কোষপ্রাচীর এর স্থিতিস্থাপকতা হ্রাস। এটি প্রফেসর বার্নহার্ড উলরিক এর দ্বারা ১৯৭৯ সালে প্রস্তাবিত হয়েছিলো। \n\nজটিল উচ্চ-উচ্চতা রোগ: উচ্চ ওজোন স্তর, অ্যাসিড তলানি এবং পুষ্টির ঘাটতির সংমিশ্রণ অধিক উচ্চতার গাছগুলিকে হত্যা করে।অধিক ওজোন ঘনত্ব গাছের পাতা এবং সূচিগুলির ক্ষতি করে এবং পুষ্টি গাছের পাতাগুলি থেকে পরিস্রুত হয়ে যায়। সময়ের সাথে সাথে ঘটনাগুলি শিকলের মতো বৃদ্ধি পায়। এটি বার্নহার্ড প্রিন্স, কার্ল রেফুয়েস এবং হেইঞ্জ জটল দ্বারা গঠিত একদল অধ্যাপকের দ্বারা প্রস্তাবিত হয়েছিল।\n\nস্প্রুস এর লাল-সুচ রোগ: এই রোগের কারণে সূচি ঝরে পড়ে এবং মুকূট পাতলা হয়। সূচিগুলি মরিচা রঙ ধারণ করে এবং পড়ে যায়। এটি ফলিয়ার ছত্রাকের কারণে ঘটে যা ইতোমধ্যে দুর্বল গাছগুলিতে আক্রমণকারী একটি মাধ্যমিক পরজীবী। এটি প্রফেসর কার্ল রেফুয়েস প্রস্তাব করেছিলেন।\n\nদূষণ: বায়ুমণ্ডলীয় দূষক এর ক্রমবর্ধমান ঘনত্বের স্তরটি মূল ব্যবস্থাকে আঘাত করে এবং নতুন পাতায় টক্সিন পুঁজিভবন পরিচালনা করে। দূষকগুলি গাছের বৃদ্ধি পরিবর্তন করতে পারে, সালোকসংশ্লেষণমূলক ক্রিয়াকলাপ হ্রাস করতে পারে, এবং গৌণ বিপাকগুলির গঠন হ্রাস করতে পারে। এটি বিশ্বাস করা হয় যে কম ঘনত্বের স্তরগুলি বিষাক্ত বলে বিবেচিত হতে পারে। এটি পিটার শোটের নেতৃত্বে একদল অধ্যাপক প্রস্তাব করেছিলেন।\nজৈব বায়ু দূষক: এই অনুচ্ছেদটি জৈব যৌগগুলিতে ফোকাস করে। যে তিনটি যৌগ গুরুত্ব সহকারে আলোচিত হয় সেগুলো হল ইথিলিন, অ্যানিলিন এবং ডাইনাইট্রোফেনল। এমনকি নিম্ন স্তরেও এই জৈব রাসায়নিক যৌগগুলি অস্বাভাবিক পাতা ঝরা, পাতার মোচড় খাওয়া এবং চারার মৃত্যু ঘটাতে পারে। এটি ফ্রিটজ ফাহার প্রস্তাব করেছিলেন।\n\nঅতিরিক্ত নাইট্রোজেন জমা: নাইট্রোজেন এবং অ্যামোনিয়াম এর উচ্চ মাত্রা, উভয়ই সার এ পাওয়া যায়।এর নিম্নলিখিত সম্ভাব্য প্রভাব থাকতে পারে: এটি উপকারী ছত্রাককে বাধা দিতে পারে, রাসায়নিক প্রতিক্রিয়া বিলম্বিত করতে পারে, অঙ্কুর এবং মূলের বৃদ্ধির মধ্যে স্বাভাবিক ভারসাম্যকে ব্যাহত করতে পারে এবং মাটির ক্ষরণ বৃদ্ধি করতে পারে। তবে এর পরীক্ষামূলক কোনও প্রমাণ নেই। এটি কার্ল ওলাফ তাম দ্বারা প্রস্তাবিত হয়েছিল। আরও দেখুন: পুষ্টি দূষণ\n\n\n== বনমৃত্যুর ফলাফল ==\nবনমৃত্যু অনেকগুলি ঘটনার কারণে ঘটতে পারে। তবে এটি একবার ঘটে গেলে তার ফলে কিছু নির্দিষ্ট পরিণতি হতে পারে।\n\nছত্রাক জনগোষ্ঠী: অ্যাক্টোমাইক্রোরিজাল ছত্রাক গাছের সাথে একটি মিথোজীবী সম্পর্ক তৈরি করে।বাকল পোকার প্রাদুর্ভাবের পরে বনমৃত্যু দেখা যায়। এই প্রক্রিয়া সালোকসংশ্লেষণ, পুষ্টির সহজলভ্যতা এবং পচন হার এবং প্রক্রিয়াগুলি হ্রাস করতে পারে। তাই বনমৃত্যুর পরে, পূর্বে উল্লিখিত মিথোজীবী সম্পর্ক নেতিবাচকভাবে প্রভাবিত হয়। অ্যাক্টোমাইক্রোরিজাল ছত্রাক জনগোষ্ঠী হ্রাস পায় এবং তারপরে সম্পর্কটি সম্পূর্ণ অদৃশ্য হয়ে যায়। যেহেতু কিছু গাছপালা বেঁচে থাকার জন্য তাদের উপস্থিতির উপর নির্ভর করে তাই এটি সমস্যা হয়ে দাড়ায়।\n\nমৃত্তিকা রসায়ন: বনমৃত্যু পর্বের পরে মাটির রসায়ন পরিবর্তন হতে পারে। বায়োমাস কর্তৃক ক্যালসিয়াম, ম্যাগনেসিয়াম এবং পটাশিয়াম এর মতো নির্ধারিত কিছু মুক্ত আয়নকে ছেড়ে দেয়ার ফলে বেস স্যাচুরেশন বৃদ্ধি পেতে পারে। এটি একটি ইতিবাচক পরিণতি হিসাবে বিবেচিত হতে পারে কারণ উদ্ভিদের বৃদ্ধি এবং মাটির উর্বরতার জন্য বেস স্যাচুরেশন অপরিহার্য। সুতরাং, এটি ইঙ্গিত দেয় যে বনমৃত্যুর পরে মৃত্তিকার রসায়ন অম্লীয় মাটি পুনরুদ্ধারে সহায়তা করতে পারে।\n\n\n== জলবায়ু পরিবর্তন ==\nবনমৃত্যুতে প্রধান অবদানকারী ঘটনা হলো গড় বার্ষিক তাপমাত্রা পরিবর্তন এবং খরা। বিশেষত অ্যামাজন এবং বোরিয়াল বনাঞ্চলে মৃত গাছ থেকে অধিক কার্বন নিঃসৃত হওয়ায় বায়ুমণ্ডলে আরও গ্রিনহাউস গ্যাস নির্গত হয়। গ্রীনহাউস গ্যাসের বর্ধিত মাত্রা বায়ুমণ্ডলের তাপমাত্রা বৃদ্ধি করে। বনমৃত্যুর প্রভাব বিভিন্ন রকম হতে পারে, তবে বৈশ্বিক জলবায়ু পরিবর্তনের হুমকি কেবল বনমৃত্যুর হার বাড়িয়ে তুলবে।\n\nস্থিতিস্থাপকতা হ্রাস: গাছ স্থিতিস্থাপক হতে পারে। তবে, ইকোসিস্টেম খরা পর্বের দ্বারা আঘাত প্রাপ্ত হলে এটি পরিবর্তন হয়ে যেতে পারে। ফলস্বরূপ গাছগুলি পোকামাকড়ের আক্রমণে আরও বেশি সংবেদনশীল হয়ে ওঠে এবং এর ফলে বনমৃত্যু ঘটনাটি শুরু হয়। এটি একটি সমস্যা কারণ জলবায়ু পরিবর্তনের ফলে বিশ্বের কয়েকটি অঞ্চলে খরা বাড়ার পূর্বাভাস দেওয়া হয়েছে।\n\nপ্রান্তসীমা: বনমৃত্যু সম্পর্কিত অনেকগুলো প্রান্তসীমা (থ্রেশহোল্ড) রয়েছে যেমন \"জীববৈচিত্র‍্য [...], বাস্তুসংস্থানীয় অবস্থা [...] এবং বাস্তুতন্ত্র অপেক্ষক\"। যেহেতু জলবায়ু পরিবর্তন একাধিক প্রক্রিয়ার মধ্য দিয়ে বনমৃত্যু সৃষ্টি করার ক্ষমতা রাখে, তখন এই প্রান্তসীমাগুলি আরও বেশি পরিমাণে গ্রহণযোগ্য হয়ে উঠে। কিছু ক্ষেত্রে তাদের কাছে একটি ইতিবাচক প্রতিক্রিয়া প্রক্রিয়া প্রবর্তন করার ক্ষমতা রয়েছে।  যেমনঃ যখন বাস্তুসংস্থার মৌলিক অঞ্চলটি ৫০% হ্রাস পায়, একটোমাইকোরাইজাল ছত্রাকের প্রজাতি সমৃদ্ধি। যেমনটি আগেই উল্লেখ করা হয়েছে, কিছু গাছের বেঁচে থাকার জন্য অ্যাক্টোমাইক্রোরাইজাল ছত্রাক গুরুত্বপূর্ণ। এটি বনমৃত্যুকে একটি ইতিবাচক প্রতিক্রিয়া ব্যবস্থায় পরিণত করে।\n\nসঙ্কটবিন্দু: বিজ্ঞানীরা জলবায়ু পরিবর্তনের সঠিক সঙ্কটবিন্দুগুলি  (টিপিং পয়েন্ট) জানেন না এবং কেবল টাইমস্কেলগুলি অনুমান করতে পারেন। একটি সঙ্কটবিন্দুতে পৌঁছে যাওয়ার পরে, মানুষের ক্রিয়াকলাপের একটি ছোট পরিবর্তন পরিবেশ এর উপর দীর্ঘমেয়াদী প্রভাব ঘটাতে পারে। পরবর্তী শতাব্দীর জন্য জলবায়ু পরিবর্তনের পূর্বাভাসের নয়টি সঙ্কটবিন্দুর মধ্যে দুটি সরাসরি বনমৃত্যুর সাথে সম্পর্কিত ।৫ বিজ্ঞানীরা আশঙ্কা করছেন যে অ্যামাজন রেইন ফরেস্ট  এবং বোরিয়াল চিরসবুজ বন এ বনমৃত্যু আগামী ৫০ বছরে একটি সঙ্কটবিন্দু জাগিয়ে তুলবে।\n\n\n== আরও দেখুন ==\n\nবাকল পোকা\nবার্চ বনমৃত্যু\nবন রোগবিদ্যা\nতাপ তরঙ্গ\nHymenoscyphus fraxineus - অ্যাশ বনমৃত্যুর কারণ\nকৈরি বনমৃত্যু\nস্থায়ী উইলটিং পয়েন্ট\n\n\n== তথ্যসূত্র ==\n\nটেমপ্লেট:বৈশ্বিক উষ্ণায়ন"}