{"pageid": 1414193, "title": "হিংলিশ", "url": "https://bn.wikipedia.org/wiki?curid=1414193", "content": "হিংলিশ (ইংরেজি: Hinglish, হিন্দি: हिंग्लिश, প্রতিবর্ণীকৃত: হিঙ্গ্‌লিশ্) হচ্ছে ভারতীয় ইংরেজি ও হিন্দুস্তানি ভাষার মিশ্র ব্যবহার। এর নামটি হচ্ছে \"হিন্দি\" ও \"ইংলিশ\" শব্দের জোড়কলম।\nমৌখিক ভাষার ক্ষেত্রে এই দুই ভাষার মধ্যে কোড-বদল বা ট্রান্সল্যাঙ্গুয়েজিং জড়িত থাকে, যেখানে কোনো বাক্যের মাঝে বা দুই বাক্যের মাঝে হিন্দি ও ইংরেজির মধ্যে মুক্তভাবে ভাষা পরিবর্তন হয়।\nলিখিত ভাষার ক্ষেত্রে হিংলিশ বলতে চলতি ভাষায় রোমানীকৃত হিন্দি ভাষাকে বোঝায়, যেখানে হিন্দি ভাষাকে ইংরেজি বর্ণমালা দিয়ে লেখা হয়, অনেকসময় ইংরেজি শব্দ বা শব্দগুচ্ছ ব্যবহার করে। এটি অনেকসময় \"রোমানাগরী\" (\"রোমান\" ও \"দেবনাগরী\" শব্দের জোড়কলম) নামেও পরিচিত।\n১৯৬৭ সালে \"হিংলিশ\" শব্দের প্রাচীনতম ব্যবহার পাওয়া যায়। হিন্দুস্তানি দ্বারা প্রভাবিত ইংরেজির জন্য অন্যান্য চলতি জোড়কলম শব্দ হচ্ছে \"হিন্দিশ\" (\"Hindish\", ১৯৭২), \"হিন্দলিশ\" (\"Hindlish\", ১৯৮৫), \"হেংলিশ\" (\"Henglish\", 1993) ও \"হিনলিশ\" (\"Hinlish\", 2013)।\n\"হিংলিশ\" শব্দটি \"হিন্দি\" থেকে উদ্ভূত হলেও এটি কেবলমাত্র আধুনিক প্রমিত হিন্দিকে বোঝায় না, কিন্তু এটি অন্যান্য ইন্দো-আর্য ভাষার সঙ্গে ভারতীয় উপমহাদেশে প্রচলিত। এছাড়া প্রমিত ইংরেজিকে জীবিত রাখার জন্য ব্রিটিশ দক্ষিণ এশীয় পরিবারেরাও হিংলিশ ব্যবহার করে।\n\n\n== ব্যবহারকারী ==\nউত্তর ভারতের শহুরে ও আধা-শহুরে এলাকায় হিংলিশের ব্যবহার পাওয়া যায়। সহজে শেখা যায় এমন হিন্দি রূপভেদ হিসাবে এটি দক্ষিণ ভারতীয় এবং প্রবাসী দক্ষিণ এশীয়দের মধ্যে অল্পবিস্তর প্রচলিত যারা ইংরেজি ব্যবহার করতে বেশি স্বচ্ছন্দ ভোগ করে। ভারতের ভাষিক ডাইনামিক্স নিয়ে গবেষণা করলে পাওয়া যাচ্ছে যে ইংরেজি ভাষার ব্যবহার বৃদ্ধি পেলেও অনেক ব্যক্তি শুদ্ধ ইংরেজির তুলনায় হিংলিশে বেশি সাবলীল।\nভারতে রোমানীকৃত হিন্দি অনালাইনে অভিব্যক্তির প্রধান মাধ্যম। ইউটিউব কমেন্টগুলোকে বিশ্লেষণ করে পালকোদেতি প্রমুখ লক্ষ করেছেন যে ৫২% কমেন্ট রোমানীকৃত হিন্দিতে, ৪৬% ইংরেজিতে এবং ১% দেবনাগরী হিন্দিতে। কিছু সংবাদপত্র রোমানীকৃত হিন্দি ব্যবহার করে, যেমন দ্য টাইমস অব ইন্ডিয়া।\n\n\n== তথ্যসূত্র ==\n\n\n== আরও পড়ুন ==\nBhatia, Tej K. (২০১২)। \"The multilingual mind, optimization theory, and Hinglish\"।   Kothari, Rita; Snell, Rupert। Chutnefying English: the Phenomenon of Hinglish। Penguin Global। পৃষ্ঠা 37–52। আইএসবিএন 978-81-8475-408-7। ওসিএলসি 1132330043। \n\n\n== বহিঃসংযোগ ==\n উইকিঅভিধানে Hinglish-এর আভিধানিক সংজ্ঞা পড়ুন।\nRob Gifford, Baljinder Mahal (৪ ডিসেম্বর ২০০৬)। \"Practicing 'The Queen's Hinglish' in Central England\"। NPR।"}