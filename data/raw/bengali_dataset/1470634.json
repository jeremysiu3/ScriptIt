{"pageid": 1470634, "title": "ইসোফ সিসোখো", "url": "https://bn.wikipedia.org/wiki?curid=1470634", "content": "ইসোফ বম্বা সিসোখো (ফরাসি: Issouf Sissokho; জন্ম: ৩০ জানুয়ারি ২০০২; ইসোফ সিসোখো নামে সুপরিচিত) হলেন একজন মালীয় পেশাদার ফুটবল খেলোয়াড়। তিনি বর্তমানে ফরাসি ক্লাব বর্দো এবং মালি জাতীয় অনূর্ধ্ব-২৩ দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০২৩ সালে, সিসোখো মালি অনূর্ধ্ব-২৩ দলের হয়ে মালির বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nইসোফ বম্বা সিসোখো ২০০২ সালের ৩০শে জানুয়ারি তারিখে মালির বামাকোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসিসোখো মালি অনূর্ধ্ব-২৩ দলের হয়ে খেলার মাধ্যমে মালির প্রতিনিধিত্ব করেছেন। ২০২৩ সালের ৭ই জুন তারিখে তিনি উজবেকিস্তান অনূর্ধ্ব-২৩ দলের বিরুদ্ধে ম্যাচে মালি অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। সিসোখো ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মালি অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইসোফ সিসোখো  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ইসোফ সিসোখো (ইংরেজি) \nওয়ার্ল্ডফুটবল.নেটে ইসোফ সিসোখো (ইংরেজি) \nইএসপিএন এফসিতে"}