{"pageid": 1027119, "title": "ললিতামানা ফার্নান্দো", "url": "https://bn.wikipedia.org/wiki?curid=1027119", "content": "থিওয়ারাথানত্রিগ ললিতামানা ফার্নান্দো (সিংহলি: ලලිතමාන ප්‍රනාන්දු; জন্ম: ২৭ ডিসেম্বর, ১৯৬২) সাবেক শ্রীলঙ্কান আন্তর্জাতিক ক্রিকেটার। শ্রীলঙ্কা ক্রিকেট দলের অন্যতম সদস্য ছিলেন তিনি। ১৯৮০-এর দশকের শেষদিকে অত্যন্ত সংক্ষিপ্ত সময়ের জন্যে শ্রীলঙ্কার পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর শ্রীলঙ্কান ক্রিকেটে বার্গার রিক্রিয়েশন ক্লাব ও কোল্টস ক্রিকেট ক্লাবের প্রতিনিধিত্ব করেন। দলে তিনি মূলতঃ ডানহাতি মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন ললিতামানা ফার্নান্দো।\n\n\n== খেলোয়াড়ী জীবন ==\n১৯৮৫-৮৬ মৌসুম থেকে ১৯৯৪-৯৫ মৌসুম পর্যন্ত ললিতামানা ফার্নান্দো’র প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে একটিমাত্র ওডিআইয়ে অংশগ্রহণ করেছেন ললিতামানা ফার্নান্দো। ২৫ অক্টোবর, ১৯৮৯ তারিখে মারগাওয়ে অস্ট্রেলিয়া দলের বিপক্ষে একদিনের আন্তর্জাতিকে অভিষেক ঘটে তার। এমআরএফ ওয়ার্ল্ড সিরিজে (নেহরু কাপ) খেলেছিলেন তিনি। এটিই তার একমাত্র ওডিআইয়ে অংশগ্রহণ ছিল। তাকে কোন টেস্টে অংশগ্রহণ করার সুযোগ দেয়া হয়নি।\n\n\n== তথ্যসূত্র ==\n\n\n== আরও দেখুন ==\nঅমল সিলভা\nজয়ানন্দ বর্ণবীরা\nপ্রথম-শ্রেণীর ক্রিকেট দলসমূহের বর্তমান তালিকা\nশ্রীলঙ্কান একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে ললিতামানা ফার্নান্দো  (ইংরেজি)\nক্রিকেটআর্কাইভে ললিতামানা ফার্নান্দো   (সদস্যতা প্রয়োজনীয়) (ইংরেজি)"}