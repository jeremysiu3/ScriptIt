{"pageid": 1530842, "title": "আল-নাদর ইবনে শুমায়েল", "url": "https://bn.wikipedia.org/wiki?curid=1530842", "content": "আবু আল-হাসান আল-নাদর ইবনে শুমায়েল ইবনে খারাশা আল-মাযিনি আল-তামিমি ( আরবি: أبو الحسن النضر بن شميل بن خرشة المازني التميمي   ; ৭৪০–৮১৯/৮২০)  মধ্য এশিয়ার একজন আরব পণ্ডিত ও কবি ছিলেন।  তিনি ইরাকে থাকতেন।\nআল-নাদর বনু তামিমের বনু মাজিন শাখার অন্তর্ভুক্ত ছিলেন। তিনি মারও আল-রুধে এলাকায় জন্মগ্রহণ করেন। কিন্তু বাসরায় বেড়ে ওঠেন। সেখানে তিনি তার জীবনের বেশিরভাগ সময় কাটিয়েছেন। তিনি দীর্ঘ চল্লিশ বছর বেদুঈনদের সঙ্গে কাটিয়েছিলেন। বেদুঈনদের সঙ্গে থেকে তিনি আরবি ভাষায় দক্ষতা অর্জন করেছিলেন। বসরায়, আল-নাদর হাদিস, ফিকহ, ব্যাকরণ, অভিধান এবং আরবদের ইতিহাস অধ্যয়ন করেন। তিনি আল-খলীল ইবনে আহমাদের কাছে পড়াশোনা করেন এবং খলীলের কিতাব আল-আইনের ভূমিকা লেখেন। বসরায় তার  অর্জিত শিক্ষার মাধ্যমে জীবিকা নির্বাহ করতে না পেরে তিনি মার্ভে চলে আসেন। গল্পে আছে যে, তাকে বাসরায় থাকতে রাজি করাতে ৭০০ থেকে ৩,০০০ পণ্ডিত মিরবাদে তার বিদায়ের সময় উপস্থিত হয়েছিলেন। কিন্তু তারা তার জন্য একটি সাধারণ জীবিকার নিশ্চয়তা না দিতে পারায় তিনি চলে যান। তাঁর সমসাময়িক আবু উবাইদা আরবদের মাতালিব (দুর্নীতি) সম্পর্কিত তাঁর বইয়ে এই ঘটনাটি অন্তর্ভুক্ত করেছেন। মারওয়েতে আল-নাদর একজন কাযী (বিচারক) হন এবং খোরাসান জুড়ে সুন্নাহ (ইসলামী রীতি) প্রতিষ্ঠায় সহায়তা করেন। তিনি আল-মামুনের মজলিসে যোগদান করেন।  আল মামুন তাকে ব্যাকরণ এবং কবিতার জন্য আর্থিকভাবে পুরস্কৃত করেন।\nআল-নাদরের মৃত্যুর তারিখ নিয়ে মতভেদ রয়েছে। তাঁর জীবনীকারদের মতে, তিনি ২০৪ হিজরির (মে-জুন ৮২০) যিলহজ্জ মাসে মারা যান। যদিও কিছু সূত্রে বছরটি  ২০৩ হিজরি হিসেবে উল্লেখ আছে। আল-তাবারির মতে, ৮৩৩ সালে আল-মা'মুনের নির্যাতনের সময় ইসহাক ইবনে ইব্রাহিম কর্তৃক জিজ্ঞাসাবাদ করা ২৬ জন পণ্ডিতের মধ্যে তিনি ছিলেন।  মু'তাজিলা মতবাদে সম্মতি জানাতে অস্বীকার করার জন্য তারসাসে পাঠানো ২১ জন পণ্ডিতের মধ্যে তিনি একজন ছিলেন। তার জন্ম ও মৃত্যু সম্পর্কে অন্যান্য সূত্রে যা বলা হয়েছে, তা বিবেচনা করলে এ ঘটনা ভুল হতে পারে।\nআল-নাদের জীবনীকারদের দ্বারা লিপিবদ্ধ তার রচনার তালিকা  অনেক বড়। কিন্তু তাদের কোনওটিই টিকে আছে বলে জানা যায় না। তার সবচেয়ে গুরুত্বপূর্ণ রচনা ছিল পাঁচ খণ্ডের কিতাব আল-সিফাত ফি'ল-লুঘা।  কিতাব আল-সিফাত ফি'ল-লুঘার বিস্তারিত ইবনে আল-নাদিমের ফিহরিস্তে বইয়ে  সংক্ষেপে পাওয়া যায়। এটি ছিল আরবি ভাষায় রচিত প্রথম তথ্যসূত্রমূলক গ্রন্থ। বইটি  অনেকটা বিশ্বকোষ বা অভিধান এর মত ছিল। বইটি  আবু উবাইদ আল-কাসিম ইবনে সাল্লাম ব্যবহার করেছিল। আল-নাদরের অন্যান্য রচনার মধ্যে রয়েছে গহরীব আল-হাদীস, কিতাব আল-আনওয়া এবং আল-শামস ওয়াল-ক্বামার।\n\n\n== তথ্যসূত্র ==\n\n\n== গ্রন্থপঞ্জি =="}