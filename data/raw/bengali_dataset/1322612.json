{"pageid": 1322612, "title": "সারাইকি সালোয়ার", "url": "https://bn.wikipedia.org/wiki?curid=1322612", "content": "দুই ধরনের সারাইকি সালোয়ার স্যুট রয়েছে যা পাকিস্তানের পাঞ্জাবের দক্ষিণাঞ্চলে উৎপন্ন হয়। এগুলো হল বাহাওয়ালপুরি সালোয়ার এবং মুলতানি সালোয়ার। ওই এলাকার দুটি প্রধান স্যুট।\n\n\n== বাহাওয়ালপুরি সালোয়ার স্যুট ==\nবাহাওয়ালপুরি সালোয়ারের উৎপত্তি পাকিস্তানের পাঞ্জাবের বাহাওয়ালপুর অঞ্চল থেকে। বাহাওয়ালপুরি সালোয়ারটি প্রশস্ত ও দীর্ঘ ভাঁজ সহ ঢিলেঢালা।\nবাহাওয়ালপুরি সালোয়ার বাহাওয়ালপুরের রাজপরিবারের পুরুষরা পরতেন। রাজকীয় পুরুষরা রেশমের তৈরি, সোনালি নকশায় সূচিকৃত কোট সহ সালোয়ার পরিধান করতেন। বাহাওয়ালপুরি সালোয়ার ও সুথানের জন্য ঐতিহ্যগতভাবে ব্যবহৃত উপাদানটি সুফি নামে পরিচিত যা রেশমের তাঁত এবং সোনার সুতোর সাথে মিশ্রিত সুতির মিশ্রণ। এই ধরনের মিশ্র কাপড়ের অপর নাম সুজা খানি। \nবাহাওয়ালপুর শৈলীর কামিজ, পাঞ্জাবি কুর্তা বা চোলার সাথে বাহাওয়ালপুরি সালোয়ার পরিধান করা হয়। বাহাওয়ালপুর কামিজে রয়েছে স্থানীয় রঙ্গিন বস্ত্র ও সূচিকৃত নকশা। পাঞ্জাব অঞ্চলের চোলিস্তান মরুভূমি এলাকায় বাঁধানি টাই-ডাইং জনপ্রিয়। খ্রিস্টীয় বিংশ শতাব্দীর শুরুর দিকে পুরুষদের বুক ও পেট উন্মুক্ত রেখে আঙ্গারখা পরিধান করা প্রথাগত ছিল, যা স্থানীয়ভাবে চোল নামে পরিচিত ছিল।\nমাথার কাপড়ের মধ্যে রয়েছে পুরুষদের জন্য পাগড়ি ও মহিলাদের জন্য হেডস্কার্ফ। অতীতে, বড় পাগড়ি পরা হত যেমন বাহাওয়ালপুরের পাগড়ির ধরন ৪০ ফুট পর্যন্ত লম্বা হতে পারে। এখন বিভিন্ন নকশায় পাগড়ি ছোট হয়ে এসেছে। পাগড়ির নিচে কোলাহ নামে একটি টুপি পরা ঐতিহ্যবাহী। পুরুষরাও ঐতিহ্যগতভাবে তাদের কাঁধের উপর একটি মাফলার ছুড়ে দেয় যার পার্শ্বতে সূচিকর্ম করা হয়।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}