{"pageid": 1057671, "title": "জসপাল রানা", "url": "https://bn.wikipedia.org/wiki?curid=1057671", "content": "জসপাল রানা (জন্ম ২৮শেজুন, ১৯৭৬) একজন প্রাক্তন ভারতীয় শুটার । তিনি মূলত ২৫ মিটার সেন্টার ফায়ার পিস্তল বিভাগে প্রতিদ্বন্দ্বিতা করতেন। তিনি ১৯৯৪ এশিয়ান গেমস, ১৯৯৯ কমনওয়েলথ গেমস - মেনস সেন্টার ফায়ার পিস্তল, মেনস সেন্টার ফায়ার পিস্তল পেয়ারস,  ২০০২ কমনওয়েলথ গেমস - পুরুষদের ২৫ মিটার সেন্টার ফায়ার পিস্তল, 2006 কমনওয়েলথ গেমস - পুরুষদের ২৫ মিটার সেন্টার ফায়ার পিস্তল পেয়ারস, এবং ২০০৬ এশিয়ান গেমসে স্বর্ণপদক বিজয়ী ছিলেন। বর্তমানে রানা দেরাদুনে তার নিজস্ব কেন্দ্র জসপাল রানা ইনস্টিটিউট অফ এডুকেশন অ্যান্ড টেকনোলজিতে প্রশিক্ষক রূপে নিযুক্ত রয়েছেন।\n\n\n== কর্মজীবন ==\n১২ বছর বয়সে, জসপাল রানা ১৯৮৮ সালে আহমেদাবাদে অনুষ্ঠিত ৩১ তম জাতীয় শ্যুটিং চ্যাম্পিয়নশিপে রৌপ্য জিতে প্রথম আত্মপ্রকাশ করেছিলেন। তার চমকপ্রদ পারফরম্যান্স এই প্রথম জয়ের জন্য তাকে প্রচুর প্রশংসা এনে দিয়েছিল। তিনি ১৯৯৪ সালে ইতালির মিলানে একটি বিশ্ব রেকর্ড স্কোর দিয়ে ৪৬তম বিশ্ব শ্যুটিং চ্যাম্পিয়নশিপে (জুনিয়র বিভাগ) তার প্রথম দুর্দান্ত আন্তর্জাতিক গৌরব অর্জন করেছিলেন। দোহায় ২০০৬ এশিয়ান গেমসে, তিনি ২৫ মিটার সেন্টার ফায়ার পিস্তলের ৫৯৯ পয়েন্টের সাথে বিশ্ব রেকর্ডের সমতুল্য হয়েছিলেন (এর আগে তিনি দুবার এই স্কোর করেছিলেন; ১৯৯৯ সালে কয়ম্বাতুরে এবং ১৯৯৭ সালে জাতীয় প্রতিযোগিতায় ব্যাঙ্গালোরে)। তাঁর অন্যান্য উল্লেখযোগ্য কৃতিত্বের মধ্যে রয়েছে ১৯৯৮ এর কমনওয়েলথ গেমস - মেনস সেন্টার ফায়ার পিস্তল, মেনস সেন্টার ফায়ার পিস্তল পেয়ারস, ২০০২ কমনওয়েলথ গেমস - পুরুষদের ২৫ মিটার সেন্টার ফায়ার পিস্তল এবং ২০০৬ এর কমনওয়েলথ গেমসের পুরুষ ২৫মিটার সেন্টার ফায়ার পিস্তল জয়।\n\n\n== প্রধান সাফল্য ==\n১৯৯৪ হিরোশিমা এশিয়ান গেমসে স্বর্ণপদক\n২০০৬ কমনওয়েলথ গেমসে সমরেশ জংয়ের সাথে পুরুষদের ২৫ মিটার সেন্টার ফায়ার পিস্তল (জুড়ি)-তে স্বর্ণপদক\n২০০৬ সালের এশিয়ান গেমসে ২৫ মিটার স্ট্যান্ডার্ড পিস্তল এবং ২৫ মিটার সেন্টার ফায়ার পিস্তলে স্বর্ণপদক \n২৫ মিটার সেন্টার ফায়ার পিস্তল ইভেন্ট জয়ের সময়, রানা ৫৯০ পয়েন্ট সংগ্রহ করে বিশ্ব রেকর্ডের দাবিদার হয়েছিলেন। *\n\n\n== তথ্যসূত্র =="}