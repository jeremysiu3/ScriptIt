{"pageid": 1516928, "title": "যুক্তরাষ্ট্রে ই৮৫", "url": "https://bn.wikipedia.org/wiki?curid=1516928", "content": "ই৮৫ হল একধরনের জ্বালানী মিশ্রণ যাতে ৫১% থেকে ৮৩% ডিনেচারড ইথানল  এবং গ্যাসোলিন বা অন্যান্য হাইড্রোকার্বন বিদ্যমান থাকে।\n\n\n== প্রাপ্যতা ==\nএখানে ব্যবহৃত সকল উপাত্ত আগস্ট ২০১৪  অনুসারে মার্কিন যুক্তরাষ্ট্রের জ্বালানি বিভাগ, e85prices.com, এবং e85refueling.com. থেকে সংগ্রহ করা হয়েছে। এখানে যুক্তরাষ্ট্রের প্রতিটি অঙ্গরাজ্যের স্টেশনের সংখ্যার পরিসংখ্যান দেখানো হয়েছে। নিচের নোটে এই পরিসংখ্যান বিষয়ক কিছু সতর্কতা উল্লেখ করা হয়েছে। ১ আগস্ট ২০১৪ অনুযায়ী, যুক্তরাষ্ট্রে এখন মোট ৩,৩৫৪টি স্টেশন ই৮৫ বিক্রি করছে।\n\nমার্কিন যুক্তরাষ্ট্রের মিনেসোটা রাজ্যে সবচেয়ে বেশি ই৮৫ জ্বালানির  স্টেশন রয়েছে । এখানে ৪৫০টিরও বেশি ই৮৫ জ্বালানি স্টেশন রয়েছে । দ্বিতীয় সর্বোচ্চ সংখ্যক ই৮৫ জ্বালানিরস্টেশন য়েছে ইলিনয় রাজ্যে, যেখানে এর সংখ্যা প্রায় ২৯০টি।  যদিও মিনেসোটায় সর্বোচ্চ সংখ্যক ই৮৫  জ্বালানি স্টেশন য়েছে, এগুলো মোট জ্বালানি র কটি ক্ষুদ্র অংশ মাত্র। যুক্তরাষ্ট্রের তেল মূল্য তথ্য পরিষেবা  অনুসারে, যুক্তরাষ্ট্রে আনুমানিক ১,৪০,০০০টি জনগণ কর্তৃক ব্যবহারযোগ্য গ্যাসোলিন স্টেশন রয়েছে।  (তবে, মিনেসোটার সমস্ত ফিলিং স্টেশনে ই১০ বিক্রি করতে হবে। ই১০ হল ১০% ইথানল এবং ৯০% গ্যাসোলিনের মিশ্রণ।)\n\n\n== সীমাবদ্ধতা ==\nএই শতকের শুরুর দিকে গ্যাসোলিনের দাম বৃদ্ধির আশঙ্কায় এবং বাইরে থেকে রপ্তানীকৃত জ্বালানির ওপর নির্ভরতা কমানোর লক্ষ্যে ই৮৫ জ্বালানির প্রতি যুক্তরাষ্ট্র সরকার আগ্রহ দেখায়। উদাহরণস্বরূপ, নেব্রাস্কা ২০০৫ সালের মে মাসে রাজ্যের যানবাহনগুলোতে যতটা সম্ভব ই৮৫ ব্যবহারের নির্দেশনা দেয়।\nকিছু কিছু অঙ্গরাজ্যে এখনো ১০% এর বেশি ইথানলযুক্ত জ্বালানি বিক্রি করা অবৈধ। তবে, এই পরিস্থিতির দ্রুত পরিবর্তন হচ্ছে। যেমন ফ্লোরিডা ২০০৫ সালের ৭ অক্টোবর বিকল্প জ্বালানির ব্যবহার বৃধির লক্ষ্যে, ই৮৫, বিক্রির অনুমতি দিয়ে আইন পরিবর্তনের প্রস্তাব করে। ২৪ অক্টোবর এ বিষয়ে সভা অনুষ্ঠিত হয়।\nউচ্চমাত্রার ইথানল মিশ্রিত জ্বালানি ব্যবহারের অনুমোদন দেয়ার আগে, শুধুমাত্র সরকারি ও ফেডারেল যানবাহন ফ্লোরিডায় ই৮৫ কিনতে পারত। তখন পুরো রাজ্যে মাত্র ৩টি পাম্প ছিল।বেশ কয়েকটি রাজ্যে একই ধরনের আইন ছিল। ফলে সাধারণ জনগণের জন্য ই৮৫ কিনতে পারত না। তবে, আশা করা হচ্ছে যে যুক্তরাষ্ট্র জুড়ে সাধারণ জনগণের জন্য ই৮৫ বিক্রি ক্রমশ বাড়বে।\nই৮৫ বাজারজাত করতে বিশেষ মিশ্রণ প্রক্রিয়া, নির্দিষ্ট লেবেলিং এবং বিশেষ পাম্পের প্রয়োজন হয়। এছাড়াও, আইনি ও সরবরাহজনিত সমস্যা তো রয়েছেই।   পহেলা আগস্ট ২০১৪ অবধি যুক্তরাষ্ট্রে ৩,৩৫৪টি ই৮৫ রিফুয়েলিং স্টেশন ছিল। তবে, তেল মূল্য তথ্য পরিষেবা-এর তথ্য অনুযায়ী, এই সংখ্যা যুক্তরাষ্ট্রের মোট রিফুয়েলিং স্টেশনের মাত্র ২.৪%। তাই অনেক চালকের জন্য ই৮৫ রিফিলিং স্টেশন খুঁজে পাওয়া এখনো বেশ কঠিন।\n২০১৪ সালের জুলাইয়ে প্রকাশিত কনজ্যুমার চয়েস রিপোর্ট কার্ড অনুযায়ী, বিভিন্ন স্টেশনে ই৮৫ বিক্রির ক্ষেত্রে বেশ কিছু সমস্যা দেখা যায়, যার মধ্যে উল্লেখযোগ্য কয়েকটি হলো:\n\nপুরনো, ধীরগতির বা অকার্যকর পাম্প\nঅপ্রত্যাশিতভাবে বেশি দাম\nই৮৫ এবং গ্যাসোলিন একই পাম্পে রাখা (ফলে পেট্রোল গ্রাহকরা পাম্প ব্যবহার করলে ই৮৫ গ্রাহকদের অপেক্ষা করতে হয়)\nস্টেশনের প্রধান জ্বালানি দূরে বা এমন স্থানে পাম্প স্থাপন করা, যা সহজে খুঁজে পাওয়া কঠিন\nস্টেশনের কোনো বিজ্ঞাপন বা রাস্তার সাইনবোর্ডে ই৮৫-এর উল্লেখ না থাকা\nস্টেশনগুলো ই৮৫ পাম্পে স্টিকার লাগিয়ে জানিয়ে দেয় যে এটি \"ব্র্যান্ড নাম\" বা ব্র্যান্ডটি ই৮৫-এর মানের নিশ্চয়তা দেয় না।\n\n\n=== চুক্তিগত সীমাবদ্ধতা ===\nযুক্তরাষ্ট্রে গ্যাসোলিন সরবরাহ চুক্তিগুলোতে কিছু কিছু শর্ত ই১৫ ও ই৮৫ বিক্রির অন্তরায়। এসব শর্তের মধ্যে রয়েছে:\n\nগ্যাস স্টেশনের একই ছাদের নিচে ই৮৫ বিক্রির নিষেধাজ্ঞা।\nনির্দিষ্ট লেবেলিং বাধ্যতামূলক করা।\nন্যূনতম বিক্রয় পরিমাণ নির্ধারণ।\nএকচেটিয়া সরবরাহ চুক্তি।\nচুক্তি লঙ্ঘনের জন্য কঠোর শাস্তির বিধান রয়েছে। সরবরাহকারী প্রতিষ্ঠান চাইলে তখন চুক্তি বাতিল করতে পারে। ফলে, খুচরা বিক্রেতারা সরবরাহ হারানোর ঝুঁকিতে পড়ে। এছাড়া, অনেক সময় ফ্র্যাঞ্চাইজি ফি এবং অন্যান্য প্রণোদনা ফেরত দেওয়ার শর্তও জুড়ে দেয়া থাকে ঐ শর্তের সাথে। \n\n\n== ফেডারেল পর্যায়ে ব্যবহার ==\n২০০৫ সালের জ্বালানি নীতি আইন কার্যকর হওয়ার পর যুক্তরাষ্ট্র সরকার মার্কিন ফেডারেলের ফ্লেক্স-ফুয়েল এর গাড়ি গুলোকে ১০০% বিকল্প জ্বালানিতে চালানোর নির্দেশ দেওয়া হয়। প্রেসিডেন্ট বুশ ২০০৫ সালের ৮ আগস্ট এই আইনের অনুমোদন দেন। (এই শর্ত ধারা ৭০১-এ উল্লেখ রয়েছে।) এর আগে, কার্যনির্বাহী আদেশ ১৩১৪৯ অনুযায়ী, ২০০৫ সালের মধ্যে এসব ফ্লেক্স-ফুয়েল যানবাহনকে বিকল্প জ্বালানিতে অন্তত ৫১% সময় চালানোর বাধ্যবাধকতা ছিল। (কার্যনির্বাহী আদেশ ১৩১৪৯, তারিখ: ২১ এপ্রিল, ২০০০)।\nনতুন পাস হওয়া আইনের ফলে, ২০০৫ সালের আগস্ট থেকে ই৮৫ এর ব্যবহার দ্বিগুণ হয়ে যায়। কিন্তু হঠাৎ চাহিদা বৃদ্ধির কারণে, ২০০৫ সালের হারিকেন মৌসুমে গালফ অব মেক্সিকোতে হারিকেনের প্রভাবে গ্যাসোলিন সরবরাহে ব্যাঘাত ঘটে। এর ফলে ই৮৫ এর ঘাটতি পড়ে যায় । সরবরাহ কমে যাওয়ায় এর দাম বেড়ে যায় যা সাধারণ জনগণের নাগালের বাইরে চলে যায়।\n\n\n== মূল্য ==\n২০০৫-এর হিসাব অনুযায়ী, গ্যাসোলিনের তুলনায় প্রতি ইউনিট ই৮৫  পরিমাণে ৩৬% পর্যন্ত কম দামে বিক্রি হত। তখন সরকার ই৮৫  এর ওপর ভর্তুকি প্রদান করত। তাছড়া তখন ই৮৫ এর ওপর  এবং গ্যাসোলিনের কর প্রত্যাহার করায় ই৮৫ এর দাম কমে যায় । এই কর প্রতি গ্যালনে ৪৭ সেন্ট বা তারও বেশি ছিল।\nই৮৫-কে পেট্রোলিয়াম ভিত্তিক জ্বালানির সঙ্গে প্রতিযোগিতায় টিকিয়ে রাখার জন্য ২০০৭ সাল অবধি এই কর প্রত্যাহারের কথা ছিল।\nকিন্তু ২০০৫ সালে হারিকেন ক্যাটরিনার পর, যুক্তরাষ্ট্রের অনেক রাজ্যে ই৮৫-এর দাম ৮৭ অকটেন গ্যাসোলিনের সমান হয়ে যায়। গ্যাসোলিনের সরবরাহ শেষ হয়ে যাওয়ায়  বেশ কিছুদিন এটিই ছিল একমাত্র জ্বালানি । তবে, ক্যাটরিনার চার সপ্তাহের মধ্যে ই৮৫-এর দাম আবার কমে যায়। এটি ৮৭ অকটেন গ্যাসোলিনের তুলনায় ২০% থেকে ৩৫% পর্যন্ত সাশ্রয়ী হয়। ১ গ্যালন গ্যাসোলিনের সমান শক্তি পেতে হলে ১.৪ গ্যালন ই৮৫ প্রয়োজন।\n\n\n== যানবাহন ==\n\n২০০৯  সালে, জেনারেল মোটরস ২৩টি ভিন্ন ইঞ্জিন/মডেলে ফ্লেক্স ফুয়েল ব্যবহার করেছিল। ফোর্ড তাদের ৮টি মডেল, ক্রাইসলার ১১টি, এবং টোয়োটা মাত্র ২টি মডেলে এই ফ্লেক্স ফুয়েল করেছিল। ডাইমলার (মার্সিডিজ-বেঞ্জ) তাদের সি৩০০  মডেলে ফ্লেক্স ফুয়েল ব্যবহার করেছিল করেছিল। এটিই ছিল বিলাসবহুল গাড়ি নির্মাতাদের মধ্যে একমাত্র ফ্লেক্স-ফুয়েল মডেলের গাড়ি।\nযুক্তরাষ্ট্রে, হোন্ডা ২০০৯ সালে কোনো ই৮৫-চালিত ফ্লেক্স-ফুয়েল যুক্ত গাড়ি করেনি।\nজেনারেল মোটরস ঘোষণা করেছিল যে ২০১২ সালের মধ্যে তাদের মোট উৎপাদনের ৫০% ফ্লেক্স-ফুয়েল ই৮৫-সক্ষম গাড়ি  থাকবে। একইভাবে, ২০১২ সালের মধ্যে বিলাসবহুল ব্রিটিশ গাড়ি নির্মাতা বেন্টলি মোটরস তাদের সমস্ত গাড়িকে ফ্লেক্স-ফুয়েল ব্যবহার উপযোগী করে ডিজাইন করার পরিকল্পনা করে। এতে বিশেষ জ্বালানি ব্যবস্থাপনা প্রযুক্তি ও ইন-লাইন ফুয়েল সেন্সর ব্যবহৃত হবে।\n২০০৮ সাল পর্যন্ত, যুক্তরাষ্ট্রের সড়কে আনুমানিক ৭ মিলিয়ন ফ্লেক্স-ফুয়েল সক্ষম যানবাহন চলাচল করছিল। জেনারেল মোটরসের এক গবেষণায় দেখা গেছে যে তাদের ফ্লেক্স-ফুয়েল গাড়ির মালিকদের মধ্যে প্রায় ৭০% জানতেনই না যে তারা ই৮৫ ব্যবহার করতে পারেন। মাত্র ১০% এরও কম চালক ফ্লেক্স-ফুয়েল ব্যবহার করতেন।\n২০১২ সাল থেকে, ইন্ডিকার সিরিজ ই৮৫ জ্বালানির ব্যবহার শুরু করেছে।\n\n\n=== ফ্লেক্স-ফুয়েল রূপান্তর কিট ===\nফ্লেক্স-ফুয়েল রূপান্তর কিট হলো এক ধরনের যন্ত্রাংশ । এটি ব্যবহারের মাধ্যমে সাধারণ পেট্রোল ইঞ্জিনকে পরিবর্তন করে পেট্রোল, ই৮৫ বা উভয়ের মিশ্রণে চালানোর উপযোগী করে। এটি যুক্তরাষ্ট্রের সব অঙ্গরাজ্যে বৈধ। তবে ক্যালিফোর্নিয়ায়  নিজস্ব পরিবেশগত বিধিনিষেধ থাকায় ক্যালিফোর্নিয়ায় নিষিদ্ধ।\n\n\n== তথ্যসূত্র =="}