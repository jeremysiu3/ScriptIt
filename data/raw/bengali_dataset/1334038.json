{"pageid": 1334038, "title": "তানিশা ক্রাস্টো", "url": "https://bn.wikipedia.org/wiki?curid=1334038", "content": "তানিশা কাস্ত্রো (জন্ম ৫ই মে ২০০৩) হলেন একজন ভারতীয় ব্যাডমিন্টন খেলোয়াড়। তিনি সংযুক্ত আরব আমিরাতে জন্মগ্রহণ করেছিলেন। পূর্বে বাহরাইনের প্রতিনিধিত্ব করার সময়, তিনি এপ্রিলসাসি পুত্রি লেজারসার ভেরিয়েলার সাথে ডাবলস খেলে ২০১৬ সালের বাহরাইন ইন্টারন্যাশনাল চ্যালেঞ্জে মহিলাদের ডাবলস ইভেন্ট জিতেছিলেন। ২০১৭ সালে, যখন তিনি ১৪ বছর বয়সী ছিলেন, তিনি ইরানের নেগিন আমিরিপুরকে হারিয়ে মহিলাদের একক ইভেন্টে ইন্ডিয়ান ক্লাব সংযুক্ত আরব আমিরাত (ইউএই) ওপেন টুর্নামেন্ট জিতে ইতিহাস তৈরি করেছিলেন। তিনি প্রাইম স্টার স্পোর্টস একাডেমী ক্লাবের অংশ ছিলেন যেটি শাটল টাইম দুবাই ক্লাব ব্যাডমিন্টন চ্যাম্পিয়নশিপ জিতেছিল।\n\n\n== প্রাথমিক জীবন ==\nতানিশা দুবাইতে জন্মগ্রহণ করেছিলেন। তাঁর মা ও বাবা ছিলেন যথাক্রমে টিউলিপ কাস্ত্রো, গোয়ার ক্লিফোর্ড কাস্ত্রো, তাঁরা দুজনেই ছিলেন ভারতীয়। তিনি দুবাইতে ভারতীয় উচ্চ বিদ্যালয়ে পড়াশোনা করেছিলেন।\n\n\n== কর্মজীবন ==\n\n\n=== সংযুক্ত আরব আমিরাত ও বাহরাইন ===\n২০১৩ সালে, কাস্ত্রো জুনিয়র টুর্নামেন্টে বাহরাইনের হয়ে আন্তর্জাতিক ম্যাচে তাঁর অভিষেক করেন এবং ২০১৬ বাহরাইন আন্তর্জাতিক চ্যালেঞ্জ টুর্নামেন্টে বাহরাইনের প্রতিনিধিত্ব করে তার প্রথম বড় বিডব্লিউএফ আন্তর্জাতিক শিরোপা জিতেছিলেন। তিনি সংযুক্ত আরব আমিরাত ভিত্তিক ব্যাডমিন্টন খেলোয়াড়দের মধ্যে শীর্ষস্থানীয়। তিনি ইউএই ওপেন টুর্নামেন্টের সর্বকনিষ্ঠ বিজয়ীও হয়েছেন।\n\n\n=== ভারত ===\n২০১৮ সালে, উপসাগরীয় টুর্নামেন্টে অংশগ্রহণ করার পর, তিনি ভারতীয় টুর্নামেন্টে গোয়ার প্রতিনিধিত্ব করে ভারতে চলে যান। তিনি ২০১৯ ব্যাডমিন্টন এশিয়া জুনিয়র চ্যাম্পিয়নশিপ এবং ২০১৮ ও ২০১৯ বিডব্লিউএফ বিশ্ব জুনিয়র চ্যাম্পিয়নশিপে ভারতের প্রতিনিধিত্ব করেছিলেন।\n২০২১ সালে, তানিশা ভারতের জাতীয় ব্যাডমিন্টন দলে যোগ দেন এবং উবার কাপ এবং সুদিরমান কাপ টুর্নামেন্টে অংশগ্রহণ করেন। ২০২১ স্কটিশ ওপেনে ইশান ভাটনাগরের সাথে ডাবলস খেলার সময় তিনি মিশ্র দ্বৈত ইভেন্টে রানার্স আপ হয়েছিলেন।\n২০২২ সালে, তানিশা ইন্ডিয়া ওপেনে তাঁর প্রথম বিডব্লিউএফ ওয়ার্ল্ড ট্যুর সুপার ৫০০ ইভেন্টে খেলেন, মহিলা ডাবলস (ঋতাপর্ণা পান্ডার সাথে) এবং মিশ্র দ্বৈত (ইশান ভাটনাগরের সাথে) উভয় ইভেন্টে অংশগ্রহণ করেন। কিন্তু তাঁরা উভয় বিভাগেই প্রথম রাউন্ডে হেরে যান। মহিলা ডাবলসে তাঁরা হেরেছিলেন চতুর্থ বাছাই বেনিয়াপা আইমসার্ড এবং নুনতাকর্ণ আইমসার্ড এর কাছে এবং মিশ্র দ্বৈতে হেরেছিলেন স্বদেশীয় গায়ত্রী গোপীচাঁদ এবং সাই প্রতীক কে-এর কাছে। তার পরবর্তী টুর্নামেন্ট, ২০২২ সৈয়দ মোদী ইন্টারন্যাশনালে, তিনি মিশ্র দ্বৈতে অংশগ্রহণ করেছিলেন। সেখানে তিনি এবং ইশান ভাটনগর তাঁদের প্রথম সুপার ৩০০ শিরোপা জিতেছিলেন, তাঁরা স্বদেশীয় শ্রীবেদ্য গুরজাদা এবং টি. হেমা নগেন্দ্র বাবুকে ফাইনালে হারিয়েছিলেন।\n\n\n== অর্জন ==\n\n\n=== বিডব্লিউএফ ওয়ার্ল্ড ট্যুর (১ টাইটেল) ===\nবিডব্লিউএফ ওয়ার্ল্ড ট্যুরের ঘোষণা করা হয়েছিল ২০১৭ সালের ১৯শে মার্চ এবং সেটি ২০১৮ সালে বাস্তবায়িত হয়েছিল। এটি ছিল ব্যাডমিন্টন ওয়ার্ল্ড ফেডারেশন (বিডব্লিউএফ) দ্বারা অনুমোদিত অভিজাত ব্যাডমিন্টন টুর্নামেন্টগুলির একটি সিরিজ। বিডব্লিউএফ ওয়ার্ল্ড ট্যুরগুলিকে ওয়ার্ল্ড ট্যুর ফাইনালের স্তরে ভাগ করা হয়েছে, সেগুলি হল সুপার ১০০০, সুপার ৭৫০, সুপার ৫০০, সুপার ৩০০, এবং বিডব্লিউএফ ট্যুর সুপার ১০০।\nমিশ্র দ্বৈত\n\n\n=== বিডব্লিউএফ আন্তর্জাতিক চ্যালেঞ্জ/সিরিজ (২টি শিরোপা, ২ রানার্স আপ) ===\nমহিলাদের ডাবলস\n\n  বিডব্লিউএফ আন্তর্জাতিক চ্যালেঞ্জ প্রতিযোগিতা\n  বিডব্লিউএফ আন্তর্জাতিক সিরিজ প্রতিযোগিতা\n  বিডব্লিউএফ ফিউচার সিরিজ প্রতিযোগিতা\n\n\n=== বিডব্লিউএফ জুনিয়র ইন্টারন্যাশনাল (২ শিরোপা, ১ রানার্স আপ) ===\n\nমিশ্র দ্বৈত\n\n  বিডব্লিউএফ জুনিয়র আন্তর্জাতিক গ্রাঁ প্রি প্রতিযোগিতা\n  বিডব্লিউএফ জুনিয়র আন্তর্জাতিক চ্যালেঞ্জ প্রতিযোগিতা\n  বিডব্লিউএফ জুনিয়র আন্তর্জাতিক সিরিজ প্রতিযোগিতা\n  বিডব্লিউএফ জুনিয়র ফিউচার সিরিজ প্রতিযোগিতা\n\n\n== তথ্যসূত্র ==\n\n\n== বহিঃসংযোগ =="}