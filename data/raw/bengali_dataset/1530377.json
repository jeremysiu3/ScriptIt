{"pageid": 1530377, "title": "আলী জিমালে মসজিদ", "url": "https://bn.wikipedia.org/wiki?curid=1530377", "content": "আলী জিমালে মসজিদ (আরবি: مسجد علي جمعالي; সোমালি: Masjidka Cali Jimcaale) হলো সোমালিয়ার মোগাদিশুতে অবস্থিত একটি মসজিদ।\n\n\n== ইতিহাস ==\nআধুনিক নকশায় নির্মিত এই মসজিদটি মোগাদিশুতে নির্মিত হয়, যেখানে একসঙ্গে ৫,০০০ মানুষ নামাজ আদায় করতে পারে। মসজিদটি মোগাদিশু বিমানবন্দরের কাছে অবস্থিত। এটি সোমালিয়ার ব্যবসায়ী আহমেদ-নুর আলী জিমালে কর্তৃক নির্মিত হয়। এর নির্মাণ ব্যয় ছিল ১২ মিলিয়ন মার্কিন ডলার। এই মসজিদের জন্য ভূমি সরবরাহ করেছিল সোমালিয়ার ফেডারেল সরকার।\nসোমালিয়ার রাষ্ট্রপতি হাসান শেখ মাহমুদ এই নব নির্মিত আলী জিমালে মসজিদে ঈদুল আজহার নামাজ আদায় করেন। তার সঙ্গে প্রধানমন্ত্রী হামজা আবদি বার্রে, সংসদ সদস্য, সরকারি কর্মকর্তাসহ শত শত মানুষ নামাজে অংশ নেয়। মসজিদটির নকশা তুরস্কের মসজিদগুলোর আদলে করা হয়েছে।\n\n\n== আরও দেখুন ==\nমসজিদের তালিকা\nআরবা'আ রুকুন মসজিদ\nফকর আদ-দ্বীন মসজিদ\n\n\n== তথ্য‌সূত্র =="}