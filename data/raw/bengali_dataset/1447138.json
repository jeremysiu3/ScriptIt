{"pageid": 1447138, "title": "ভূমি স্পর্শ", "url": "https://bn.wikipedia.org/wiki?curid=1447138", "content": "আবহাওয়াবিজ্ঞানে ভূমি স্পর্শ বলতে কোনও ঝড়ের জলভাগের উপর থেকে স্থলভাগের উপরে স্থানান্তরিত হবার ঘটনাটিকে বোঝায়। আরও ব্যাপক অর্থে, বিশেষ করা মানব যাত্রার প্রেক্ষিতে \"ভূমি স্পর্শ\" বলতে আকাশপথে বা জলপথে যাত্রাশেষে প্রথম কোনও ভূখণ্ড দেখতে পাওয়া বা সেই ভূখণ্ডে অবতরণ করার ঘটনাটিকে বোঝানো হয়। কোনও ঝড়ের ভূমি স্পর্শ করাকে তটভূমিতে আঘাত বা তটভূমিতে আছড়ে পড়া বলেও ডাকা হতে পারে।\nভূমি স্পর্শকে ইংরেজি পরিভাষায় ল্যান্ডফল (Landfall) বলে।\n\n\n== টর্নেডো বা জলস্তম্ভ ==\nযখন কোনও টর্নেডোসদৃশ (এক ধরনের ঘূর্ণিঝড়) জলস্তম্ভটি ভূমি স্পর্শ করে, তখন এটিকে টর্নেডো হিসেবে পুনঃশ্রেণীবদ্ধ করা হয়। এটি পরবর্তীতে ভূ-অভ্যন্তরভাগে ক্ষয়ক্ষতির কারণ হতে পারে। যখন ভালো আবহাওয়াকালীন জলস্তম্ভ ভূমি স্পর্শ করে, তখন সেটি দ্রুত ঘর্ষণের কারণে ও চোঙাতে সরবরাহকৃত উষ্ণ বায়ুর পরিমাণ হ্রাস পাওয়ার কারণে দ্রুত বিলুপ্ত হয়ে যায়।\n\n\n== আরও দেখুন ==\n\nবৃষ্টিপটি\n\n\n== তথ্যসূত্র =="}