{"pageid": 1379494, "title": "ওহ লাভলি", "url": "https://bn.wikipedia.org/wiki?curid=1379494", "content": "ওহ লাভলি হলো ২০২৩ সালের একটি বাংলা ভাষার ভারতীয় প্রণয়ধর্মী হাস্যরসাত্মক চলচ্চিত্র। এটি পরিচালনা করেছেন হরনাথ চক্রবর্তী। এর মাধ্যমে রিক, রাজনন্দিনী পল ও মদন মিত্র চলচ্চিত্রে অভিষেক করেন। সহযোগী চরিত্রে আছেন খরাজ মুখোপাধ্যায়, লাবণী সরকার, দ্রোণ মুখার্জি, কৌশিক ভট্টাচার্য, বুদ্ধদেব ভট্টাচার্য, তপতী মুন্সী এবং মৃন্ময় দাস। ২০২৩ সালের ২৫ই আগস্ট ছবিটি সতী ফিল্মসের ব্যানারে মুক্তি পেয়েছে।\nচলচ্চিত্রটির মূল গল্প ভাবছেন কৌশিক চক্রবর্তী এবং গল্পের বিকাশ ও চিত্রনাট্য লিখেছেন সুদীপ দাস। অতিরিক্ত চিত্রনাট্য ও সংলাপ লিখেছেন পদ্মনাভ দাশগুপ্ত। সৃজনশীল পরিচালক হিন্দোল চক্রবর্তী। ছবিটির শুটিং করেছেন ঈশ্বর বারিক এবং সম্পাদনা করেছেন সুজয় দত্ত রায়। শুভঙ্কর-সুভম জুটি সঙ্গীত তৈরি করেছেন এবং ব্যাকগ্রাউন্ড স্কোর করেছেন এসপি ভেঙ্কটেশ।\n\n\n== পটভূমি ==\nগল্পটি একটি উচ্চাকাঙ্ক্ষী গ্রামের ছেলে সায়ন্তন ওরফে সন্তুকে ঘিরে আবর্তিত হয়েছে, যার বাবা একজন প্রতিষ্ঠিত কৃষক। যিনি ধান উৎপাদন করেন এবং ধনী ব্যবসায়ী সুবিমল বাবুর রাইস মিলে সরবরাহ করেন। তিনি প্রায়ই নন্দা দুলালের মতো তার উচ্ছৃঙ্খল প্রতিদ্বন্দ্বীদের কাছ থেকে বাধার সম্মুখীন হন। সন্তু, তার বাবার ব্যবসায় যোগ দিতে অনিচ্ছুক, একটি ভাল ভবিষ্যতের জন্য বাড়ি ছেড়ে চলে যায়। কলকাতায় চাকরির ইন্টারভিউয়ের সময় নিধির সঙ্গে তার দেখা হয়। শীঘ্রই তারা একে অপরের প্রেমে পড়ে এবং একটি রেজিস্ট্রি অফিসে বিয়ে করার সিদ্ধান্ত নেয়। যাইহোক, একটি ধারাবাহিক ঘটনা সন্তুর জীবনকে উল্টে দেয় এবং সে তার জীবনের ভালবাসা হারিয়ে ফেলে।\n\n\n== অভিনয়শিল্পী ==\nনিধি চরিত্রে রাজনন্দিনী পল\nসন্তু চরিত্রে রিক চ্যাটার্জি\nসুবিমলের চরিত্রে মদন মিত্র\nরমণীকান্ত চরিত্রে খরাজ মুখোপাধ্যায়\nলাবণী সরকার সন্তুর মা\nদ্রোণ মুখোপাধ্যায়\nকৌশিক ভট্টাচার্য\nবুদ্ধদেব ভট্টাচার্য\nতপতী মুন্সী\nমৃন্ময় দাস\n\n\n== মুক্তি ==\nচলচ্চিত্রটি ২০২৩ সালের ২৫শে আগস্ট প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ওহ লাভলি   (ইংরেজি)"}