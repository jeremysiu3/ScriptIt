{"pageid": 1075376, "title": "কাশ্মীর প্রিমিয়ার লিগ", "url": "https://bn.wikipedia.org/wiki?curid=1075376", "content": "কাশ্মীর প্রিমিয়ার লিগ (উর্দু: کشمیر پریمیئر لیگ‎‎; সংক্ষেপে কেপিএল) হচ্ছে পাকিস্তানের আজাদ কাশ্মীরে অনুষ্ঠিত একটি পেশাদার টি-২০ ক্রিকেট লিগ। এই লিগটি মোট আটটি দল নিয়ে গঠিত: ৭টি দল আজাদ কাশ্মীরে অবস্থিত শহরগুলোকে প্রতিনিধিত্বকারী করে এবং একটি দল পুরো কাশ্মীরীদের প্রতিনিধিত্বকারী করে থাকে। দলগুলো একটি ডাবল রাউন্ড-রবিন পদ্ধতিতে খেলে শীর্ষ চারটি দল প্লে-অফের জন্য যোগ্যতা অর্জন করে এবং শেষ পর্যন্ত চ্যাম্পিয়নশিপ খেলা কেপিএল কাপ ফাইনাল নামে পরিচিত হয়। কেপিএলের খেলাগুলোর প্রাতিষ্ঠানিক টি-২০ মর্যাদা থাকবে না। লিগের প্রথম সংস্করণটি ২০২১ সালের ৬ আগস্ট থেকে শুরু হয়ে ১৬ আগস্ট পর্যন্ত চলমান ছিল।\n\n\n== ইতিহাস ==\n২০২০ সালের ডিসেম্বরে, কাশ্মীর সম্পর্কিত সংসদীয় বিশেষ কমিটির চেয়ারপার্সন শাহরিয়ার খান আফ্রিদি কেপিএল চালু করেন। সিদ্ধান্ত নেওয়া হয়েছিল যে দ্বিতীয় সংস্করণে নারী কেপিএলও থাকবে, যা বোনাস হিসাবে এবং কাশ্মীরের মহিলাদের পেশাদার ক্রিকেট খেলার একমাত্র সুযোগ হিসাবে থাকবে। আজাদ কাশ্মীরের রাষ্ট্রপতি মাসুদ খান কেপিএলের প্রধান পৃষ্ঠপোষক হিসাবে নিযুক্ত হন। চৌধুরী শাহজাদ আখতার প্রধান নির্বাহী কর্মকর্তা, আরিফ মালিক কেপিএলের প্রতিষ্ঠাতা সভাপতি এবং পাকিস্তানের সাবেক অধিনায়ক ওয়াসিম আকরামকে প্রতিষ্ঠাতা সহ-সভাপতি হিসাবে নিযুক্ত করা হয়। শহীদ আফ্রিদিকে লিগের শুভেচ্ছা দূত হিসাবে মনোনয়ন করা হয়।\nকেপিএল আন্তর্জাতিক ক্রিকেট কাউন্সিলের স্থায়ী সদস্য পাকিস্তান ক্রিকেট বোর্ড, আজাদ জম্মু ও কাশ্মীর সরকার এবং পাকিস্তানের পাঞ্জাব সরকার কর্তৃক স্বীকৃত। প্রাথমিকভাবে লিগটি ২০২১ সালের মে মাসে শুরুর কথা ছিল। তবে পাকিস্তান ক্রিকেট বোর্ড শুরুর সময়সীমা ২০২১ সালের আগস্ট মাসে সরিয়ে নেয়, কারণ ২০২১ সালের পাকিস্তান সুপার লিগ এখনও শেষ হয়নি। ২০২১ সালের ১৪ জুন কেপিএল তার ডায়মন্ড শ্রেণী ঘোষণা করে। ২০২১ সালের ২ আগস্ট কেপিএলের উদ্বোধনী মৌসুমের খেলার সূচি প্রকাশ করা হয়। ২০২১ সালের ৩ আগস্ট পাকিস্তানের প্রাক্তন পেস বোলার শোয়েব আখতারকে লিগের শান্তি দূত হিসাবে ঘোষণা করা হয়।\n\n\n== স্বাগত সংগীত ==\nকাশ্মীর প্রিমিয়ার লিগের (কেপিএল) আনুষ্ঠানিক স্বাগত গানটি ২০২১ সালের ১৬ ফেব্রুয়ারি ইউটিউবে প্রকাশ করা হয়। গানচিত্রটি পরিচালনা করেছেন শান শহীদ এবং গেয়েছেন রাহাত ফতেহ আলী খান। কাশ্মীর প্রিমিয়ার লিগের শুভেচ্ছা দূত হলেন জুগ্গুন কাজিম, মেহভীশ হায়াত, ইমান আলী, আলী গুল পীর, নীলাম মুনির এবং আয়েশা ওমরের মতো অনেক পাকিস্তানি চলচ্চিত্র তারকা। কেপিএল একটি দাতব্য সংস্থা হিসেবে শহীদ আফ্রিদি ফাউন্ডেশনের সাথে অংশীদারিত্ব করেছে।\n\n\n== দল ==\nপ্রতিটি দলে পাঁচজন স্থানীয় কাশ্মীরি খেলোয়াড় থাকবে। তারা প্রথম সংস্করণে পাকিস্তানের আন্তর্জাতিক তারকাদের সঙ্গে খেলবে। দ্বিতীয় সংস্করণ থেকে, বৈশ্বিক তারকারাও কেপিএলে যোগ দেবে। কেপিএলের প্রাতিষ্ঠানিক ওয়েবসাইট অনুসারে, কাশ্মীর প্রিমিয়ার লিগের দলগুলি নিম্নরূপ:\n\n\n== মাঠসমূহ ==\nসবগুলো খেলা মুজাফফারাবাদ ক্রিকেট স্টেডিয়ামে অনুষ্ঠিত হবে। পাকিস্তানে কোভিড-১৯ মহামারীর কারণে কাশ্মীর প্রিমিয়ার লিগের উদ্বোধনী আসরে প্রায় ২৫০০ দর্শক স্টেডিয়ামে বসে খেলার দেখার অনুমতি পায়।\n\n\n== সম্প্রচার ==\nকেপিএলের উদ্বোধনী আসরের সম্প্রচার করে জিও সুপার।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}