{"pageid": 1422311, "title": "আয়ুষি পোদ্দার", "url": "https://bn.wikipedia.org/wiki?curid=1422311", "content": "আয়ুষি পোদ্দার (জন্ম ২৩ অক্টোবর ২০০০) একজন ভারতীয় লক্ষ্যভেদী ক্রীড়াবিদ তথা শুটার। তিনি পশ্চিমবঙ্গের হুগলি জেলার শেওড়াফুলির বাসিন্দা।\n\n\n== জীবনী ==\nআয়ুষি পোদ্দার ২০০০ সালের ২০ অক্টোবরে জন্মগ্রহণ করেন এবং বর্তমানে তিনি ভারতের ন্যাশনাল রাইফেল অ্যাসোসিয়েশনের জেষ্ঠ্য বিভাগে ৫০মিটার ৩পজিশন রাইফেল বিভাগের র‍্যাংকিংয়ে ২য় স্থলে রয়েছেন। ১৩ বছর বয়সে তিনি তার বাবা পঙ্কজ পোদ্দারের সাথে শ্রীরামপুর রাইফেল ক্লাবে প্রশিক্ষণ নিতে শুরু করেন। ২০১৪ সালে, তিনি দিল্লির ড. করনি সিং শুটিং রেঞ্জে তার প্রথম জুনিয়র ন্যাশনাল প্রতিযোগিতায় খেলেন। তারপর থেকে তিনি তার বাবার নিজের ক্লাব বুলসেই শুটিং একাডেমিতে প্রশিক্ষণ নিচ্ছেন।\nপোদ্দার বিভিন্ন ইভেন্টে জাতীয় ও আন্তর্জাতিক খেতাব জিতেছেন। তিনি ৬২তম জাতীয় শ্যুটিং চ্যাম্পিয়নশিপে জুনিয়রদের ৫০মিটার ৩পজিশনে একটি রৌপ্য পদক জিতেছেন এবং কেরালার ত্রিভান্দ্রমে অনুষ্ঠিত জুনিয়র্স এবং যুব বিভাগে ১০ মিটার এয়ার রাইফেল টিম ইভেন্টে দুটি স্বর্ণপদক জিতেছেন৷\nবর্তমানে, আয়ুষি পোদ্দারকে সনি পিকচার্স নেটওয়ার্ক স্পনসর করছে এবং লক্ষে স্পোর্টস ফাউন্ডেশন তাকে ব্যাপকভাবে সহায়তা করছে।\n\n\n== তথ্যসূত্র =="}