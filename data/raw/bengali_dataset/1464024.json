{"pageid": 1464024, "title": "লিম সি-হিয়ন", "url": "https://bn.wikipedia.org/wiki?curid=1464024", "content": "লিম সি-হিয়ন (কোরীয়: 임시현; জন্ম: ১৩ জুন ২০০৩) হলেন একজন দক্ষিণ কোরীয় তীরন্দাজ, যিনি দক্ষিণ কোরিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২৩ সালে অসিক্রীড়ায় অভিষেক করা সি-হিয়ন দক্ষিণ কোরিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ৩টি স্বর্ণ পদক জয়লাভ করেছেন।\n\n\n== প্রারম্ভিক জীবন ==\nলিম সি-হিয়ন ২০০৩ সালের ১৩ই জুন তারিখে দক্ষিণ কোরিয়ার কাংনুংয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nসি-হিয়ন দক্ষিণ কোরিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৪৮টি ১০ পয়েন্ট অর্জন করে সর্বমোট ৬৯৪ পয়েন্ট নিয়ে বিশ্বরেকর্ড গড়ে তিনি ১ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬৪তম স্থান অধিকারী পুয়ের্তো রিকোর আলোন্দ্রা রিভেরার মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে জন হুন-ইয়ংয়ের বিরুদ্ধে ৬–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিলেন, যেখানে তিনি দক্ষিণ কোরিয়ার নাম সু-হিয়নকে পরাজিত করে স্বর্ণ পদক জয়লাভ করেছেন।\nএছাড়াও তিনি জন হুন-ইয়ং এবং নাম সু-হিয়নের সাথে দক্ষিণ কোরীয় দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১২৩টি ১০ পয়েন্ট অর্জন করে সর্বমোট ২০৪৬ পয়েন্ট নিয়ে ১ম স্থান অধিকার করেছিল। অতঃপর কোয়ার্টার-ফাইনালে তারা চীনা তাইপেইকে ৬–২ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে নেদারল্যান্ডসের বিরুদ্ধে ৫–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা চীনকে পরাজিত করে স্বর্ণ পদক জয়লাভ করেছে।\nঅন্যদিকে তিনি এবং লিম সি-হিয়ন একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯১টি ১০ পয়েন্ট অর্জন করে সর্বমোট ১৩৮০ পয়েন্ট নিয়ে ১ম স্থান অধিকার করেছিল। অতঃপর সেমি-ফাইনালে ভারতের বিরুদ্ধে ৬–২ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা জার্মানিকে পরাজিত করে স্বর্ণ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লিম সি-হিওন (ইংরেজি)\nঅলিম্পিকস.কমে লিম সি-হিওন (ইংরেজি)"}