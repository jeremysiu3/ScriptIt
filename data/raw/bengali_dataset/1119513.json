{"pageid": 1119513, "title": "বীরামে ভাগাই সুদুম", "url": "https://bn.wikipedia.org/wiki?curid=1119513", "content": "বীরমে ভাগাই সুদুম হল ২০২২ সালে মুক্তিপ্রাপ্ত ভারতীয় তামিল-ভাষার একটি রোমাঞ্চকর মারপিটধর্মী চলচ্চিত্র। এটি রচনা ও পরিচালনা করেছেন থু পা সারাভানান এবং প্রযোজনা করেছে বিশাল ফিল্ম ফ্যাক্টরি। চলচ্চিত্রটিতে মুখ্য ভূমিকায় অভিনয় করেছে বিশাল এবং ডিম্পল হায়াথি।\nচলচ্চিত্রটি প্রথমে ২৬ জানুয়ারী ২০২২ সালে প্রেক্ষাগৃহে মুক্তি পাওয়ার কথা ছিল, কিন্তু পরে ৪ ফেব্রুয়ারি ২০২২ সালে মুক্তি পায়। চলচ্চিত্রটি অনুকূল পর্যালোচনা লাভ করলেও বক্স অফিসে ব্যর্থ হয়।\n\n\n== পট্টভূমি ==\nপোরাস একজন সহজ-সরল লোক যে ভারতীয় পুলিশ বাহিনীতে যোগ দিয়ে ভারতের সেবা করতে চায় এবং একজন পুলিশ হওয়ার স্বপ্ন দেখে। পোরসের জন্য, তার স্বপ্ন, ভালবাসা এবং পরিবারই হল তার জীবন।  যখন নেদুচেজিজান আপস করার জন্য প্যারিশুদামের সাথে দেখা করতে আসে, তখন প্যারিসুধাম নেদুচেজিলানের মুখে থুতু দেয়। এক দুর্ভাগ্যজনক দিনে, নেদুচেঝিলিয়ান তার গ্যাংকে প্যারিসুধামকে হত্যা করতে বলে। পোরাসের বোন দ্বারকা প্যারিসুধামের নৃশংস হত্যা দেখে ফেলে। ফলে নেদুনচেঝিলিয়ান দ্বারকাকে হত্যা করে। যেহেতু পোরাস এমন একজন ব্যক্তি যিনি একজন পুলিশ হতে চান, পোরাস তার নিজের মতো করে মামলাটি তদন্ত শুরু করে। মিথিলির সহায়তায় তিনি গুন্ডাদের সম্পর্কে জানতে পারে। পোরাস একের পর এক হত্যাকারীদের খুঁজে বের করে। তারপর পোরাসের বন্ধু থ্যালাপ্থি তাকে দ্বারকার মোবাইল ট্র্যাক করার জন্য এক হ্যাকারের কাছে নিয়ে যায়। কিন্তু হ্যাকার ট্র্যাক করতে ব্যর্থ হয়। দ্রুতই একগুচ্ছ খুনের ঘটনা প্রকাশ্যে আসে এবং পোরাস জানতে পারে যে শিল্পপতি নেদুনচেঝিয়ান এবং রাজনীতিবিদরা এই হত্যার পিছনে রয়েছে। তারপরে সে নেদুনচেজিহানের বাড়িতে আসে এবং তার গুন্ডাদের সাথে লড়াই করে এবং তাকে নির্মমভাবে হত্যা করে।\n\n\n== অভিনয়ে ==\nপুরুষোত্তমের/পোরাসের ভূমিকায় বিশাল\nপোরাসের প্রেমের আগ্রহ/মিথিলির ভূমিকায় ডিম্পল হায়াথি\nথালাপ্যাথির ভূমিকায় যোগী বাবু\nনেদুনচেজিয়ানের ভূমিকায় বাবুরাজ \nপোরাসের বোনের/দ্বারকার ভূমিকায় রবীনা রবি\nপোরাসের এবং দ্বারকের বাবার ভূমিকায় জি. মারিমুথু\nভিআইএস জয়পালন\nআকিলনের ভূমিকায় পুষ্পরাজ\nনীলকান্তমের ভূমিকায় রাজা চেম্বলু\nকাটামুথুর ভূমিকায় আরএনআর মনোহর\nপারিশুদ্দমের ভূমিকায় এলাঙ্গো কুমারভেল\nকবিতা ভারতী\nপোরাসের এবং দ্বারকের মায়ের ভূমিকায় তুলসী\n\n\n== নির্মাণ ==\nশুরুতে ছবিটির নাম ছিল বিশাল ৩১। ২৯ আগস্ট ২০২১ সালে চলচ্চিত্রটির অফিসিয়াল শিরোনাম বীরমে ভাগাই সুদুম হিসাবে উন্মোচন করা হয়।\nচলচ্চিত্রটির প্রধান আলোকচিত্রগ্রহণ ৬ মে ২০২১ সালে শুরু হয় এবং ৩ জানুয়ারী ২০২২ সালে সমাপ্ত হয়।\n\n\n== সঙ্গীত ==\nচলচ্চিত্রটির সাউন্ডট্র্যাক এবং আবহ সঙ্গীত রচনা করেন যুবান শঙ্কর রাজা। তার সাথে কাজ করেন অভিনেতা বিশাল। সান্দাকোঝি, থিমিরু, থ আমিরানি, থিয়েরাধা ভিলাইত্তু পিল্লাই, আভান ইভান, সমর, পূজাই, ইরুমবু থিরাই, সান্দাকোঝি ২ এবং চক্র চলচ্চিত্রের পর একাদশবারের মতো অভিনেতা বিশালের সাথে যুবান শঙ্কর রাজা কাজ করেন। প্রথম গান \"রাইজ অফ আ কমন ম্যান\" ২২ ডিসেম্বর ২০২১ সালে মুক্তি পেয়েছিল। দ্বিতীয় গানটি ২০২২ সালের ১৪ জানুয়ারি মুক্তি পায়।\n\n\n== মুক্তি ==\n\n\n=== প্রেক্ষাগৃহ ===\nচলচ্চিত্রটি ৪ ফেব্রুয়ারি ২০২২ সালে প্রেক্ষাগৃহে মুক্তি পায়, একই দিনে এটির ডাবকৃত সংস্করণ একই নামে মালায়ালাম ও হিন্দি ভাষায় এবং সামান্যুডু এবং ওব্বা নামে যথাক্রমে তেলুগু এবং কন্নড় ভাষায় মুক্তি পায়।\n\n\n=== ঘরোয়া মাধ্যম ===\nস্যাটেলাইট স্বত্ব জি নেটওয়ার্কের কাছে বিক্রি করা হয় যার মধ্যে রয়েছে; জি তামিল (তামিল), জি তেলুগু (তেলুগু), জি কেরালাম (মালয়ালম), জি টিভি (হিন্দি), এবং জি কন্নড় (কন্নড়)। অন্যদিকে তামিল, হিন্দি, তেলুগুর ডাবকৃত সংস্করণের স্ট্রিমিং স্বত্ব জি৫-এর কাছে বিক্রি করা হয়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বীরামে ভাগাই সুদুম  (ইংরেজি)"}