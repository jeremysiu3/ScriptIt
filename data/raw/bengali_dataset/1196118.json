{"pageid": 1196118, "title": "জেসমিন সেলবার্গ", "url": "https://bn.wikipedia.org/wiki?curid=1196118", "content": "জেসমিন সেলবার্গ (জন্ম ৮ আগস্ট, ১৯৯৯) হলেন একজন এস্তোনীয়-জার্মান মডেল ও সুন্দরী প্রতিযোগিতার শিরোপাধারী। তিনি জাপানের টোকিওর টোকিও ডোম সিটি হলে অনুষ্ঠিত মিস ইন্টারন্যাশনাল ২০২২ প্রতিযোগিতায় বিজয়ী হয়েছিলেন।\n\n\n== প্রাথমিক জীবন এবং শিক্ষা ==\nসেলবার্গের জন্ম এস্তোনিয়ার তালিন শহরে। তার এক বছর বয়সে তার পরিবার এস্তোনিয়া থেকে জার্মানি চলে আসে। তিনি বোচুম রুহর বিশ্ববিদ্যালয়ে ইতিহাস এবং দর্শনে স্নাতক ডিগ্রি অর্জনের জন্য পড়াশুনা করছেন।\n\n\n== সৌন্দর্য প্রতিযোগিতা ==\n৫ নভেম্বর, ২০২১ সালে সেলবার্গ মিস গ্লোব ২০২১ প্রতিযোগিতায় জার্মানির প্রতিনিধিত্ব করেন এবং তিনি এতে মিস সোশ্যাল মিডিয়া পুরস্কারের পাশাপাশি শীর্ষ ১৫-এর মধ্যে স্থান লাভ করেন।\nসেলবার্গ মিস ইউনিভার্স জার্মানি ২০২২ প্রতিযোগিতায় অংশ নেন এবং শীর্ষ ১৬-এ থেকে প্রতিযোগিতা শেষ করেন।\nমিস সুপ্রান্যাশনাল জার্মানি ২০২২-এর বিজয়ী সাবরিনা বাইন্ডার, মিস সুপ্রান্যাশনাল ২০২২-এ প্রতিদ্বন্দ্বিতা করতে অক্ষম হলে সেলবার্গ উক্ত প্রতিযোগিতায় তার স্থলাভিষিক্ত হন। সেলবার্গ মিস সুপ্রান্যাশনাল ২০২২ প্রতিযোগিতায় জার্মানির প্রতিনিধিত্ব করেন।\nসেলবার্গ মিস ইন্টারন্যাশনাল জার্মানি ২০২২ প্রতিযোগিতায় যোগ দেন এবং শিরোপা জেতেন। পরে সেলবার্গ ২০২২ সালের মিস ইন্টারন্যাশনালে জার্মানির প্রতিনিধিত্ব করেন এবং ২০২২ সালের ১৩ ডিসেম্বর জাপানের টোকিওতে এই শিরোপা জয় করেন।\n\n\n== তথ্যসূত্র ==\n\n\n== বহিঃসংযোগ ==\nmiss-international.org\nইন্সটাগ্রামে জেসমিন সেলবার্গ"}