{"pageid": 1480147, "title": "ইমতিয়াজ জলিল", "url": "https://bn.wikipedia.org/wiki?curid=1480147", "content": "ইমতিয়াজ জলিল ( জন্ম: ১০ আগস্ট, ১৯৬৮), যিনি সৈয়দ ইমতিয়াজ জলিল নামেও পরিচিত– একজন ভারতীয় রাজনীতিবিদ এবং অল ইন্ডিয়া মজলিস-ই-ইত্তেহাদুল মুসলিমীনের সদস্য ও নেতা। ২০১৯ সালের সাধারণ নির্বাচনে জলিল ঔরঙ্গাবাদ লোকসভা কেন্দ্র থেকে লোকসভার সংসদ সদস্য নির্বাচিত হন। ২০১৪ সালে তিনি ঔরঙ্গাবাদ কেন্দ্রীয় নির্বাচনী এলাকা থেকে মহারাষ্ট্র বিধানসভার একজন সদস্য হিসেবে নির্বাচিত হন। তিনি মহারাষ্ট্রে অল ইন্ডিয়া মজলিস-ই-ইত্তেহাদুল মুসলিমীনের রাজ্য সভাপতি হওয়ার পাশাপাশি নগর উন্নয়ন (ইউডি) কমিটির স্থায়ী সদস্য।  ২০২৪ সালের ২৩ সেপ্টেম্বর জলিলের নেতৃত্বে চলো মুম্বাই পদযাত্রা কর্মসূচি পালিত হয়, যা মূলত হিন্দু পণ্ডিত রাজগিরি কর্তৃক ইসলামের নবী মুহাম্মদকে অপমাননা করার প্রতিবাদস্বরূপ পালিত হয়েছিল। \n\n\n== প্রাথমিক জীবন ==\nজলিল ঔরঙ্গাবাদে সৈয়দ আবদুল জলিল ও জাকিয়া জলিলের ঔরষে জন্মগ্রহণ করেন এবং বেড়ে ওঠেন।  তার বাবা ছিলেন একজন সিভিল সার্জন এবং তার বড় ভাই জেট এয়ারওয়েজের একজন ম্যানেজার।  জলিল ১৯৯৩ সালের ৮ জুলাই রুমি ফাতেমাকে বিয়ে করেন এবং তাদের দুটি ছেলে রয়েছে। \nজলিল ডক্টর বাবা সাহেব আম্বেদকর মারাঠওয়াড়া বিশ্ববিদ্যালয় থেকে ব্যবসায় প্রশাসনে স্নাতকোত্তর (১৯৯৬) ও গণযোগাযোগ ও সাংবাদিকতায় (২০০০) স্নাতকোত্তর সম্পন্ন করেছেন।\n\n\n== তথ্যসূত্র =="}