{"pageid": 1085852, "title": "জেমস রোল্যান্ড চাবট", "url": "https://bn.wikipedia.org/wiki?curid=1085852", "content": "জেমস রোল্যান্ড \"জিম\" চাবট (৮ মে, ১৯২৭ – ৯ অক্টোবর, ১৯৮৯) একজন  রেলপথ কর্তা ও রাজনীতিবিদ ছিলেন। তিনি ১৯৬৩ থেকে ১৯৮৬ পর্যন্ত বিলুপ্ত কলাম্বিয়া ও বর্তমান কলাম্বিয়া রিভার এলাকা হতে ব্রিটিশ কলাম্বিয়া আইনসভার সদস্য ছিলেন।\n\n\n== প্রাথমিক ও রাজনৈতিক জীবন ==\nজিম চাবট কেবেকের ফার্নহামে জন্মগ্রহণ করেছিলেন। ১৯৫০-এর দশকে তিনি ব্রিটিশ কলম্বিয়ায় চলে আসেন। তিনি রেলপথ তত্ত্ববধায়ক হিসেবে কাজ করেছিলেন ১৯৭৩ সালে তিনি সোশ্যাল ক্রেডিট পার্টির সভাপতি হতে চেয়েছিলেন, তবে সফল হননি। চাবট প্রাদেশিক মন্ত্রিসভায় খনি ও পেট্রোলিয়াম সম্পদ মন্ত্রী, ভূমি, উদ্যান ও গৃহায়ন মন্ত্রী এবং প্রাদেশিক সচিব হিসেবে দায়িত্ব পালন করেন। তিনি ১৯৮৬ সালে পুনর্নির্বাচনে আর অংশ নেননি।\n\n\n== মৃত্যু ও সম্মাননা ==\nজিম চাবট ৬২ বছর বয়সে ইনভারমেয়ারে নিজ বাড়িতে মৃত্যুবরণ করেন। কলাম্বিয়া উপত্যকা অঞ্চলের উইন্ডারমেয়ার হ্রদের তীরে জেমস চাবট প্রাদেশিক উদ্যান তার স্মরণে নামকরণ করা হয়েছে। এখানে তিনি ঘোড়ায় চড়ে বেড়াতেন।\n\n\n== তথ্যসূত্র =="}