{"pageid": 1433135, "title": "জোসেফাইন ফ্রোহলিচ", "url": "https://bn.wikipedia.org/wiki?curid=1433135", "content": "জোসেফাইন \"পেপি\" ফ্রোহলিচ (১২ই ডিসেম্বর ১৮০৩ ভিয়েনায় – ৭ই মে ১৮৭৮ ভিয়েনায়) ছিলেন একজন অস্ট্রিয়ান অপেরা গায়ক (অল্টো)।\n\n\n== পরিবার ==\nম্যাথিয়াস ফ্রোহলিচ (১৪ই এপ্রিল ১৭৫৬ - ২৪শে আগস্ট ১৮৪৩) এবং বারবারা মেয়ার (১৭৬৪ - ১৮৪১) -এর চার কন্যার মধ্যে সবচেয়ে ছোট হিসাবে জোসেফাইন ফ্রোহলিচের জন্ম হয়েছিল। তাঁর অন্য বোনেরা হলেন আনা ফ্রোহলিচ, বারবারা ফ্রোহলিচ (বিবাহিত নাম বোগনার) এবং ক্যাথারিনা ফ্রোহলিচ। ভিয়েনার শহরতলী তাঁদের পরিবার ওয়াইনের পিপে পূরণ করার ব্যবসা চালাত। ১৮১১ সাল থেকে, পরিবারটি ভিয়েনার অভ্যন্তরীণ শহর সিঙ্গারস্ট্রাসে ১৮-এ বাস করত, যদিও তাঁদের মা প্রাথমিকভাবে স্বামী এবং কন্যাদের থেকে আলাদা থাকতেন।\nজোসেফাইন ফ্রোহলিচের তিন বোন ছিলেন, আনা ফ্রোহলিচ (১৭৯৩ - ১৮৮০), বারবারা ফ্রোহলিচ (১৭৯৭ - ১৮৭৯), এবং পিয়ানোবাদক ক্যাথারিনা ফ্রোহলিচ (১৮০০ - ১৮৭৯)। তাঁদের পরিবার ভিয়েনার মধ্যে সঙ্গীত ক্রিয়াকলাপের জন্য একটি বিশিষ্ট স্থানে ছিল। ফ্রানৎস শুবার্ট পরিবারের একজন ভাল বন্ধু ছিলেন এবং তাঁদের বাড়িতে সংগীত সমাবেশে ঘন ঘন আতিথ্য নিতেন। সেখানে তিনি প্রায়শই নিজের রচনাগুলি পরিবেশন করতেন বা পিয়ানোতে তাৎক্ষণিক সংগীত রচনা করতেন। আনা ফ্রোহলিচের অনুরোধে, তিনি আনা, জোসেফাইন এবং আনার ছাত্রদের জন্য কয়েকটি সুর তৈরি করেছিলেন। শুবার্ট জোসেফাইনের গায়নের জন্য তাঁর দুটি প্রধান রচনায় একক অংশ লিখেছিলেন। কবি ফ্রাঞ্জ গ্রিলপারজার, যিনি একজন পারিবারিক বন্ধুও ছিলেন, তিনি রচনাগুলিতে কথা বসিয়েছেন। তাঁদের দুটি কাজ হল জগার্ণ্ড লেইস ডি ৯২১ (১৮২৭) এবং ক্যান্টাটা মিরিয়াম সিজেগেসাং ডি ৯৪২ (১৮২৮)।\n\n\n== কর্মজীবন ==\nজোসেফাইন ফ্রোহলিচ ১৮১৯ - ২১ সালে অধ্যয়ন করেন এবং ভিয়েনার সোসাইটি অফ মিউজিক ফ্রেণ্ডস-এর সাথে তাঁর বোন আনা ফ্রোহলিচকে (১৭৯৩ - ১৮৮০) নিয়ে গান করেন। তিনি ১৮২১ সালে মোজার্টের অপেরা ডাই এন্টফুরং আউস ডেম সেরাইলে তাঁর গীতিনাট্য-সম্পর্কিত আত্মপ্রকাশ করেন। ভিয়েনায় অভিষেকের পর তিনি স্ক্যাণ্ডিনেভিয়া সফরে যান। ১৮২৩ এবং ১৮২৫ সালের মধ্যে কোপেনহেগেনে থাকাকালীন জোসেফাইন ফ্রোহলিচ একজন গায়ক হিসাবে তাঁর মধ্য গগনে ছিলেন। তিনি ডেনমার্কে ফ্রেডেরিক ৬ -এর কঙ্গেলিজ কামারসাঙ্গের (রয়্যাল অপেরা গায়ক) উপাধিতে ভূষিত হয়েছিলেন। ১৮২৬ সালে প্রাগ এবং ১৮৩০ সালে মিলান সফরের পর, তিনি স্থায়ীভাবে ভিয়েনায় বসতি স্থাপন করেন, যেখানে তিনি ব্যক্তিগত কণ্ঠ্য শিক্ষক হয়েছিলেন।\nতিনি ভয়েস এবং পিয়ানোর জন্য কমপক্ষে দুটি সৃষ্টি করেছিলেন: \"আল্লা লুনা\" এবং \"এরিনেরুনজেন\"।\n\n\n== তথ্যসূত্র ==\n\n\n=== সাহিত্য ===\nজোন্স, জি. গেনর: \"ফ্রোহলিচ\" এবং দ্য নিউ গ্রোভ ডিকশনারি অফ মিউজিক অ্যাণ্ড মিউজিশিয়ান। ১৯৮০"}