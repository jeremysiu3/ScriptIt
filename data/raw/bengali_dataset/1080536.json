{"pageid": 1080536, "title": "বিগ বস ১৫", "url": "https://bn.wikipedia.org/wiki?curid=1080536", "content": "বিগ বস: সংকট ইন জাঙ্গল (ইংরেজি: Bigg Boss: Sankat in Jungle, হিন্দি: बिग बॉस: जंगल में संकट, অনুবাদ: বিগ বস: জঙ্গলে সংকট; যা বিগ বস ১৫ নামেও পরিচিত) হচ্ছে ভারতীয় আপাতবাস্তব টেলিভিশন অনুষ্ঠান বিগ বসের পঞ্চদশ আসর। ওলন্দাজ আপাতবাস্তব টেলিভিশন অনুষ্ঠান বিগ ব্রাদার সিরিজের ওপর নির্মিত বিগ বস বরাবরের মতো এবারো ভারতীয় টেলিভিশন চ্যানেল কালারসে সম্প্রচারিত হচ্ছে। বিগ বসের ইতিহাসে সর্বোচ্চ ১২তম এবং টানা ৭ম বারের মতো বলিউড অভিনেতা সালমান খান এই আসরটির উপস্থাপনা করছেন। ২০২১ সালের ২রা অক্টোবর তারিখে, এই আসরের উদ্বোধনী অনুষ্ঠান অনুষ্ঠিত হয়েছে। এই আসরটি ছয় সপ্তাহের জন্য অনুষ্ঠিত বিগ বস ওটিটি-এর পর শুরু হয়েছে।\n\n\n== উৎপাদন ==\n\n\n=== প্রথম ঝলক ===\n২০২১ সালের ২২শে আগস্ট তারিখে মুক্তিপ্রাপ্ত এই আসরের প্রথম ঝলকে সালমান খানকে একজন বন কর্মকর্তা হিসেবে দেখা গিয়েছে, যেখানে তিনি বিশ্বসুন্দরী নামে একটি ইচ্ছাধারী কথা বলা গাছের সাথে কথা বলেছেন, যার কণ্ঠ প্রদান করেছেন প্রবীণ অভিনেত্রী রেখা। বিগ বস ওটিটি-এর ফাইনালে এই আসরের উদ্বোধনী অনুষ্ঠানের তারিখ প্রকাশ করে আরেক ঝলক প্রকাশ করা হয়েছিল।\n\n\n=== লোগো ===\nএই আসরের মূলভাব হচ্ছে \"জঙ্গলে সংকট\"। মূলভাবের কথা মাথায় রেখে বিগ বস অনুষ্ঠানের প্রতীক বিগ বসের চোখ নকশা করা হয়েছে। এবার বিগ বসের চোখটি সবুজ ঘাস দিয়ে ঢাকা এবং চোখের পুতুলে একটি গাছ উল্লেখ রয়েছে, আগুনের শিখা চোখের কেন্দ্র হতে বেরিয়ে আসছে।\n\n\n== বিন্যাস ==\nএই আসরে বাড়ির সকল সদস্যদের পুরো আসরে কয়েকটি প্রয়োজনীয় জিনিসসহ বেঁচে থাকার জন্য একটি দৈনন্দিন সরঞ্জামসহ একটি ব্যাগ দেওয়া হয়েছে; তারা পূর্ববর্তী আসরগুলোর প্রতিযোগীদের তুলনায় কম সুবিধা পেয়েছেন। বাড়ির সদস্যরা একটি ছোট জঙ্গল বাড়িতে প্রবেশ করেছে, যেখানে প্রথম কয়েক সপ্তাহের জন্য একটি ছোট রান্নাঘর, বিছানা এবং সোফা এবং বাথরুম রয়েছে। বাড়ির সদস্যরা, যারা জঙ্গল থেকে বেঁচে থাকতে পারবে, তারা প্রধান বিলাসবহুল বাড়িতে প্রবেশ করতে সক্ষম হবে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}