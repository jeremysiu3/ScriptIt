{"pageid": 1081861, "title": "আলতাফ হোসেন (অধ্যাপক)", "url": "https://bn.wikipedia.org/wiki?curid=1081861", "content": "আলতাফ হোসেন (১৯৪৬ - ২০২০) একজন বাংলাদেশী শিক্ষাবিদ ও রাজশাহী বিশ্ববিদ্যালয়ের (রাবি) প্রাণিবিদ্যা বিভাগের অবসরপ্রাপ্ত অধ্যাপক। তিনি রাবির উপ-উপাচার্য এবং ১৯তম উপাচার্য ছিলেন।\n\n\n== জন্ম ==\nতিনি ১৯৪৬ সালে চাঁপাইনবাবগঞ্জের সদর উপজেলার চাঁদলাই গ্রামে জন্মগ্রহণ করেন।\n\n\n== শিক্ষাজীবন ==\nআলতাফ ঢাকা বিশ্ববিদ্যালয় থেকে ১৯৬৬ সালে এমএস এবং ভারতের অন্ধ্র বিশ্ববিদ্যালয় থেকে ১৯৭৬ সালে পিএইচডি ডিগ্রি অর্জন করেন। যুক্তরাজ্য থেকে পোস্ট ডক্টরাল গবেষণা সম্পন্ন করেন তিনি।\n\n\n== কর্মজীবন ==\nবাংলাদেশ কৃষি বিশ্ববিদ্যালয়ে ফিশারিজ বিষয়ে কয়েক বছর শিক্ষকতা করার পর হোসেন ১৯৭৬ সালে রাজশাহী বিশ্ববিদ্যালয়ের প্রাণিবিদ্যা বিভাগে সহকারী অধ্যাপক হিসেবে যোগদান করেন এবং পর্যায়ক্রমে বিশ্ববিদ্যালয়টির অধ্যাপক হন। ২০১১ সালে তিনি পূর্ণ অবসর গ্রহণ করেন।\nদীর্ঘ কর্মজীবনে অনুষদের ডিন ও শিক্ষক সমিতির নেতৃত্ব দেওয়ার পাশাপাশি তিনি বিভিন্ন গুরুত্বপূর্ণ পদে দায়িত্ব পালন করেছেন।\nআলতাফ হোসেন ১৯৯৪ সালের ২৭ আগস্ট থেকে ১৯৯৬ সালের ৭ অক্টোবর পর্যন্ত রাজশাহী বিশ্ববিদ্যালয়ের উপ-উপাচার্য এবং ২০০৫ সালের ৫ জুন থেকে ২০০৮ সালের ১৫ মে পর্যন্ত বিশ্ববিদ্যালয়টির ১৯তম উপাচার্য হিসেবে দায়িত্ব পালন করেন।\n\n\n== গবেষণাকর্ম ==\nআলতাফ হোসেন পদ্মা নদীতে ঘড়িয়াল প্রজাতি সংরক্ষণের অন্যতম গবেষক হিসেবে সুপরিচিত।\n\n\n== মৃত্যু ==\nতিনি ২০২০ সালের ৫ নভেম্বর রাজশাহী মহানগরের উপশহরে নিজ বাসভবনে শেষনিঃশ্বাস ত্যাগ করেন।\n\n\n== তথ্যসূত্র =="}