{"pageid": 1105509, "title": "তাহনুন আল জাবি", "url": "https://bn.wikipedia.org/wiki?curid=1105509", "content": "তাহনুন হামদান সাইদ আল জাবি  (আরবি: طحنون الزعابي, ইংরেজি: Tahnoon Al-Zaabi; ১০ এপ্রিল ১৯৯৯; তাহনুন আল জাবি  নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল ওয়াহদা এবং সংযুক্ত আরব আমিরাত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\nআমিরাতি ফুটবল ক্লাব আল ওয়াহদার যুব পর্যায়ের হয়ে খেলার মাধ্যমে তাহনুন ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, আমিরাতি ক্লাব আল ওয়াহদার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৮ সালে, তাহনুন সংযুক্ত আরব আমিরাত অনূর্ধ্ব-২০ দলের হয়ে সংযুক্ত আরব আমিরাতের বয়সভিত্তিক পর্যায়ে অভিষেক করেছিলেন। প্রায় ২ বছর যাবত সংযুক্ত আরব আমিরাতের বয়সভিত্তিক দলের হয়ে খেলার পর, তিনি ২০২০ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ৮ ম্যাচে অংশগ্রহণ করেছেন।\n\n\n== প্রারম্ভিক জীবন ==\nতাহনুন হামদান সাইদ আল জাবি ১৯৯৯ সালের ১০ই এপ্রিল তারিখে সংযুক্ত আরব আমিরাতের আবুধাবিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতাহনুন সংযুক্ত আরব আমিরাত অনূর্ধ্ব-২০ এবং সংযুক্ত আরব আমিরাত অনূর্ধ্ব-২৩ দলের হয়ে খেলার মাধ্যমে সংযুক্ত আরব আমিরাতের প্রতিনিধিত্ব করেছেন।\n২০২০ সালের ১২ই অক্টোবর তারিখে, ২১ বছর, ৬ মাস ও ২ দিন বয়সে, বাম পায়ে ফুটবল খেলায় পারদর্শী তাহনুন উজবেকিস্তানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। উক্ত ম্যাচের ৮০তম মিনিটে মধ্যমাঠের খেলোয়াড় ফাবিও লিমার বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি উজবেকিস্তান ১–২ গোলের ব্যবধানে জয়লাভ করেছিল। সংযুক্ত আরব আমিরাতের হয়ে অভিষেকের বছরে তাহনুন মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৭ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে তাহনুন আল জাবি  (ইংরেজি)  \nট্রান্সফারমার্কেটে তাহনুন আল জাবি (ইংরেজি) \nওয়ার্ল্ডফুটবল.নেটে তাহনুন আল জাবি (ইংরেজি) \nইএসপিএন এফসিতে তাহনুন আল জাবি (ইংরেজি) \nন্যাশনাল-ফুটবল-টিমস.কমে তাহনুন আল জাবি (ইংরেজি)"}