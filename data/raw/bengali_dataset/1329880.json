{"pageid": 1329880, "title": "শেষ ধর্মপ্রবক্তা", "url": "https://bn.wikipedia.org/wiki?curid=1329880", "content": "শেষ ধর্মপ্রবক্তা বা শেষ নবি, ধর্মীয় প্রেক্ষাপটে ব্যবহৃত একটি শব্দ যা শেষ ব্যক্তিকে বুঝায় যার মাধ্যমে ঈশ্বর তার বাণী পৌঁছে দেন, যার পরে আর কেউ নেই। এই নামটি দ্বারা নবীকেও সম্বোধন করা হয় যিনি মানবজাতিকে ঈশ্বরের দিকে ফিরে যেতে প্ররোচিত বা উৎসাহিত করবেন।\n\n\n== ইব্রাহিমীয় ধর্মে ==\n\n\n=== ইহুদি ধর্ম ===\nইহুদি ধর্মে মালাখিকে বাইবেলের নবিদের মধ্যে সর্বশেষ নবি বলে মনে করে। কেউ কেউ মশীহকেও নবি গণ্য করে এবং তার সাথে অন্যান্য নবিদেরকেও স্বীকৃতি দেয়।  \n\n\n=== খ্রিস্টধর্ম ===\nখ্রিস্ট ধর্মে শেষ অঙ্গীকার (ওল্ড কনভান্যান্ট) অনুযায়ী যিশুর আগমণের পূর্বে শেষ নবি ছিলেন যোহন দ্য বাপ্তিস্ত।Luke 16:16 ইস্টার্ন অর্থোডক্স চার্চ (পূর্বদেশীয় সনাতনপন্থী মণ্ডলীরা) মনে করে যে পুরাতন নিয়মে মালাখি ছিলেন \"নবিদের (সমাপ্তকারী) সীলমোহর\"। ক্যাথলিক, মেথডিস্ট এবং পেন্টেকোস্টাল সহ খ্রিস্ট ধর্মাবলম্বীদের মধ্যে যারা বিশ্বাস করে যে পবিত্র আত্মা কর্তৃক খ্রিস্টানদের উপর ঐশীবাণী অর্পণের (নবিত্ব সহ) ধারাবাহিকতা চলমান থাকবে, তারা ধারাবাহিকতাবাদী নামে পরিচিত। অন্যদিকে সমাপ্তিবাদী দৃষ্টিভঙ্গি এই যে, এই ধারাবাহিকতা অ্যাপোস্টলিক যুগ তথা খ্রিস্টধর্মের প্রথম শতাব্দীতেই শেষ হয়ে গেছে। সংস্কারকৃত খ্রিস্টধর্ম এবং ব্যাপটিস্টদের মাঝেও এই মতটিই প্রতিষ্ঠিত।\nইগ্লেসিয়া নি ক্রিস্টো, ফিলিপাইনে অবস্থিত একটি স্বাধীন অত্রিত্ববাদী খ্রিস্টান ধর্ম দাবি করে যে এই ধর্মের প্রতিষ্ঠাতা এবং প্রথম নির্বাহী মন্ত্রী ফেলিক্স মানালো ছিলেন যীশুর দ্বারা প্রতিষ্ঠিত মূল গির্জা পুনঃপ্রতিষ্ঠার উদ্দেশ্যে ঈশ্বরের প্রেরিত শেষ বার্তাবাহক।\n\n\n=== মেন্ডীয়বাদ ===\nমেন্ডীয়বাদের মধ্যে, জন ব্যাপটিস্ট হলেন সর্বশ্রেষ্ঠ এবং চূড়ান্ত নবী।\nপারসিক মানি ধর্মের প্রতিষ্ঠাতা মানি নিজেকে শেষ নবি বলে দাবি করেছেন।\n\n\n=== ইসলাম ===\n\nখাতামুন-নাবিয়্যিন (\"নবীদের সীলমোহর\") (আরবি: خاتم النبيين) শব্দগুচ্ছ হল একটি শিরোনাম যা কুরআনে ইসলামি নবি মুহাম্মাদকে শেষ নবি হিসেবে ঘোষণা করতে ব্যবহৃত হয়েছে। এটাকে সাধারণত ঈশ্বরের প্রেরিত নবীদের মধ্যে মুহাম্মাদকেই শেষ বলে বোঝানো হয়।\n\n\n== ধার্মিক মতবাদ ==\n\n\n=== হিন্দুধর্ম ===\nহিন্দুধর্মে মানবজাতির ইতিহাস চারটি যুগে বিভক্ত করে বর্ণিত হয়েছে। যা ধর্মীয় কর্মকাণ্ডে ধীরে ধীরে পতনকে চিত্রিত করে। চারটি যুগের পূর্ণ হয়ে একটি নতুন চক্র শুরু হয়। এই নতুন চক্র শুরু করার জন্য একটি পুনর্নবীকরণ করা হয়। বর্তমানে তথা কলি যুগের শেষ পর্যায়ে বিষ্ণুর দশম অবতার কল্কি দুষ্টের দমন ও শিষ্টের পালন করতে এবং পরবর্তী চক্রের প্রথম পর্যায় তথা সত্য যুগের উদ্বোধন করতে আবির্ভূত হওয়ার ভবিষ্যদ্বাণী করা হয়েছে। কল্কি হলেন বর্তমান চক্রের শেষ অবতার।\n\n\n== তথ্যসূত্র =="}