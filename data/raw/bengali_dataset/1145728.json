{"pageid": 1145728, "title": "বাংলাবান্ধা রেলওয়ে স্টেশন", "url": "https://bn.wikipedia.org/wiki?curid=1145728", "content": "বাংলাবান্ধা রেলওয়ে স্টেশন হচ্ছে বাংলাদেশের রংপুর বিভাগের পঞ্চগড় জেলার তেঁতুলিয়া উপজেলা বাংলাবান্ধা ইউনিয়নে বাংলাবান্ধা স্থল বন্দর সংলগ্নে বাংলাদেশ রেলওয়ের প্রস্তাবিত একটি স্টেশন। এটিই হবে বাংলাদেশের  উত্তরবঙ্গের সর্বশেষ রেলওয়ে স্টেশন। বাংলাবান্ধা থেকে ভারতের নিউ জলপাইগুড়ি জংশন রেলওয়ে স্টেশন মাত্র ১১ কিলোমিটার দূরে। পঞ্চগড়ের বাংলাবান্ধা থেকে বাংলাদেশের সঙ্গে ভারত হয়ে নেপাল, ভুটান ও চীনের সঙ্গে রেল সংযোগ স্থাপনের পরিকল্পনা নেয় সরকার। এর আওতায় পঞ্চগড়ের পঞ্চগড় রেলওয়ে স্টেশন থেকে  তেঁতুলিয়া উপজেলার বাংলাবান্ধা পর্যন্ত ৫৭ কিলোমিটার নতুন ডুয়েলগেজ রেলপথ নির্মিত হবে।\n\n\n== ইতিহাস ==\nবাংলাদেশসহ পাঁচ দেশের সাথে ব্যবসা-বাণিজ্যের সাথে পর্যটনের ব্যাপক সম্ভাবনা রয়েছে বাংলাবান্ধা স্থল বন্দরে। তাই সম্ভাবনার এই বন্দরে রেল যোগাযোগ স্থাপন করছে সরকার। বাস্তবায়িত হলে ভারত, নেপাল, ভুটান ও চীনের সাথে রেল যোগাযোগ স্থাপিত হবে। এছাড়াও বাংলাদেশের অন্যতম সমুদ্রবন্দর মংলার সাথেও সরাসরি রেল যোগাযোগ স্থাপিত হবে। পঞ্চগড়-বাংলাবান্ধা ৫৭ কিলোমিটার রেলপথে পাঁচটি স্টেশন, চারটি নদীতে বড় সেতু, ১৪টি কালভার্ট নির্মাণ হবে ও চারটি সড়ক স্থানে মহাসড়ক অতিক্রম করবে। নতুন পাঁচটি বি-ক্লাস স্টেশনগুলো হলো- পঞ্চগড় রেলওয়ে স্টেশন থেকে,\n\nজগদল রেলওয়ে স্টেশন\nভজনপুর রেলওয়ে স্টেশন\nতেঁতুলিয়া রেলওয়ে স্টেশন\nতিরনইহাট রেলওয়ে স্টেশন\nবাংলাবান্ধা রেলওয়ে স্টেশন।\n\n\n== অবস্থান ==\nরংপুর বিভাগের পঞ্চগড় জেলার তেঁতুলিয়া উপজেলা বাংলাবান্ধা ইউনিয়নে বাংলাবান্ধা স্থল বন্দর সংলগ্নে ঢাকা-বাংলাবান্ধা মহাসড়কের পাশে অবস্থিত।\n\n\n== তথ্যসূত্র =="}