{"pageid": 1346287, "title": "নমিতা চান্দেল", "url": "https://bn.wikipedia.org/wiki?curid=1346287", "content": "নমিতা চান্দেল (জন্ম ১০ই ফেব্রুয়ারি ১৯৯৩ সেওনি) একজন ভারতীয় ক্যানোয়েস্ট, (একটি একক ফলাযুক্ত দাঁড় দিয়ে ক্যানো চালানো, ক্যানো হল হালকা ওজনের সরু জলযান) তিনি ২০১৬ সালে জাতীয় ক্যানো স্প্রিন্ট চ্যাম্পিয়নশিপে চারটি এবং ২০১৭ সালে একটি স্বর্ণপদক জিতেছিলেন। তিনি ২০২২ এশিয়ান ক্যানো স্প্রিন্ট চ্যাম্পিয়নশিপে ভারতের প্রতিনিধিত্ব করেছিলেন এবং সেখানে তিনি সি-৪ ২০০ মি বিভাগে ব্রোঞ্জজয়ী দলের অংশ ছিলেন।\n\n\n== প্রাথমিক জীবন ==\nনমিতা চান্দেল ১৯৯৩ সালের ১০ই ফেব্রুয়ারি মধ্যপ্রদেশের সিওনি গ্রামে জন্মগ্রহণ করেন। তাঁকে নিয়মিত স্কুলে যাবার জন্য একটি নদী পার হতে হতো। তিনি ২০১১ সালে মধ্যপ্রদেশ জল ক্রীড়া একাডেমিতে ভর্তি হন, সেখানে ভর্তির একমাত্র মাপকাঠি ছিল আবেদনকারীকে সাঁতার জানতে হবে।\n\n\n== ক্রীড়া জীবন ==\nনমিতা প্রথমে কায়াকিংয়ের (কায়াক হল একটি ছোট, সরু জলযান যা সাধারণত দুটি ফলাযুক্ত দাঁড়ের মাধ্যমে চালানো হয়) প্রশিক্ষণ নিলেও পরে ক্যানোয়িংয়ে চলে যান। তিনি ২০১৪ এশিয়ান গেমসে ভারতের প্রতিনিধিত্ব করেছিলেন। তিনি ২০১৫ সালে ইন্দোনেশিয়ায় এশিয়ান ক্যানো স্প্রিন্ট এবং ড্রাগন বোট চ্যাম্পিয়নশিপে তাঁর প্রথম আন্তর্জাতিক পদক, একটি রৌপ্য পদক জিতেছিলেন। তিনি ২০২২ সালের ২৪ থেকে ২৭শে মার্চ থাইল্যান্ডের পাটায়াতে অনুষ্ঠিত এশিয়ান চ্যাম্পিয়নশিপে ক্যানো স্প্রিন্ট সিনিয়র মহিলাদের সি-৪ ২০০ মিটার ওয়াটার স্পোর্টসে ৪-সদস্যের দলের সাথে ব্রোঞ্জ পদক জিতেছেন।\n\n\n== ব্যক্তিগত জীবন ==\nনমিতা ২০১০ সালে ক্যানোয়িং শুরু করেছিলেন। এর মাত্র এক বছর পরেই, তিনি তাঁর প্রথম জাতীয় ক্রীড়ায় অংশগ্রহণের যোগ্যতা অর্জন করেন এবং তখন থেকেই তিনি অত্যন্ত দক্ষতার সঙ্গে প্রদর্শন করে আসছেন। নমিতার বাবা একজন ব্যবসায়ী এবং তাঁর মা স্থানীয় রাজনৈতিক দলের হয়ে কাজ করেন। তাঁর\nএকটি ছোট ভাই এবং একটি বোন আছেন। নমিতা গ্রেড ৩ অফিসার হিসাবে মধ্যপ্রদেশ রাজ্যের ক্রীড়া মন্ত্রকের সঙ্গে কাজ শুরু করেছেন।\n\n\n== অর্জন ==\nভারতের প্রতিনিধিত্ব করেছেন, বাধা স্ল্যালম, এশিয়ান গেমস, ইনচিওন, ২০১৪\nরৌপ্য পদক, মিশ্র ২০০ মিটার, এশিয়ান ক্যানো স্প্রিন্ট এবং ড্রাগন বোট চ্যাম্পিয়নশিপ, ইন্দোনেশিয়া, ২০১৫\nস্বর্ণপদক, সি-২ ৫০০ মি, জাতীয় ক্যানো স্প্রিন্ট চ্যাম্পিয়নশিপ, ভোপাল, ২০১৮\nভারতের প্রতিনিধিত্ব, সি-১ ইভেন্ট, আইসিএফ ক্যানো স্প্রিন্ট ওয়ার্ল্ড চ্যাম্পিয়নশিপ, সেজেড, ২০১৯\n৪টি স্বর্ণপদক, সি-৪ (১০০০ মি, ৫০০ মি, ২০০ মি) এবং সি-২ (৫০০ মি) ইভেন্ট, জাতীয় ক্যানো স্প্রিন্ট চ্যাম্পিয়নশিপ, ভোপাল, ২০২০\n৩টি স্বর্ণপদক, সি-৪ (৫০০ মি) এবং সি-২ (৫০০ মি, ২০০ মি), জাতীয় ক্যানো স্প্রিন্ট চ্যাম্পিয়নশিপ, বিলাসপুর, ২০২১\nস্বর্ণপদক - সি-২ (৫০০০ মি), ২টি রৌপ্য পদক - সি-২ (৫০০ মি, ২০০ মি) এবং ব্রোঞ্জ পদক - সি-৪ (২০০ মি), জাতীয় ক্যানো স্প্রিন্ট চ্যাম্পিয়নশিপ, ভোপাল, ২০২২\nব্রোঞ্জ পদক, সি-৪ (২০০ মি), এশিয়ান ক্যানো স্প্রিন্ট চ্যাম্পিয়নশিপ, রায়ং, ২০২২\n\n\n== তথ্যসূত্র =="}