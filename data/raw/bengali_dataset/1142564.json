{"pageid": 1142564, "title": "রিচার্ড ই. গ্র্যান্ট", "url": "https://bn.wikipedia.org/wiki?curid=1142564", "content": "রিচার্ড ই. গ্র্যান্ট (ইংরেজি: Richard E. Grant; জন্ম: রিচার্ড গ্র্যান্ট এস্তারহুসেন; ৫ মে ১৯৫৭) একজন সোয়াজি-ইংরেজ অভিনেতা ও উপস্থাপক। তিনি উইথনেইল অ্যান্ড আই (১৯৮৭) চলচ্চিত্রে উইথনেইল চরিত্রে অভিনয়ের মধ্য দিয়ে চলচ্চিত্রাঙ্গনে আগমন করেন এবং হাউ টু গেট অ্যাহেড ইন অ্যাডভারটাইজিং (১৯৮৯), হাডসন হক (১৯৯১), দ্য প্লেয়ার (১৯৯২), ব্র্যাম স্টকার্স ড্রাকুলা (১৯৯২), দি এজ অব ইনোসেন্স (১৯৯৩), স্পাইস ওয়ার্ল্ড (১৯৯৭), গসফোর্ড পার্ক (২০০১), দি আয়রন লেডি (২০১১), লোগান (২০১৭), স্টার ওয়ার্স: দ্য রাইজ অব স্কাইওয়াকার (২০১৯) ও এভরিবডিজ টকিং অ্যাবাউট জেমি (২০২১) চলচ্চিত্রে অভিনয় করে খ্যাতি অর্জন করেন।\nগ্র্যান্ট ক্যান ইউ এভার ফরগিভ মি? (২০১৮) চলচ্চিত্রে জ্যাক হক চরিত্রে অভিনয় করে সমাদৃত হন এবং শ্রেষ্ঠ পার্শ্ব অভিনেতা বিভাগে ইন্ডিপেন্ডেন্ট স্পিরিট পুরস্কার অর্জন করেন এবং শ্রেষ্ঠ পার্শ্ব অভিনেতা বিভাগে একাডেমি পুরস্কার, গোল্ডেন গ্লোব পুরস্কার, বাফটা পুরস্কার ও স্ক্রিন অ্যাক্টরস গিল্ড পুরস্কারের মনোনয়ন লাভ করেন।\n\n\n== প্রারম্ভিক জীবন ==\nগ্র্যান্ট ১৯৫৭ সালের ৫ই মে সোয়াজিল্যান্ডের (বর্তমান ইসোয়াতিনি) এমবাবানে জন্মগ্রহণ করেন। তার পিতা হেনরিক এস্তারহুসেন ও মাতা লিওন। হেনরিক সোয়াজিল্যান্ডের ব্রিটিশ প্রোটেক্টোরেটের ব্রিটিশ সরকার প্রশাসনের শিক্ষা ব্যবস্থার প্রধান ছিলেন। গ্র্যান্ট ইংরেজ, ওলন্দাজ/আফ্রিকানার ও জার্মান বংশোদ্ভূত। তার ছোট ভাই স্টুয়ার্ট জোহানেসবার্গে হিসাবরক্ষক হিসেবে কর্মরত। গ্র্যান্ট বলেন তাদের মধ্যে কখনো কোন সম্পর্ক গড়ে ওঠেনি।\n\n\n== ব্যক্তিগত জীবন ==\nগ্র্যান্ট ১৯৮৬ সালে কণ্ঠানুশীলন কোচ জোন ওয়াশিংটনকে বিয়ে করেন। তাদের এক কন্যা অলিভিয়া এবং সৎ ছেলে টম। ওয়াশিংটন ২০২১ সালের ২রা সেপ্টেম্বর চতুর্থ স্তরের ফুসফুসের ক্যান্সারের চিকিৎসাধীন অবস্থায় মৃত্যুবরণ করেন।\n\n\n== বইয়ের তালিকা ==\nদ্য ওয়াহ ওয়াহ ডায়েরিজ: দ্য মেকিং অভ আ ফিল্ম (২০০৬)। আইএসবিএন ০-৩৩০-৪৪১৯৬-৫ (শক্তমলাট)।\nউইথ নেইলস: দ্য ফিল্ম ডায়েরিজ অভ রিচার্ড ই. গ্র্যান্ট। আইএসবিএন ০-৮৭৯৫১-৮২৮-৬ (শক্তমলাট), আইএসবিএন ০-৮৭৯৫১-৯৩৫-৫ (পেপারব্যাক)।\nবাই ডিজাইন: আ হলিউড নভেল (১৯৯৯)। আইএসবিএন ০-৩৩০-৩৬৮২৯-X (১০), আইএসবিএন ৯৭৮-০-৩৩০-৩৬৮২৯-২ (১৩)।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে রিচার্ড ই. গ্র্যান্ট (ইংরেজি)\nVincent, Sally (৬ আগস্ট ২০০৫)। \"Memories of mischief\"। The Guardian।  (Interview and profile pertaining to the release of his film Wah-Wah.)\nParry, Daniel (৩০ মার্চ ২০১৬)। \"Jack of All Trades\"। The Foxley Docket। ৯ আগস্ট ২০১৬ তারিখে মূল থেকে আর্কাইভ করা।  (Interview and profile regarding his career and fragrance brand Jack Covent Garden.)"}