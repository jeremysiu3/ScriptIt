{"pageid": 1150308, "title": "সংগ্রাম (২০০৫-এর চলচ্চিত্র)", "url": "https://bn.wikipedia.org/wiki?curid=1150308", "content": "সংগ্রাম হল ২০০৫ সালের একটি বাংলা থ্রিলার চলচ্চিত্র যা হরনাথ চক্রবর্তী পরিচালিত ও মুকুল সরকার প্রযোজিত। চলচ্চিত্রটতে মুখ্য ভূমিকায় অভিনয় করেছেন অভিনেতা যীশু সেনগুপ্ত, প্রসেনজিৎ চট্টোপাধ্যায় ও রঞ্জিত মল্লিক। অশোক ভদ্র চলচ্চিত্রটির সঙ্গীত পরিচালনা করেন। ছবিটি ব্যবসায়িকভাবে সফল হয়েছিল।\n\n\n== পটভূমি ==\nচলচ্চিত্রের গল্প শিমুলপুর গ্রামে। শিমুলপুর হাইস্কুলে শিক্ষকতা করা গ্রামের জনপ্রিয় স্কুলমাস্টার সত্যপ্রকাশ গ্রামের একজন সম্মানিত ব্যক্তি। স্কুলে একটি নির্বাচনী প্রচারণা অনুষ্ঠিত হয়েছিল, রাঘব চৌধুরী ও মোহন রায় দুই প্রতিপক্ষ প্রার্থী। তাদের মধ্যে মোহন একজন সৎ মানুষ এবং সমাজে শান্তি-শৃঙ্খলা বজায় রেখে নির্বাচনে জয়ী হতে চেয়েছিলেন। কিন্তু রাঘব অন্য পথ বেছে নেয় এবং স্থানীয় গ্রামবাসীদের বিরক্ত করা শুরু করে। সত্যপ্রকাশ এটা সহ্য করতে পারেননি, তাই তিনি গ্রামবাসীদের নির্বাচন বয়কট করার পরামর্শ দিয়ে এর প্রতিবাদ করেন। রাঘব সত্যপ্রকাশের মুখ বন্ধ করার চেষ্টা করেছিল ও তাকে ঘুষ দিয়ে তার কার্যকলাপ বন্ধ করে দেয়, কিন্তু সে ব্যর্থ হয়। শেষ পর্যন্ত, আর কোন উপায় না দেখে, রাঘব সত্যপ্রকাশকে হত্যা করে। সত্যপ্রকাশের দুটি সন্তান ছিল। তাঁর বড় ছেলের নাম কর্ণ, আর ছোট ছেলের নাম সোমু। কর্ণ তার পিতার হত্যাকারীকে চিনতেন,ল কিন্তু সমাজ তাকে তার সাথে কিছু না করতে এবং গ্রাম ছেড়ে যেতে বাধ্য করেছিল। তিনি একটি কর্নেলের বাড়িতে আশ্রয় পেয়েছিলেন ও সেখানেই তিনি বেড়ে ওঠেন। সে বড় হওয়ার সাথে সাথে রাঘব চৌধুরীর উপর প্রতিশোধ নেওয়ার পরিকল্পনা করে। ইতোমধ্যে, রাঘব চৌধুরী গ্রামের একজন ডন হয়ে ওঠে এবং তার ভাই রাজেশ চৌধুরী ও তার বন্ধুদের সাথে অনেক অবৈধ কাজ করতে শুরু করে। অন্যদিকে, এই বছরগুলোয় সোমুর পড়াশোনার খরচ দিয়েছিলেন মোহন রায়। উচ্চশিক্ষা শেষ করে বিদেশে যাওয়া সোমু গ্রামে ফিরে আসেন। তিনি ও মোহনের মেয়ে অঞ্জলি একে অপরের প্রেমে পড়েন। পরে মোহন রায় রাঘবের বিরুদ্ধে প্রতিবাদ করলে রাজেশ তাকেও খুন করে। ইতোমধ্যে, কর্ণ ফিরে আসেন এবং কর্নেলের সক্রিয় সমর্থনে তিনি রাঘব ও তার পুরো দলকে হত্যা করেন, যার ফলে তার প্রতিশোধ পূর্ণ হয়। অবশেষে কর্নেল এবং কর্ণ পুলিশের কাছে আত্মসমর্পণ করে চলচ্চিত্রটি শেষ হয়।\n\n\n== কুশীলব ==\nকর্ণ ঘোষের চরিত্রে প্রসেনজিৎ চট্টোপাধ্যায়\nসোমু ঘোষের চরিত্রে যীশু সেনগুপ্ত\nকর্নেল বিক্রম সিনহার চরিত্রে রঞ্জিত মল্লিক\nরাঘব চৌধুরী চরিত্রে দীপঙ্কর দে\nরাঘবের ভাই রাজেশ চৌধুরীর চরিত্রে রাজেশ শর্মা\nইন্সপেক্টর বিশ্বদেব রাই চরিত্রে সব্যসাচী চক্রবর্তী\nঅবনী সামন্ত চরিত্রে অরুণ ব্যানার্জি\nমোহন রায়ের চরিত্রে দুলাল লাহিড়ী\nকর্ণের সাহায্যকারী হিসেবে কাঞ্চন মল্লিক\nসত্যপ্রকাশ ঘোষ, কর্ণ ও সোমুর বাবার চরিত্রে প্রদীপ মুখোপাধ্যায়\nদুর্নীতিবাজ পুলিশ পরিদর্শক হিসেবে দেবেশ রায় চৌধুরী\nমিতালী ঘোষ, কর্ণ ও সোমুর মা চরিত্রে অপরাজিতা মোহান্তি\nসুমেধা চ্যাটার্জি চরিত্রে অরুণিমা ঘোষ, কর্ণের ভালোবাসা\nঅঞ্জলি রায়ের চরিত্রে সৌমিলি বিশ্বাস, সোমুর ভালোবাসা\n\n\n== সঙ্গীত ==\n\nসংগ্রামের সঙ্গীত পরিচালনা করেছেন অশোক ভদ্র।\n\n\n=== ট্র্যাক তালিকা ===\n\n\n== তথ্যসূত্র =="}