{"pageid": 1064095, "title": "বাংলাদেশ মহিলা ক্রীড়া সংস্থা", "url": "https://bn.wikipedia.org/wiki?curid=1064095", "content": "বাংলাদেশ মহিলা ক্রীড়া সংস্থা মেয়েদের ক্রীড়ার জন্য বাংলাদেশের জাতীয় সংস্থা। সংস্থাটি বাংলাদেশে মেয়েদের ক্রীড়া পরিচালনার এবং তা সমর্থন করার জন্য দায়বদ্ধ। হামিদা বেগম বাংলাদেশ মহিলা ক্রীড়া সংস্থার সাধারণ সম্পাদক।\n\n\n== ইতিহাস ==\n১৯৭২ সালের ১৯ ফেব্রুয়ারি ধানমন্ডিতে সোয়া চার একর জায়গার নিয়ে বাংলাদেশ মহিলা ক্রীড়া উন্নয়ন ও নিয়ন্ত্রণ সংস্থা প্রতিষ্ঠিত হয়েছিল। ১৯৮৫ সালে নাম বদলেবাংলাদেশ মহিলা ক্রীড়া সংস্থা করা হয়।  এটি সুলতানা কামাল মহিলা ক্রীড়া কমপ্লেক্স পরিচালনা এবং স্পোর্টস কমপ্লেক্স থেকে প্রাপ্ত ভাড়ার অর্থ দিয়ে পরিচালিত হয়।\n২০০৪ সালে, বাংলাদেশ মহিলা ক্রীড়া সংস্থা এবং বাংলাদেশ ফুটবল ফেডারেশন প্রথম মহিলা ফুটবল টুর্নামেন্টের আয়োজন করে। এটিতে ছয়টি দল অংশ নিয়েছিল।\nজাতীয় ক্রীড়া পরিষদ ৩ নভেম্বর ২০১১-তে বাংলাদেশ মহিলা ক্রীড়া সংস্থার কার্যনির্বাহী কমিটি বিলুপ্ত করে নতুন কমিটির ঘোষণা দেয়। সাধারণ সম্পাদক মাহফুজা আক্তার কিরন জাতীয় ক্রীড়া পরিষদের সিদ্ধান্তের বিরুদ্ধে আইনী চ্যালেঞ্জ দায়ের করেন, জাতীয় ক্রীড়া পরিষদও তাৎক্ষণিকভাবে সংস্থাটির কমিটি গঠনের জন্য নির্বাচনের আহ্বান জানায়। ২০১২ সালের ১৫ মে বাংলাদেশ মহিলা ক্রীড়া সংস্থার অ্যাড হক কমিটির ওপর স্থগিতাদেশ জারি করে বাংলাদেশ হাইকোর্ট।\n\n\n== তথ্যসূত্র =="}