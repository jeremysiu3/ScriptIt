{"pageid": 115342, "title": "হোসেন শাহী রাজবংশ", "url": "https://bn.wikipedia.org/wiki?curid=115342", "content": "হোসেন শাহী রাজবংশ ১৪৯৪ থেকে ১৫৩৮ খ্রিষ্টাব্দের মধ্যবর্তী সময়ে বাংলা শাসন করে।  \n\n\n== আলাউদ্দিন হোসেন শাহ ==\nএই বংশের শ্রেষ্ঠ সুলতান ছিলেন আলাউদ্দিন হোসেন শাহ। তার রাজত্বকালে বাংলায় এক সাংস্কৃতিক নবজাগরণ দেখা যায়। তিনি কামরূপ, কামতা ও উড়িষ্যার জাজনগর অধিকার করেছিলেন। তার রাজ্য চট্টগ্রাম পর্যন্ত প্রসারিত ছিল। আলাউদ্দিন হুসেন শাহের রাজত্বকালেই চট্টগ্রামে পর্তুগিজ বণিকদের আনাগোনা শুরু হয়। তার আমলে বর্তমান বাংলাদেশ-র ভারত সীমান্তবর্তী চাঁপাইনবাবগঞ্জ জেলা-র শিবগঞ্জ উপজেলা-র ছোট সোনা মসজিদ নির্মিত হয়।\n\n\n== নাসিরউদ্দিন নুসরাত শাহ ==\nবাবরের ভারত অভিযানকালে নাসিরউদ্দিন নুসরাত শাহ আফগান নেতাদের আশ্রয় দিয়েছিলেন। যদিও তিনি নিজে নিরপেক্ষ থাকেন। নুসরত শাহ বাবরের সঙ্গে চুক্তি করে বাংলাকে বাবরের অভিযানের হাত থেকে রক্ষা করেন। \n\n\n== গিয়াসউদ্দিন মাহমুদ শাহ ==\nগিয়াসুদ্দিন মামুদ শাহ এই বংশের শেষ সুলতান যিনি গৌড় থেকে রাজ্যশাসন করতেন। উত্তর-পশ্চিম সীমান্ত অঞ্চলে তাকে আফগান শক্তির সঙ্গে যুদ্ধ করতে হয়। ১৫৩৮ সালে আফগানরা গৌড় অধিকার ও লুণ্ঠন করে। এরপর মুঘল আগ্রাসনের পূর্বে কয়েক দশক তারা গৌড়েই বসবাস করেছিলেন।\n\n\n== শাসকবৃন্দ ==\nআলাউদ্দিন হোসেন শাহ (১৪৯৩-১৫১৯)\nনাসিরউদ্দিন নুসরাত শাহ (১৫১৯-১৫৩৩)\nদ্বিতীয় আলাউদ্দিন ফিরোজ শাহ (১৫৩৩)\nগিয়াসউদ্দিন মাহমুদ শাহ (১৫৩৩-১৫৩৮)\n\n\n== আরও দেখুন ==\nবাংলার শাসকগণ\nবাংলার ইতিহাস\nসুন্নি মুসলমান রাজবংশের তালিকা\n\n\n== তথ্যসূত্র =="}