{"pageid": 1045660, "title": "সাও পাওলো (রাজ্য)", "url": "https://bn.wikipedia.org/wiki?curid=1045660", "content": "সাও পাওলো ব্রাজিল যুক্তরাষ্ট্রীয় প্রজাতন্ত্রের ২৬ টি রাজ্যের মধ্যে একটি এবং সাধু পলের নামে রাজ্যটির নামকরণ করা হয়। রাজ্যে একটি বড় শিল্প এলাকা ও ব্রাজিলের জনসংখ্যার ২১.৯% রয়েছে, এছাড়া রাজ্যটি রাষ্ট্রের মোট জিডিপির ৩৩.৯% উৎপাদন করে। ব্রাজিলের যুক্তরাষ্ট্রীয় এককসমূহের মধ্যে সাও পাওলোয়ের মাথাপিছু দ্বিতীয় সর্বোচ্চ মানব উন্নয়ন সূচক (এইচডিআই) ও জিডিপি, চতুর্থ-সর্বনিম্ন শিশু মৃত্যুর হার, তৃতীয়-সর্বোচ্চ আয়ু এবং নিরক্ষরতার তৃতীয়-সর্বনিম্ন হার রয়েছে। সাও পাওলো একক ভাবে আর্জেন্টিনা, উরুগুয়ে, প্যারাগুয়ে ও বলিভিয়ার চেয়ে সমৃদ্ধ। সাও পাওলো বিশ্বের ২৮তম জনবহুল উপ-জাতীয় সত্তা এবং আমেরিকার সর্বাধিক জনবহুল উপ-জাতীয় সত্ত্বা।\nসাও পাওলো ২০১৪ সালের হিসাবে ৪৬ মিলিয়নেরও বেশি বাসিন্দা নিয়ে, আমেরিকার সবচেয়ে জনবহুল জাতীয় উপবিভাগ এবং দক্ষিণ আমেরিকার তৃতীয় সর্বাধিক জনবহুল রাজনৈতিক একক। স্থানীয় জনসংখ্যা দেশের অন্যতম বৈচিত্র্যময় এবং বেশিরভাগ ইতালীয় বংশোদ্ভূত, যারা এই দেশে ১৯ শতকের শেষ দিকে অভিবাসন শুরু করে; ব্রাজিলে উপনিবেশ স্থাপনকারী পর্তুগীজরা এই অঞ্চলে প্রথম ইউরোপীয় বসতি স্থাপন করে; রাজ্যটিতে আদিবাসী জনগণ, বহু স্বতন্ত্র নৃগোষ্ঠী; উপনিবেশিক যুগে ক্রীতদাস হিসাবে আসা আফ্রিকান জনগণ ও দেশের অন্যান্য অঞ্চল থেকে অভিবাসীরাও বসতি স্থাপন করে। এছাড়াও, আরব, জার্মান, স্পেনীয়, জাপানি, চীনা ও গ্রীকরাও স্থানীয় জনগোষ্ঠী রচনায় উপস্থিত রয়েছে।\n\n\n== তথ্যসূত্র ==\n\n\n== বহিঃসংযোগ =="}