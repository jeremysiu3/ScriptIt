{"pageid": 1131682, "title": "পাঁচ উইকেট শিকার", "url": "https://bn.wikipedia.org/wiki?curid=1131682", "content": "ক্রিকেটে, পাঁচ উইকেট শিকার (এছাড়াও \"ফাইভ-ফর\" বা \"ফাইফার\" নামেও পরিচিত) হল যখন একজন বোলার এক ইনিংসে পাঁচ বা তার বেশি উইকেট নেয়। ক্রিকেট সমালোচকরা এটিকে একটি উল্লেখযোগ্য অর্জন হিসাবে বিবেচনা করেন।\nলর্ডসে পাঁচ উইকেট শিকার করলে বোলার লর্ডস অনার বোর্ডে জায়গা পান।\n\n\n== রেকর্ড ==\n২০২১ সাল পর্যন্ত, মাত্র নয়জন ক্রিকেটার খেলার তিনটি আন্তর্জাতিক ফরম্যাটেই  (টেস্ট ক্রিকেট, একদিনের আন্তর্জাতিক এবং টি-টোয়েন্টি আন্তর্জাতিক) পাঁচ উইকেট শিকার করেছেন। তারা হলেন শ্রীলঙ্কার অজন্তা মেন্ডিস এবং লাসিথ মালিঙ্গা, ভারতীয় ভুবনেশ্বর কুমার এবং কুলদীপ যাদব, নিউজিল্যান্ডীয় টিম সাউদি, দক্ষিণ আফ্রিকার ইমরান তাহির, বাংলাদেশি সাকিব আল হাসান, পাকিস্তানি উমর গুল এবং আফগান রশীদ খান।\n২০১৮ সালে, আফগান ক্রিকেটার মুজিব জাদরান, ১৬ বছর বয়সে ওডিআইতে পাঁচ উইকেট শিকার করেন এবং কনিষ্ঠতম বোলার হিসেবে পাঁচ উইকেট শিকারের রেকর্ড করেন। ২০১৯ সালে, পাকিস্তানি ক্রিকেটার নাসিম শাহ, ১৬ বছর বয়সে, টেস্ট ম্যাচে সর্বকনিষ্ঠ বোলার হিসেবে পাঁচ উইকেট নিয়েছিলেন। আফগান ক্রিকেটার রশিদ খান টি-টোয়েন্টি আন্তর্জাতিক ম্যাচে সবচেয়ে কম বয়সী বোলার হিসেবে পাঁচ উইকেট শিকার করেছেন; সে সময় তার বয়স ছিল ১৮ বছর।\nশ্রীলঙ্কার মুত্তিয়া মুরালিধরন টেস্ট ম্যাচে সবচেয়ে বেশি ৬৭ বার পাঁচ উইকেট শিকার করেছেন, এবং পাকিস্তানি ওয়াকার ইউনিস ১৩ বার ওয়ানডেতে পাঁচ উইকেট শিকার করে তালিকায় সবার উপরে অবস্থান করছেন। টি-টোয়েন্টিতে সর্বাধিক পাঁচ উইকেট শিকারের রেকর্ড দুটি, যা সাত ক্রিকেটার অর্জন করেছেন।\n\n\n== ক্রিকেটের তিনটি আন্তর্জাতিক সংস্করণে পাঁচ-উইকেট নেওয়া বোলারদের তালিকা ==\n২০২২ সালের ফেব্রুয়ারি পর্যন্ত, মাত্র ১০ জন খেলোয়াড় ক্রিকেটের তিনটি আন্তর্জাতিক সংস্করণে পাঁচ-উইকেট নিয়েছেন।\n নির্দেশ করে যে উক্ত খেলোয়াড় এখনও আন্তর্জাতিক ক্রিকেট খেলছেন।\n\n\n== তথ্যসূত্র =="}