{"pageid": 1044222, "title": "শাহেদুল আলম শাহেদ", "url": "https://bn.wikipedia.org/wiki?curid=1044222", "content": "শাহেদুল আলম শাহেদ (জন্ম: ১২ ফেব্রুয়ারি ১৯৯১; শাহেদুল আলম নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি সর্বশেষ বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব সাইফ এবং বাংলাদেশ জাতীয় দলের হয়ে একজন মধ্যমাঠের খেলোয়াড় হিসেবে খেলেছেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৯–১০ মৌসুমে, বাংলাদেশী ক্লাব ঢাকা আবাহনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন। অতঃপর ২০১০–১১ মৌসুমে তিনি শেখ জামালে যোগদান করেছেন। শেখ জামালে মাত্র ১ মৌসুম অতিবাহিত করার পর ফেনীর সাথে চুক্তি স্বাক্ষর করেছেন। পরবর্তীকালে, তিনি ঢাকা আবাহনী এবং শেখ রাসেলের হয়ে খেলেছেন। ২০১৮–১৯ মৌসুমে, তিনি শেখ রাসেল হতে সাইফে যোগদান করেছেন।\n২০১১ সালে, শাহেদ বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ৯ ম্যাচে ১টি গোল করেছেন। দলগতভাবে, শাহেদ এপর্যন্ত ২টি শিরোপা জয়লাভ করেছেন, যার মধ্যে ১টি ঢাকা আবাহনীর হয়ে এবং ২টি শেখ জামালের হয়ে জয়লাভ করেছেন।\n\n\n== প্রারম্ভিক জীবন ==\nশাহেদুল আলম শাহেদ ১৯৯১ সালের ১২ই ফেব্রুয়ারি তারিখে বাংলাদেশের চট্টগ্রামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১১ সালের ২রা ডিসেম্বর তারিখে, মাত্র ২০ বছর ৯ মাস ২১ দিন বয়সে, শাহেদ পাকিস্তানের বিরুদ্ধে ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি ০–০ গোলে ড্র হয়েছিল। বাংলাদেশের হয়ে অভিষেকের বছরে শাহেদ সর্বমোট ৩ ম্যাচে ১টি গোল করেছেন। জাতীয় দলের হয়ে অভিষেকের ৪ দিন পর, বাংলাদেশের জার্সি গায়ে প্রথম গোলটি করেন; ৬ই ডিসেম্বর তারিখে, মালদ্বীপের বিরুদ্ধে ২০১১ সাফ চ্যাম্পিয়নশিপের গ্রুপ পর্বের নিজেদের শেষে ম্যাচে বাংলাদেশের হয়ে একমাত্র গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেন।\n\n\n== পরিসংখ্যান ==\n\n\n=== আন্তর্জাতিক ===\n২২ এপ্রিল ২০২১ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে শাহেদুল আলম শাহেদ  (ইংরেজি)  \nট্রান্সফারমার্কেটে শাহেদুল আলম শাহেদ (ইংরেজি) \nওয়ার্ল্ডফুটবল.নেটে শাহেদুল আলম শাহেদ (ইংরেজি) \nন্যাশনাল-ফুটবল-টিমস.কমে শাহেদুল আলম শাহেদ (ইংরেজি)"}