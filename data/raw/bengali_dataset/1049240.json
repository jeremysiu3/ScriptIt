{"pageid": 1049240, "title": "বরদরাজপুরম", "url": "https://bn.wikipedia.org/wiki?curid=1049240", "content": "বরদরাজপুরম দক্ষিণ ভারতের তামিলনাড়ু রাজ্যের কাঞ্চীপুরম জেলার শ্রীপেরুম্বুদুর তালুকের অন্তর্গত একটি বৃহৎ গ্রাম। এটি ভৌগোলিকভাবে মুড়িশূর ও মণ্ণিবক্কমের মাঝে অবস্থিত। এর অবস্থান শ্রীপেরুম্বুদুর রাজ্য মহাসড়কের ওপর তাম্বরম পৌরসভা থেকে সাড়ে ছয় কিলোমিটার দক্ষিণ-পশ্চিমে। প্রশাসনিকভাবে এটি কুন্দ্রতুর পঞ্চায়েত সমিতির সদস্যভুক্ত গ্রাম।\nঅনুন্নত নিকাশি ব্যবস্থার কারণে প্রতিবছর চেন্নাই শহরের দক্ষিণ পশ্চিম দিকে মুড়িশূর ও বরদরাজপুরম লোকালয়ে জলমগ্নতা দেখা যায়। ২০১৮ খ্রিস্টাব্দে বৃহত্তর চেন্নাই পৌরনিগমের অন্তর্ভুক্ত হওয়ার পরও এই সমস্যার বিশেষ সমাধান হয় না। ২০২০ খ্রিস্টাব্দের জুলাই মাসে স্থানীয়রা এই সংক্রান্ত সমস্যা সমাধানের দাবি পেশ করে। সরকারি আধিকারিকদের মতামত অনুসারে সেম্বরমবক্কম জলাশয় থেকে একটি ১৩ কিলোমিটার পাইপলাইন তৈরীর পরিকল্পনা করা হচ্ছে।\n\n\n== জনতত্ত্ব ==\n২০১১ খ্রিস্টাব্দে ভারতের জনগণনা অনুসারে বরদরাজপুরমের জনসংখ্যা হয় ৫,৮৪৬ জন, যেখানে পুরুষ ২,৯৩১ জন ও নারী ২,৯১৫ জন অর্থাৎ প্রতি হাজার পুরুষে ৯৯৫ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ৬৫৮ জন যেখানে শিশুপুত্র সংখ্যা ৩৩৮ জন এবং শিশুকন্যা সংখ্যা ৩২০ জন। জনসংখ্যা অনুপাতে শিশু ১১.২৬ শতাংশ। শহরটির সাক্ষরতার হার ছিল ৮৮.৪২ শতাংশ যেখানে পুরুষ সাক্ষরতার হার ৯১.৩৬ শতাংশ ও নারী সাক্ষরতার হার ৮৪.৪৭ শতাংশ। শহরে মোট পরিবার সংখ্যা ১,৪৩০ টি। মোট তফশিলি জাতি ও তফশিলি উপজাতি যথাক্রমে ১,৮১২ ও ৭ জন। মোট শ্রমজীবী ২,৩৪৫ জন।\n\n\n== তথ্যসূত্র =="}