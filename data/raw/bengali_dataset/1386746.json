{"pageid": 1386746, "title": "জুলফিকার আহমেদ (ওলন্দাজ ক্রিকেটার)", "url": "https://bn.wikipedia.org/wiki?curid=1386746", "content": "জুলফিকার আহমেদ (উর্দু: ذوالفقار احمد‎‎ ; জন্ম: ২৩ ফেব্রুয়ারি, ১৯৬৬) হলেন একজন প্রাক্তন ওলন্দাজ আন্তর্জাতিক ক্রিকেটার, যিনি ১৯৯১ ও ২০০২ সালের মধ্যে নেদারল্যান্ডস জাতীয় ক্রিকেট দলের প্রতিনিধিত্ব করেছিলেন। তিনি প্রাথমিকভাবে একজন ডানহাতি মিডল অর্ডার ব্যাটসম্যান হিসেবে খেলেন। তবে তিনি মাঝে মাঝে ওপেনিং-ও করতেন। তার দুইজন ছেলে সিকান্দার জুলফিকার ও সাকিব জুলফিকার উভয়ই নেদারল্যান্ডসের হয়ে ক্রিকেট খেলেন।\n\n\n== খেলোয়াড়ী জীবন ==\nআহমেদ পাকিস্তানের শিয়ালকোটে জন্মগ্রহণ করেন। ১৯৪৭ সালে তিনি নেদারল্যান্ডসে চলে যান। সেখানে তার চাচা ও ভাইয়ের সাথে যোগ দেন। তিনি স্কাইডাম-ভিত্তিক এক্সেলসিয়র'২০ ক্লাবে যোগদান করেন এবং ১৯৯০ সালে হুফডক্লাসে আত্মপ্রকাশ করেন। আহমদ নেদারল্যান্ডসের হয়ে ১৯৯১ সালের এপ্রিলে ইংল্যান্ড সফরে তার জাতীয় ক্রিকেটে অভিষেক করেন। ১৯৯১ সালে হুফডক্লাস মৌসুমের জন্য তিনি ভুরবার্গ ক্রিকেট ক্লাবে চলে যান,যার হয়ে তিনি তার বাকি আন্তর্জাতিক ক্যারিয়ার জুড়ে খেলেন। অভিষেকের পর তিনি ১৯৯৫ সালের জুলাই পর্যন্ত জাতীয় দলে আর ফিরে আসেন নি। তখন তিনি স্কটল্যান্ডে একটি চতুষ্কোণ টুর্নামেন্টে নেদারল্যান্ডসের প্রতিনিধিত্ব করেন। এতে ডেনিশ এবং স্কটল্যান্ড জাতীয় ক্রিকেট দলও অন্তর্ভুক্ত ছিল।\n১৯৯৬ সালের জুন মাসে আহমদ সারে কাউন্টি ক্লাবের বিরুদ্ধে ফ্রেন্ডস প্রভিডেন্ট ট্রফির জন্যে নির্বাচিত হন, যা তার প্রথম লিস্ট-এ উপস্থিতি ছিল। মালয়েশিয়া ১৯৯৭ সালের আইসিসি ট্রফিতে তিনি দলের সাতটি ম্যাচের মধ্যে ছয়টিতে খেলেছিলেন; কিন্তু মাত্র দুইবার ব্যাট করার সুযোগ পেয়েছিলেন। কানাডায় ২০০১ সালের আইসিসি ট্রফিতে তিনি আরো ভালো প্রদর্শন করেছিলেন। দশটি ম্যাচের মধ্যে সাতটিতে খেলে তিনি ১৫০ রান করেন, যা নেদারল্যান্ডসের হয়ে রানের দিক থেকে পঞ্চম স্থানে ছিল। আয়ারল্যান্ডের বিপক্ষে, তিনি ১২৫ বলে ৮৭ রান করেন, যা ছিল নিজের দলের টুর্নামেন্টের সর্বোচ্চ ব্যক্তিগত স্কোর। আইসিসি ট্রফিতে উপস্থিতির পাশাপাশি আহমেদ জিম্বাবুয়েতে ২০০০ আইসিসি ইমার্জিং নেশনস চ্যালেঞ্জ কাপেও নেদারল্যান্ডসের প্রতিনিধিত্ব করেন। তিনি জিম্বাবুয়ের বিরুদ্ধে তার প্রথম লিস্ট-এ হাফসেঞ্চুরি। তিনি ৬৩ রান করেছিলেন। তিনি সেই সময়ে আরও দুটি ন্যাটওয়েস্ট ট্রফি ম্যাচ খেলেছিলেন; ১৯৯৭ সালে ওর্চেস্টার্শায়ার ও ২০০০ সালে লিঙ্কনশায়ারের বিরুদ্ধে। জাতীয় ক্রিকেট দলের হয়ে তার শেষ ম্যাচ ২০০২ সালের সেপ্টেম্বরে, বেডফোর্ডশায়ারের বিপক্ষে ফ্রেন্ডস প্রভিডেন্ট ট্রফির ম্যাচ ছিল।\n২০১৭ সালে আহমদ ২০১৭ আইসিসি ওয়ার্ল্ড ক্রিকেট লিগ ইউরোপ রিজিয়ন ডিভিশন ওয়ানে বেলজিয়াম জাতীয় দলের কোচ ছিলেন।\n\n\n== ব্যক্তিগত জীবন ==\nআহমেদ তিন সন্তানের পিতা: আসাদ, সাকিব এবং সিকান্দার জুলফিকার। তার তিন ছেলের সকলেই নেদারল্যান্ডসের হয়ে অপ্রাপ্তবয়স্ক পর্যায়ে একসাথে খেলেছে এবং সিকান্দার সিনিয়র দলেও খেলেছেন।  সাকিব জুলফিকার ২০২৩ আইসিসি বিশ্বকাপে নেদারল্যান্ডস জাতীয় ক্রিকেট দলের স্কোয়াডে ছিল।\n\n\n== টীকা ==\n\n\n== তথ্যসূত্র =="}