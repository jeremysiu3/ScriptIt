{"pageid": 1433351, "title": "প্রত্যয়-শ্রেণীর টাগবোট", "url": "https://bn.wikipedia.org/wiki?curid=1433351", "content": "প্রত্যয়-শ্রেণীর টাগবোট হলো বাংলাদেশে নির্মিত আজিমুথ স্টার্ন ড্রাইভ (এএসডি) টাগবোট জাহাজের শ্রেণী যা বাংলাদেশ কোস্ট গার্ড দ্বারা ব্যবহৃত হয়। উক্ত শ্রেণীর জাহাজসমূহ ডামেন শিপইয়ার্ডস, নেদারল্যান্ড এর প্রযুক্তিগত সহায়তায় খুলনা শিপইয়ার্ডে নির্মাণ করা হয়। প্রতিটি জাহাজ বহিঃনোঙ্গরে ও পোতাশ্রয়ে কোস্ট গার্ড জাহাজের নিরাপত্তা নিশ্চিতের পাশাপাশি অন্যান্য বাণিজ্যিক জাহাজকে টোয়িং ও বার্থিং সহযোগিতা প্রদান করে। এছাড়াও পোতাশ্রয়ে ও সমুদ্রে অগ্নিনির্বাপণ এবং মোহনা ও অভ্যন্তরীণ নদীপথে সকল ধরনের দুর্ঘটনায় উদ্ধারকারী জাহাজ হিসেবে কার্যকরী ভূমিকা পালন করতে সক্ষম।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এনহ্যান্সমেন্ট অব অপারেশনাল ক্যাপাবিলিটি অব বাংলাদেশ কোস্ট গার্ড শীর্ষক প্রকল্পের আওতায় ২টি টাগবোট নির্মাণের জন্য খুলনা শিপইয়ার্ড লিমিটেড (খুশিলি) এর সাথে গত ২০ ফেব্রুয়ারি, ২০১৮ সালে চুক্তি স্বাক্ষরিত হয়। এরই ধারাবাহিকতায় ২৬ এপ্রিল, ২০১৮ সালে খুলনা শিপইয়ার্ড প্রাঙ্গণে কোস্ট গার্ডের তৎকালীন মহাপরিচালক এডমিরাল আওরঙ্গজেব চৌধুরী এনবিপি, ওএসপি, বিসিজিএম, বিসিজিএমএল, এনডিসি, পিএসসি-বিএন কিল লেয়িং অনুষ্ঠানের মাধ্যমে বাংলাদেশ কোষ্টগার্ডের জন্য ২টি টাগবোট নির্মাণের আনুষ্ঠানিক সূচনা করেন। উক্ত প্রকল্পের আওতায় নির্মাণাধীন দুটি টাগবোটের সকল মেশিনারী স্থাপন সম্পন্ন শেষে বিসিজিটি প্রত্যয় ২৮ ডিসেম্বর এবং বিসিজিটি প্রমত্ত ১৪ ডিসেম্বর, ২০১৯ সালে লঞ্চ করা হয়। \nপরবর্তীতে ১১ মে, ২০২২ সালে খুলনা শিপইয়ার্ড লিমিটেডে বুধবার দুপুরে এক অনুষ্ঠানে প্রধান অতিথি হিসেবে উপস্থিত থেকে তৎকালীন স্বরাষ্ট্রমন্ত্রী আসাদুজ্জামান খাঁন কামাল বাংলাদেশ কোস্ট গার্ডের নিকট আনুষ্ঠানিকভাবে জাহাজটি হস্তান্তর করেন। উদ্বোধনী অনুষ্ঠানে আরও উপস্থিত ছিলেন স্বরাষ্ট্র মন্ত্রণালয় জননিরাপত্তা বিভাগের সিনিয়র সচিব জনাব মো. আখতার হোসেন, ঢাকায় নেদারল্যান্ডসের রাষ্ট্রদূত অ্যান ভেন লিউইন, খুলনা নেভাল এরিয়া কমান্ডার রিয়ার অ্যাডমিরাল এম. আনোয়ার হোসেন এনজিপি পিসিজিএম এনডিসি এএফডব্লিউসি পিএসসি, বাংলাদেশ কোস্টগার্ডের তৎকালীন মহাপরিচালক রিয়ার অ্যাডমিরাল আশরাফুল হক চৌধুরী, খুলনা শিপইয়ার্ড লিমিটেডের কমডোর এম শামসুল আজিজ (এল) এনজিপি পিএসসি বিএন এমডি, খুলনা মেট্রোপলিটন পুলিশের (কেএমপি) কমিশনার মো. মাসুদুর রহমান ভূঞা, খুলনা রেঞ্জ ডিআইজি ড. খন্দকার মহিদ উদ্দিন বিপিএম (বার) এবং পিটিসি খুলনার ডিআইজি (কমান্ড্যান্ট) মহা. আশরাফুজ্জামান বিপিএম। এ ছাড়া খুলনায় অবস্থানরত সামরিক ও পুলিশের ঊর্ধ্বতন কর্মকর্তা, গণ্যমান্য ব্যক্তি, সরকারি-বেসরকারি প্রশাসনিক শীর্ষ কর্মকর্তারা অনুষ্ঠানে উপস্থিত ছিলেন। অবশেষে ২১ জুন, ২০২৩ সালে তৎকালীন প্রধানমন্ত্রী শেখ হাসিনা রাজধানীতে তাঁর সরকারি বাসভবন গণভবন থেকে ভিডিও কনফারেন্সের মাধ্যমে চট্টগ্রাম বিসিজি পতেঙ্গা বার্থ প্রাঙ্গণে আয়োজিত অনুষ্ঠানে অংশগ্রহ করে টাগবোট জাহাজ দুটির কমিশনিং সম্পন্ন করেন। আন্তর্জাতিক খ্যাতিসম্পন্ন ফ্রান্স ভিত্তিক ক্লাসিফিকেশন সোসাইটি ব্যুরো ভ্যারিটাস (বিভি) এর নীতিমালা অনুসরণ করে জাহাজ দুটি নির্মাণ করা হয়।\n\n\n== বৈশিষ্ট্য ও যান্ত্রিক কাঠামো ==\nপ্রত্যয়-শ্রেণীর টাগবোট জাহাজের দৈর্ঘ্য ৩০ মিটার (৯৮ ফুট), প্রস্থ ১০.৪৩ মিটার (৩৪.২ ফুট) এবং গভীরতা ৪.৫০ মিটার (১৪.৮ ফুট)। প্রতিটি জাহাজে রয়েছে: \n\n২টি ২,৫০০ অশ্বশক্তি (১,৯০০ কিলোওয়াট) ক্যাটারপিলার ডিজেল ইঞ্জিন (মার্কিন যুক্তরাষ্ট্র);\n২টি ১১৫ অশ্বশক্তি (৮৬ কিলোওয়াট) ক্যাটারপিলার ডিজেল জেনারেটর (মার্কিন যুক্তরাষ্ট্র)।\nযার ফলে জাহাজটি সর্বোচ্চ ১৩ নট (২৪ কিলোমিটার প্রতি ঘণ্টা; ১৫ মাইল প্রতি ঘণ্টা) গতিতে চলতে সক্ষম।\n\n\n== জাহাজসমূহ ==\n বাংলাদেশ কোস্ট গার্ড\n\n\n== তথ্যসূত্র =="}