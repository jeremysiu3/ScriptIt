{"pageid": 1162290, "title": "চিকলি বিল ও পার্ক", "url": "https://bn.wikipedia.org/wiki?curid=1162290", "content": "চিকলি বিল রংপুরের বিনোদন কেন্দ্রগুলোর মধ্যে অন্যতম একটি  পার্ক। রংপুর বিভাগীয় শহরের উত্তর পাশে দৃষ্টি নন্দন একটি বিনোদন স্পট। শহরের হনুমান তলা এলাকার শত বছরের প্রাচীন চিকলী বিল। শীতকালে অতিথি পাখির আগমনে মুখরিত থাকে এই জলাধার। বিলের চারপাশ সংরক্ষণ করে পুরো এলাকাটি বিনোদন পার্ক হিসেবে গড়ে তোলে সিটি কর্পোরেশন। \nবিলে ঘোরার জন্য আছে স্পীড বোট। গত কয়েক বছরে ভ্রমণ পিপাসুদের আকর্ষণ কেড়েছে জায়গাটি। দুরদুরান্ত থেকে দল বেঁধে বনভোজন করতে আসেন অনেকেই। চিকলি ওয়াটার পার্ক এর মূল আকর্ষণ হলো কৃত্রিম ঝরনা। দিনের চেয়ে রাতে এই ঝরনা দেখতে বেশি ভালো লাগে। নানা রঙের আলোর ঝলকানিতে চোখ ভরে যায়।\nপার্কের ভেতরে বেশ কয়েকটি খাল আছে। সেখানকার স্বচ্ছ জলে খেলা করে রঙিন মাছ। দর্শনার্থীদের বসে আড্ডা দেওয়ার জন্য বিভিন্ন জায়গায় চেয়ার বা বেঞ্চের ব্যবস্থা রাখা আছে।\nচিকলী বিলে শিশুদের চিত্ত বিনোদনের জন্য ট্রেন, চরকীসহ বিভিন্ন ধরনের রাইডও স্থাপন করে নগর কর্তৃপক্ষ। \n\n\n== তথ্যসূত্র =="}