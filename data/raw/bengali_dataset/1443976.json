{"pageid": 1443976, "title": "আন্দ্রেয়াস পেরেইরা", "url": "https://bn.wikipedia.org/wiki?curid=1443976", "content": "আন্দ্রেয়াস উগো হোয়েলগেবাউম পেরেইরা (পর্তুগিজ: Andreas Pereira; জন্ম: ১ জানুয়ারি ১৯৯৬; আন্দ্রেয়াস পেরেইরা নামে সুপরিচিত) হলেন একজন বেলজীয়–ব্রাজিলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ফুলহ্যাম এবং ব্রাজিল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১০ সালে, পেরেইরা বেলজিয়াম অনূর্ধ্ব-১৫ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় সাত বছর যাবত বেলজিয়াম ও ব্রাজিলের বয়সভিত্তিক দলের হয়ে খেলার পর, তিনি ২০১৮ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআন্দ্রেয়াস উগো হোয়েলগেবাউম পেরেইরা ১৯৯৬ সালের ১লা জানুয়ারি তারিখে বেলজিয়ামের ডূফেলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেরেইরা বেলজিয়াম অনূর্ধ্ব-১৫, বেলজিয়াম অনূর্ধ্ব-১৬, বেলজিয়াম অনূর্ধ্ব-১৭, ব্রাজিল অনূর্ধ্ব-২০ এবং ব্রাজিল অনূর্ধ্ব-২৩ দলের হয়ে খেলার মাধ্যমে বেলজিয়াম ও ব্রাজিলের প্রতিনিধিত্ব করেছেন। ২০১০ সালের ১৬ই নভেম্বর তারিখে তিনি নেদারল্যান্ডস অনূর্ধ্ব-১৫ দলের বিরুদ্ধে ম্যাচে বেলজিয়াম অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। বেলজিয়াম ও ব্রাজিলের বয়সভিত্তিক দলের হয়ে তিনি প্রায় ৭ বছরে ৩৫ ম্যাচে অংশগ্রহণ করে ১৬টি গোল করেছেন।\n২০১৮ সালের ১২ই সেপ্টেম্বর তারিখে, ২২ বছর, ৮ মাস ও ১১ দিন বয়সে, ডান পায়ে ফুটবল খেলায় পারদর্শী পেরেইরা এল সালভাদোরের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৭০তম মিনিটে মধ্যমাঠের খেলোয়াড় আর্তুর মেলোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ৫–০ গোলের ব্যবধানে জয়লাভ করেছিল। ব্রাজিলের হয়ে অভিষেকের বছরে পেরেইরা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআন্দ্রেয়াস পেরেইরা – ফিফা প্রতিযোগিতার রেকর্ড (ইংরেজি) \nআন্দ্রেয়াস পেরেইরা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আন্দ্রেয়াস পেরেইরা  (ইংরেজি)  \nসকারবেসে আন্দ্রেয়াস পেরেইরা (ইংরেজি) \nবিডিফুটবলে আন্দ্রেয়াস পেরেইরা  (ইংরেজি)  \nট্রান্সফারমার্কেটে আন্দ্রেয়াস পেরেইরা (ইংরেজি) \nওয়ার্ল্ডফুটবল.নেটে আন্দ্রেয়াস পেরেইরা (ইংরেজি) \nইএসপিএন এফসিতে আন্দ্রেয়াস পেরেইরা (ইংরেজি) \nন্যাশনাল-ফুটবল-টিমস.কমে আন্দ্রেয়াস পেরেইরা (ইংরেজি)"}