{"pageid": 1517030, "title": "আলেকজান্দ্রিয়া ওকাসিও-কোর্টেজ", "url": "https://bn.wikipedia.org/wiki?curid=1517030", "content": "আলেকজান্দ্রিয়া ওকাসিও-কোর্টেজ ( () oh-KAH-see-oh kor-TEZ, স্পেনীয়: [aleɣˈsandɾja oˈkasjo koɾˈtes]; জন্ম: ১৩ অক্টোবর, ১৯৮৯), যিনি এওসি নামেও পরিচিত, একজন মার্কিন রাজনীতিবিদ ও অধীকারকর্মী। তিনি ২০১৯ সাল থেকে নিউ ইয়র্কের ১৪তম কংগ্রেশনাল ডিস্ট্রিক্টের প্রতিনিধি হিসেবে দায়িত্ব পালন করছেন। তিনি ডেমোক্র্যাটিক পার্টির সদস্য।\nওকাসিও-কোর্টেজ নিউ ইয়র্ক সিটির দ্য ব্রংক্সে জন্মগ্রহণ করেন। পরে তার পরিবার স্কুলের জন্য ইয়র্কটাউন হাইটসে চলে যায়। তিনি বস্টন ইউনিভার্সিটিতে আন্তর্জাতিক সম্পর্ক ও অর্থনীতিতে দ্বৈত-মেজর করেন এবং সম্মানসহ স্নাতক হন। তিনি দ্য ব্রংক্সে ফিরে এসে ওয়েট্রেস ও বারটেন্ডারের পাশাপাশি একজন একজন অধীকারকর্মী হিসেবে কাজ শুরু করেন।\n২০১৮ সালের ২৬ জুন ওকাসিও-কোর্টেজ নিউ ইয়র্কের ১৪তম কংগ্রেশনাল ডিস্ট্রিক্টের ডেমোক্র্যাটিক পার্টির প্রাথমিক নির্বাচনে জয়লাভ করে জাতীয় পর্যায়ে পরিচিতি লাভ করেন। তিনি ১০-মেয়াদে আসীন ডেমোক্র্যাটিক ককাস চেয়ারম্যান জো ক্রোলিকে পরাজিত করেন, যা ২০১৮ সালের মধ্যবর্তী নির্বাচনের প্রাইমারিতে সবচেয়ে বড় অপ্রত্যাশিত বিজয় হিসেবে বিবেচিত হয়। তিনি ২০১৮ সালের নভেম্বরে অনুষ্ঠিত সাধারণ নির্বাচনে সহজ জয়লাভ করেন এবং রিপাবলিকান অ্যান্থনি পাপাসকে পরাজিত করেন। তিনি ২০২০, ২০২২ ও ২০২৪ সালে পুনরায় নির্বাচিত হন।\n২৯ বছর বয়সে দায়িত্ব গ্রহণকারী ওকাসিও-কোর্টেজ মার্কিন কনিষ্ঠ নারী কংগ্রেস সদস্য এবং ডেমোক্র্যাটিক সোশ্যালিস্টস অফ আমেরিকার প্রথম নারী সদস্য হিসেবে রাশিদা তালিবের সাথে কংগ্রেসে নির্বাচিত হন। তিনি ওয়ার্কার কো-অপারেটিভ, মেডিকেয়ার ফর অল, বিনামূল্যের সরকারি কলেজ, চাকরির গ্যারান্টি, গ্রিন নিউ ডিল এবং ইউএস ইমিগ্রেশন অ্যান্ড কাস্টমস এনফোর্সমেন্ট বিলুপ্তির মতো প্রগতিশীল কর্মসূচি সমর্থন করেন। তিনি ডেমোক্র্যাটিক পার্টির বামপন্থী শাখার একজন প্রভাবশালী নেত্রী এবং প্রগতিশীল কংগ্রেশনাল জোট \"দ্য স্কোয়াড\"-এর সদস্য।\n\n\n== তথ্যসূত্র =="}