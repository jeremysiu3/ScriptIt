{"pageid": 1444926, "title": "গোয়া চিত্র জাদুঘর", "url": "https://bn.wikipedia.org/wiki?curid=1444926", "content": "গোয়া চিত্র জাদুঘর হল একটি নৃতাত্ত্বিক জাদুঘর যা গোয়ার পুরানো পর্তুগিজ উপনিবেশে (এবং এখন ভারতের ক্ষুদ্রতম রাজ্য) অবস্থিত। গোয়ার ঐতিহ্যবাহী কৃষিপ্রযুক্তি এবং জীবনধারার উপর কেন্দ্র করে এখানে অনেক বড় সংগ্রহ রয়েছে যেখানে প্রায় ৪০০০টিরও বেশি প্রত্নবস্তু স্থান পেয়েছে।\n\nজাদুঘরটি বেনৌলিমের উপকূলীয় গোয়ান গ্রামে অবস্থিত। এটি ২০০৯ সালে জনসাধারণের জন্য উন্মুক্ত করা দেয়া হয়েছিল যা  শিল্পী-কিউরেটর-পুনঃস্থাপনকারী ভিক্টর হুগো গোমেস। গোমেস, বস্তু সংগ্রাহক, জাদুঘরে কাজ করার তার যাত্রা সম্পর্কে বলেছেন: “এটি একেবারেই সহজ নয়; আমি  নিজের অর্থায়ন নিজেই করি। আমি এমনকি এনজিও বা অলাভজনক প্রতিষ্ঠান হিসাবেও নিবন্ধিত নই। আমি এই জাদুঘরগুলিকে এমন ভাবে পরিচালনা করি যেখানে কেবল কেউ মৃতদের দেখে বা লেবেল পড়ে চলে যায় না, যাতে তারা এখানকার সংগ্রহগুলো পর্যালোচনা করবে যেগুলোর বলার জন্য একটি বিস্তৃত গল্প রয়েছে এবং যা আমাদের বস্তুগত ঐতিহ্য এবং সংস্কৃতির জন্য জীবন্ত কাহিনী।\"\nটাইমআউট মুম্বাই জাদুঘরটিকে \"গোয়ার সবচেয়ে আকর্ষণীয় স্থানের একটি\" হিসাবে বর্ণনা করেছে এবং আরো বর্ণনা করেছে যে \"এই ছোট্ট গ্রামীণ কমপ্লেক্সে হাজার হাজার ঐতিহ্যবাহী সরঞ্জাম, পাত্র এবং যন্ত্র রয়েছে যা গোয়ার কৃষিপ্রধান এবং অন্যান্য ঐতিহ্যবাহী ব্যবসা কেন্দ্রভূমিতে চাষাবাদের সেবায় কয়েক শতাব্দী ধরে বিবর্তিত হয়েছে।\"\n\n\n== ইতিহাস ==\nজাদুঘরটি মূলত প্রতিষ্ঠাতা ভিক্টরের দুর্লভ ভিনটেজ বা ফেলে দেওয়া প্রত্নবস্তু সংগ্রহের আবেগ দিয়ে শুরু হয়েছিল যার গল্প বলার মতো ছিল। ছোটবেলায় তার দাদীর সাথে থাকার সময়, এবং তার কাছে বর্ণিত গল্পগুলির ফলস্বরূপ, ভিক্টর বস্তুগত উপাদান সংগ্রহ্যে মাধ্যমে ইতিহাস, সংস্কৃতি এবং ঐতিহ্য সংরক্ষণের গুরুত্ব শিখেছিলেন। গোয়া কলেজ অফ আর্ট থেকে স্নাতক ডিগ্রীধারী গোমেস শীঘ্রই তার স্বদেশে পুরানো ঐতিহ্য এবং বস্তুগুলিকে যে গতিতে ফেলে দেয়া হচ্ছিল তা দেখে তিনি দুঃখিত হয়ে পড়েন। তিনি লখনউ কলেজ অফ আর্টস অ্যান্ড ক্রাফ্টসে স্কলারশিপে লখনউয়ের উদ্দেশ্যে গোয়া ত্যাগ করেন। তারপরে তিনি ইন্ডিয়ান ন্যাশনাল ট্রাস্ট ফর আর্ট অ্যান্ড কালচারাল হেরিটেজ (INTACH) সেন্টারে ফেলে দেয়া বস্তু কিভাবে পুনরুদ্ধার এবং সংরক্ষণ করতে হয় তা  শিখেন। ১৯৯১ সালে গোয়ায় ফিরে আসার পর, তিনি সংক্ষিপ্ত সময়ের জন্য খ্রিস্টান শিল্প জাদুঘরে কাজ করেছিলেন কিন্তু শীঘ্রই চাকরি ছেড়ে দেন এবং বস্তু সংগ্রহের জন্য তার আবেগ নিয়ে কাজ চালিয়ে যান। পরবর্তী বছরগুলিতে, এই সংগ্রহগুলি আরও সংগঠিত করে গোয়া চিত্র জাদুঘরের রূপ দিয়েছিলেন, যেমনটি আজকে সবাই জানে।\n\n\n== সংগ্রহ ==\n\nজাদুঘরের নাম—গোয়া চিত্র—দুটি শব্দের সংমিশ্রণ: গোয়া (অঞ্চলের নাম) এবং চিত্র। একটি স্থান হিসাবে জাদুঘরটিকে কৌশলগতভাবে তিনটি ক্ষেত্রে শ্রেণীবদ্ধ করা হয়েছে - \"গোয়া চিত্র, যা তাদের জমির সাথে মানুষের সংযোগ বোঝায়; গোয়া চক্র, দেশ ও সময় জুড়ে অ-যান্ত্রিক যানবাহনের সংগ্রহ; এবং গোয়া ক্রুটি, একটি ঔপনিবেশিক সাক্ষ্য যা গোয়াতে পর্তুগিজদের দ্বারা প্রবর্তিত বস্তুর প্রমাণ দেয়\"। গোয়া চিত্রের সংগ্রহে অতীতের বিভিন্ন দিক থেকে স্থানীয় মৃৎশিল্প, কৃষি সরঞ্জাম, বাদ্যযন্ত্র, প্রাচীন গাড়ি এবং পালকির উদাহরণ রয়েছে। এটি পশ্চিম ভারতের উপকূলীয় অঞ্চলে  উৎপাদিত বিভিন্ন শাকসবজি, ভেষজ, মশলা, আখ এবং ধান চাষের জন্য একটি জৈব খামারও প্রদর্শন করে।\n\n\n== ইকো-ব্যবহার ==\n\nঐতিহ্যগত কৌশল ব্যবহার করে খামারের বর্জ্য থেকে  সার এবং কীটনাশক তৈরি করা হয়। বরং বুদ্ধিমত্তার সাথে, মানুষের বর্জ্যকেও বায়োগ্যাসে রূপান্তরিত হয় এবং সৌরশক্তির সাথে খামারের শক্তির চাহিদা পূরণ করে।\n\n\n== শীর্ষস্থানীয় সমসাময়িক জাদুঘর ==\n\nগোয়া চিত্র জাদুঘরটিকে ভারতের প্রত্নতাত্ত্বিক জরিপ দ্বারা ভারতের \"সর্বোচ্চ সমসাময়িক জাদুঘর\" হিসাবে রেট দেওয়া হয়েছে।\n\nটাইম, একটি লেখায়, লিখেছে: \"প্রদর্শনীতে শত শত চাষের সরঞ্জাম অন্তর্ভুক্ত রয়েছে, একটি সময়ের সাক্ষ্য হিসাবে যখন কৃষিই ছিল গোয়ার প্রধান ভিত্তি। (এখন, পর্যটন এবং খনি হচ্ছে মূল শিল্প এবং গোয়া খাদ্যশস্য এবং শাকসবজির মতো প্রধান জিনিসগুলির জন্য প্রতিবেশী রাজ্যগুলির উপর নির্ভর করে।) প্রায় পাঁচ মিটার উঁচু একটি আখের পেষকদন্ত জাদুঘরের অন্যতম প্রধান কেন্দ্রবিন্দু যা পুনরুদ্ধার করতে দুই বছরেরও বেশি সময় লেগেছে।\" \n\n\n== পরিকল্পনা সমূহ ==\n\nজাদুঘরটি তার দর্শনার্থীদের তথ্য প্রদানের জন্য একটি কেন্দ্রবিন্দুতে পরিণত করা পরিকল্পনা করা হয়েছে, স্কুলের ছোট বাচ্চাদের জন্য কর্মশালার অফার করবে এবং বিশ্ববিদ্যালয়ের ছাত্ররা শিল্পীদের সাথে কোলাবোরেশনে কাজ করবে এবং তাদের স্থানীয় ঐতিহ্যের অনুপ্রেরণার উপর ভিত্তি করে সমসাময়িক পণ্য তৈরির জন্য কারুশিল্পের বিকাশের প্রক্রিয়াকে সহজতর করবে  যা বিক্রয়যোগ্য এবং তাদের একটি মর্যাদাপূর্ণ জীবনের জন্য উপার্জনে সাহায্য কবে এবং \"প্রকল্পের কার্যক্রম সম্পর্কে তথ্যের পদ্ধতিগত সংগ্রহের নিশ্চয়তা দিতে এবং অন্যান্য অনুরূপ প্রকল্পগুলির সাথে তথ্য ভাগ করে নেওয়ার ভিত্তি প্রদান করার জন্য একটি ডকুমেন্টেশন-প্রচার পরিকল্পনা তৈরি করে\"। গোমসের মতে, তিনি জাদুঘরটিকে এমন একটি স্থান হিসেবে গড়ে তোলার লক্ষ্য রেখেছেন যেখানে তরুণ প্রজন্ম শুধুমাত্র অংশগ্রহণ করবে না, শিখবে না এবং অস্পষ্ট ঐতিহ্য এবং স্মৃতির মাধ্যমে তাদের ভাগ করা অতীত সম্পর্কে প্রশ্ন জানবে না, বরং \"টেকসই ঐতিহ্যবাহী অভ্যাসগুলিকে আলিঙ্গন করতে পারে যা আজকে বিবেচনা করা যেতে পারে। বিকল্প হিসাবে\"।\n\n\n== তথ্যসূত্র ==\n\n\n== বহিঃসংযোগ ==\n\nগোয়া চিত্র জাদুঘর\nগোয়া চিত্রা আন্তর্জাতিক জাদুঘর দিবস উদযাপন করেছে\nগোয়ার ঐতিহ্য নিয়ে এম কে নারায়ণের ট্রাইস্ট\nগোয়া চিত্র, রাজ্যের সমৃদ্ধ অতীতের জাদুঘর </link>< /link>\nগোয়া চিত্র প্রথম হেরিটেজ ট্রেইল চালু করেছে\nগোয়া চিত্রা"}