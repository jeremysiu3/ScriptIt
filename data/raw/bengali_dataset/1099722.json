{"pageid": 1099722, "title": "জাপান সরকার জারিকৃত বর্মী রুপি", "url": "https://bn.wikipedia.org/wiki?curid=1099722", "content": "জাপান সরকার জারিকৃত বর্মী রুপি ছিলো দ্বিতীয় বিশ্বযুদ্ধে বার্মায় জাপানি দখলদারিত্বের সময় জাপান সামরিক কর্তৃপক্ষ কর্তৃক স্থানীয় মুদ্রার প্রতিস্থাপন হিসেবে জারিকৃত একটি জাপানি উপনিবেশিক মুদ্রা। বার্মা জয়ের পর জাপান সরকারের জারিকৃত এই মুদ্রা ৩ বছর জাপানের পুতুল রাজ্য বার্মায় প্রচলিত ছিলো। ১৯৪৫ সালের পর জাপান বার্মার নিয়ন্ত্রণ হারিয়ে ফেললে এই মুদ্রা অপ্রচলিত হয়ে পড়ে। ১৯৪২ সালের জানুয়ারি মাসে জাপানীরা বার্মা আক্রমণ করে। তারা ২১ মে ১৯৪২ তারিখে মান্দালয় জয় করে এবং ব্রিটিশদের ভারতে পিছু হটতে বাধ্য করে। ১৯৪৪ সালের দ্বিতীয় মিত্র অভিযানের আগ পর্যন্ত তারা বার্মা ধরে রাখে, যদিও ১৯৪৫ সালের আগস্টের আগ পর্যন্ত আনুষ্ঠানিক আত্মসমর্পণ ঘটেনি। ১৯৪২ সালে জাপানীরা ১, ৫, ও ১০ পয়সা এবং ¼, ½, ১, ৫ এবং ১০ রুপির কাগজের নোট ইস্যু করে। এই যুগের অধিকাংশ জাপানী উপনিবেশিক মুদ্রার মতই এই নোটগুলোতে এক অক্ষরের সংকেত ব্যবহার করা হতো। বার্মার জন্য নোটগুলোয় “বি” অক্ষর লেখা হতো। বি-এর পরের অক্ষরগুলো হাইফেন দিয়ে নোটের ব্লক বা মুদ্রণ ব্যাচ নির্দেশ করা হতো, বার্মার জন্য নোটে দুটি অক্ষর ব্লক ব্যবহৃত হতো।\n১৯৪৩ সালের জাপান বার্মার স্বাধীনতার পক্ষের ব্যক্তি অধ্যাপক বা মাওয়ের সাজা কমিয়ে তাকে পুতুল সরকারের প্রধান করে। ১৯৪৩ সাল থেকে জাপানীরা ১, ৫, ১০ রুপির সাথে ১৯৪৪ সালে ১০০ রুপি ইস্যু করে। নোটগুলোর নিচের দিকের বাক্সে লেখা থাকতো “মহান জাপান সাম্রাজ্যের সরকার” এবং নোটে জাপানের অর্থ মন্ত্রণালয়ের সিলমোহর থাকতো এই নোটগুলো অপ্রচলিত হয়ে যাওয়ার পর সেগুলো অকার্যকর বুঝাতে এসব মুদ্রাগুলোতে বড় ছিদ্র করে দেওয়া হতো। জাপানি আক্রমণের আগে, ১৮৯৭ সালে ব্রিটিশ প্রশাসন কর্তৃক জাতীয়করণকৃত কাগজের মুদ্রা পরিচয় করিয়ে দেওয়ার ফলে বার্মায় ভারতীয় রিজার্ভ ব্যাঙ্ক ভারতীয় রুপির প্রচলন করেছিলো।\n\n\n== বার্মায় জাপান সরকার জারিকৃত রুপি (১৯৪২–৪৪) ==\n\n\n== আরো দেখুন ==\nজরুরী সঞ্চালিত নোট\nজাপান সরকার জারিকৃত মালয়া ও বোর্নীয় ডলার\nবার্মা\nজাপানী উপনিবেশিক মুদ্রা\n\n\n== তথ্যসূত্র ==\n\n\n== উৎস =="}