{"pageid": 1086330, "title": "মনসুরেহ বেহকিশ", "url": "https://bn.wikipedia.org/wiki?curid=1086330", "content": "মনসুরেহ বেহকিশ (ফার্সি: منصوره بهکیش) একজন ইরানি মানবাধিকার কর্মী। তিনি ১৯৮৮ সালে ইরানের রাজনৈতিক বন্দীদের ফাঁসির দেওয়ার ফলে একসাথে পরিবারের ছয় সদস্যকে হারান। বেহকিশ সামাজিক ন্যায়বিচার গোষ্ঠী মাদার্স অ্যান্ড ফ্যামিলি অফ খাভারান এবং মাদারস অফ লালেহ পার্কের সক্রিয় সদস্য। এই দুটি সংগঠন রাজনৈতিকভাবে অনুপ্রাণিত হত্যাকাণ্ড, আটক এবং ইরানে গুম তথা জোরপূর্বক নিখোঁজ করা বিরুদ্ধে সচেতনতা বৃদ্ধি করে।\n২০১৮ সালের ফেব্রুয়ারিতে, বেহকিশকে \"রাষ্ট্রের বিরুদ্ধে অপপ্রচার\" এবং \"দেশের বিরুদ্ধে জোটবদ্ধতার\" জন্য সাড়ে সাত বছরের কারাদণ্ড দেওয়া হয়েছিল। এই সাজা ২০১১ সাল থেকে \"জাতীয় নিরাপত্তার ক্ষতি করার উদ্দেশ্যে একত্রিত এবং ষড়যন্ত্র\" এবং \"সিস্টেমের বিরুদ্ধে প্রচারণার\" জন্য আগের সাড়ে চার বছরের কারাদণ্ডের সাথে যুক্ত করা হয়েছিল।\n\n\n== সক্রিয়তা ==\nবেহকিশ সামাজিক ন্যায়বিচার গোষ্ঠী মাদার্স অফ খাভারান এবং মাদার্স অফ লালে পার্ক (শোকাহত মাদার্স নামেও পরিচিত) এর একজন সক্রিয় এবং বিশিষ্ট সদস্য।\nতিনি ঝুঁকিতে হিউম্যান রাইটস ডিফেন্ডারদের জন্য ২০১ ফ্রন্ট লাইন ডিফেন্ডার্স অ্যাওয়ার্ডের চূড়ান্ত প্রার্থী ছিলেন।\n\n\n== গ্ৰেফতার ও মামলা ==\nবেহকিশকে ২০১১ সালে গ্রেফতার করা হয়েছিল। ২৫ ডিসেম্বর, ২০১১ তারিখে তিনি \"জাতীয় নিরাপত্তার ক্ষতি করার উদ্দেশ্য নিয়ে একত্রিত ও ষড়যন্ত্র\" এবং \"সিস্টেমের বিরুদ্ধে অপপ্রচার\" করার জন্য সাড়ে চার বছরের বছরের সাজা পান।\nতিনি ২০১৩ সালের আগস্টে রাষ্ট্রপতি হাসান রুহানিকে একটি খোলা চিঠি লিখেছিলেন, যাতে তিনি যে নির্যাতন এবং আইনি বিচারের সম্মুখীন হয়েছেন তার বর্ণনা দিয়েছেন।\n২০১৬  সালের ১ সেপ্টেম্বর, তেহরানের ইমাম খোমেনি আন্তর্জাতিক বিমানবন্দরে আয়ারল্যান্ডে বসবাসরত তার মেয়ের সাথে দেখা করার জন্য একটি ফ্লাইটে ওঠার সময় তাকে আটকানো হয়। এই ঘটনার সময়, তার পাসপোর্ট বাজেয়াপ্ত করা হয় এবং তাকে তেহরানের এভিন কারাগারে শহীদ মোগাদ্দাস আদালতের সামনে হাজির হতে তলব করা হয়। ২৯ অক্টোবর, ২০১৬ তারিখে তাকে জানানো হয় যে তার বিরুদ্ধে \"জাতীয় নিরাপত্তার বিরুদ্ধে অপরাধ করার জন্য একত্রিত হওয়া এবং মিলিত হওয়ার\" এবং \"সিস্টেমের বিরুদ্ধে প্রচারণা চালানো\" এবং প্রায় এক বছর পরে, ২০১৮ সালের ফেব্রুয়ারিতে তাকে ৭.৫ বছরের কারাদণ্ড দেওয়া হয়। এর আগের ৪.৫ বছরের সাজার সাথে এটি যুক্ত করা হয়েছিল। হিউম্যান রাইটস ওয়াচ এবং অ্যামনেস্টি ইন্টারন্যাশনালসহ ২০টি মানবাধিকার সংগঠনের একটি জোট একটি বিবৃতি প্রকাশ করেছে, যেখানে ইরান সরকারের বিরুদ্ধে ১৯৮০-এর দশকের মৃত্যুদণ্ডের জন্য সত্য ও ন্যায়বিচার চেয়ে শান্তিপূর্ণভাবে ব্যক্তিদের উপর অত্যাচার করার অভিযোগ আনা হয়েছে; একটি বিবৃতি যাতে স্পষ্টভাবে বেহকিশ অন্তর্ভুক্ত ছিল। আরেকটি বিবৃতিতে, অ্যামনেস্টি ইন্টারন্যাশনাল দাবি করেছে যে বেহকিশের\n\n\"সত্য ও ন্যায়বিচারের জন্য তার শান্তিপূর্ণ কার্যক্রম থেকে দোষী সাব্যস্ত হওয়া, যার মধ্যে অন্তর্ভুক্ত আছে তার বাড়িতে স্মারক সমাবেশ করা ; নিহতদের পরিবারের সাথে দেখা করা; খাভারানে ফুল নিয়ে যাওয়া (তেহরানের দক্ষিণে একটি নির্জন গণকবরস্থান), যেখানে তার দুই ভাইকে অচিহ্নিত কবরে সমাধিস্থ করা হয়েছে বলে মনে করা হয়; এবং ফেসবুক এবং অন্যান্য অনলাইন প্ল্যাটফর্মে ইরানের মানবাধিকার লঙ্ঘন সম্পর্কে পোস্ট করা\"।\nঅ্যামনেস্টি ইন্টারন্যাশনাল আরও ব্যাখ্যা করেছে যে বেহকিশকে একজন আইনজীবী ছাড়া জিজ্ঞাসাবাদ করা হয়েছিল এবং পরবর্তী বিচারে এক ঘণ্টারও কম সময় লেগেছিল।\n\n\n== তথ্যসূত্র =="}