{"pageid": 1511302, "title": "ম্যাকেনজি ডেভিস", "url": "https://bn.wikipedia.org/wiki?curid=1511302", "content": "ম্যাকেনজি রিও ডেভিস (জন্ম ১ এপ্রিল ১৯৮৭) একজন কানাডীয় অভিনেত্রী। তিনি স্ম্যাশড (২০১২)-এ অভিনয়ের মাধ্যমে চলচ্চিত্রে তার যাত্রা শুরু করেন। ২০১৩ সালে দ্য এফ ওয়ার্ড চলচ্চিত্রে অভিনয়ের জন্য তিনি কানাডিয়ান স্ক্রিন অ্যাওয়ার্ড এ সেরা পার্শ্ব অভিনেত্রী বিভাগে মনোনয়ন পান। ২০১৪ থেকে ২০১৭ সাল পর্যন্ত তিনি এএমসির ড্রামা সিরিজ হল্ট অ্যান্ড ক্যাচ ফায়ার-এ কম্পিউটার প্রোগ্রামার ক্যামেরন হোয়ের চরিত্রে অভিনয় করেন।\nডেভিস ২০১৬ সালে দুটি এমি অ্যাওয়ার্ড বিজয়ী ব্ল্যাক মিরর-এর পর্ব \"সান জুনিপেরো\"-এ অভিনয় করেন। এতে তার অভিনয়ের জন্য তিনি সমালোচকদের প্রশংসা পান। তিনি দ্য মার্শিয়ান (২০১৫), ব্লেড রানার ২০৪৯ (২০১৭) চলচ্চিত্রে অভিনয় করেন এবং কমেডি-ড্রামা চলচ্চিত্র টুলি (২০১৮)-এ নাম ভূমিকায় অভিনয় করেন। এরপর তিনি টার্মিনেটর: ডার্ক ফেইট (২০১৯)-এ একটি অগমেন্টেড সুপার-সোলজার চরিত্রে অভিনয় করেন এবং রোমান্টিক কমেডি চলচ্চিত্র হ্যাপিয়েস্ট সিজন (২০২০)-তে পার্শ্ব-অভিনেত্রী হিসেবে অভিনয় করেন। ২০২১ সালে, তিনি মিনিসিরিজ স্টেশন ইলেভেন-এ একটি প্রধান চরিত্রে অভিনয় করেন, যার জন্য তিনি ক্রিটিকস চয়েস সুপার অ্যাওয়ার্ড অর্জন করেন।\n\n\n== প্রারম্ভিক জীবন ==\nডেভিস ব্রিটিশ কলাম্বিয়ার ভ্যানকুভারে জন্মগ্রহণ করেন। তার মা লোটে একজন গ্রাফিক ডিজাইনার এবং বাবা জন ডেভিস লিভারপুল, ইংল্যান্ডের বাসিন্দা এবং একজন হেয়ারড্রেসার। তার পিতামাতা এজি হেয়রের স্বত্তাধিকারী। তিনি ২০০৫ সালে ওয়েস্ট ভ্যানকুভারের কলিংউড স্কুল থেকে স্নাতক হন এবং পরে মন্ট্রিয়ল, কেবেক-এর ম্যাকগিল ইউনিভার্সিটিতে পড়াশোনা করেন। এরপর তিনি নিউ ইয়র্ক সিটির নেইবারহুড প্লেহাউসে অভিনয় নিয়ে অধ্যয়ন করেন।\n\n\n== তথ্যসূত্র =="}