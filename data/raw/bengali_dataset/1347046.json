{"pageid": 1347046, "title": "ওলেগ নৃত্য", "url": "https://bn.wikipedia.org/wiki?curid=1347046", "content": "ওলেগ ইন্দোনেশিয়ার বালি দ্বীপ থেকে উদ্ভূত ঐতিহ্যবাহী বালিনী নৃত্যে যা ভ্রমরের বন্য জীবনের প্রতীক স্বরূপ অনন্য এক নৃত্যকলা। কখনও কখনও একে বাম্বলবি ডান্স' নামেও অভিহিত করা হয়।\n\n\n== নৃত্য পরিবেশন ==\nওলেগ একজন পুরুষ এবং মহিলা নৃত্যশিল্পী দ্বারা সঞ্চালিত হয়। এই নৃত্যের কাহিনীর পটভুমি একটি বাগানের দৃশ্য যেখানে মৌমাছিরা গুঞ্জন করছে এবং ফুল থেকে মধু সংগ্রহ করছে। পুরুষ নর্তক একটি পুরুষ মৌমাছি ও মহিলা নর্তকী একটি স্ত্রী মৌমাছির প্রতিনিধিত্ব করে। কামুক পুরুষ মৌমাছি এক ফুল থেকে অন্য ফুলে স্ত্রীকে তাড়া করে যা নৃত্যের অংগ সঞ্চালনার মাধ্যমে ফুটিয়ে তোলা হয়। যদিও স্ত্রী মৌমাছি প্রথমে প্রণয়চাতুর্য দেখায় কিন্তু শেষ পর্যন্ত সেও পুরুষের বদান্যতা স্বীকার করে।  এই নৃত্যে নারী নর্তকীর চালচলন পুরুষদের চেয়ে জটিল হয়।\nপুরুষ ও মহিলা নৃত্যশিল্পীরা বভিন্ন পোশাক পরেন। মহিলা একটি ঐতিহ্যবাহী কাপড়ে পরিধান করে যা প্রদা নামে পরিচিত। এই প্রদা সোনালী রঙে আচ্ছাদিত থাকে। মৌমাছির ডানার প্রতীক হিসাবে একটি দীর্ঘ, নিছক স্কার্ফ নর্তকীকে পরিধান করতে হয়। তার মাথায় ফুলের সজ্জা থাকে। পুরুষ নৃত্যশিল্পীও পুরুষ মৌমাছির প্রকৃতির অনুরূপ কাপড় পরেন। তার মাথায় একটি উডেং থাকে। উডেং একটি ঐতিহ্যবাহী বালিনিজ টুপি। নর্তকের হাতে একটি পাখা থাকে।\nমৌমাছি এবং বাগানের প্রতীকীস্বরূপ পরিবেশিত এই নৃত্য সম্পর্কে কার্তিকা সুয়ার্দানা বলেছেন যে \"উভয় লিঙ্গেরই স্বাভাবিকভাবেই একে অপরের প্রয়োজন\" এই বার্তাটি বোঝানোর উদ্দেশ্যে এই নৃত্য পরিবেশন করা হয়।  ওলেগকে প্রায়শই \"বোম্বলের নাচ\" হিসাবে উল্লেখ করা হয়। এটি বালির অসংখ্য প্রাণী-থিমযুক্ত নৃত্যের মধ্যে একটি ধারা যার মধ্যে সেন্দ্রওয়াসিহ (স্বর্গের পাখি ) নৃত্যও অন্তর্ভুক্ত।\n\n\n== তথ্যসূত্র =="}