{"pageid": 1330267, "title": "আবু নাসের জাফর উল্লাহ", "url": "https://bn.wikipedia.org/wiki?curid=1330267", "content": "আবু নাসের জাফর উল্লাহ একজন বাংলাদেশী অধ্যাপক। তিনি সিলেটে অবস্থিত বেসরকারি বিশ্ববিদ্যালয়, আরটিএম আল-কবির টেকনিক্যাল ইউনিভার্সিটির দ্বিতীয় উপাচার্য। এই পদে নিয়োগ লাভের আগে তিনি ড্যাফোডিল ইন্টারন্যাশনাল ইউনিভার্সিটির পাবলিক হেলথ অনুষদের ডিন হিসেবে দায়িত্ব পালন করেন।\n\n\n== শিক্ষাজীবন ==\nজাফর উল্লাহ সিলেট এম.এ.জি. ওসমানী মেডিকেল কলেজ থেকে এমবিবিএস ডিগ্রি লাভ করেন। তিনি যুক্তরাজ্যের লিডস বিশ্ববিদ্যালয় থেকে এমপিএইচ ইন্টারন্যাশনাল ও পিএইচডি ডিগ্রি অর্জন করেন। তিনি একই বিশ্ববিদ্যালয় থেকে পোস্ট ডক্টরাল গবেষণা সম্পন্ন করেন। এছাড়া পৃথিবীর বিভিন্ন দেশ থেকে তিনি একাধিক পোস্ট গ্রাজুয়েট সার্টিফিকেট ও পোস্ট গ্রাজুয়েট ট্রেনিং গ্রহণ করেছেন।\n\n\n== কর্মজীবন ==\nআবু নাসের জাফর উল্লাহ জাতিসংঘ, দাতা সংস্থা, আন্তর্জাতিক গবেষণা প্রতিষ্ঠান ও বেসরকারি সংস্থাসহ দেশ-বিদেশের বিভিন্ন প্রতিষ্ঠানে কর্মরত ছিলেন। তিনি ড্যাফোডিল ইন্টারন্যাশনাল ইউনিভার্সিটিতেও অধ্যাপনা করেছেন। তিনি বিশ্ববিদ্যালয়টির পাবলিক হেলথ অনুষদের ডিন হিসেবে দায়িত্ব পালন করেন।\n২০২৩ খ্রিষ্টাব্দের জানুয়ারি মাসে তিনি সিলেটের আরটিএম আল-কবির টেকনিক্যাল ইউনিভার্সিটির দ্বিতীয় উপাচার্য হিসেবে যোগদান করেন।\n\n\n== তথ্যসূত্র =="}