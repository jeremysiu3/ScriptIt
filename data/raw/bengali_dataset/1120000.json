{"pageid": 1120000, "title": "ফসিউল আলম", "url": "https://bn.wikipedia.org/wiki?curid=1120000", "content": "ফসিউল আলম (জন্ম: ৫ ফেব্রুয়ারি ১৯৫২) একজন বাংলাদেশী শিক্ষাবিদ এবং চট্টগ্রাম বিশ্ববিদ্যালয়ের ব্যবস্থাপনা বিভাগের সাবেক অধ্যাপক। তিনি ফেনীতে অবস্থিত বেসরকারি বিশ্ববিদ্যালয়, ফেনী বিশ্ববিদ্যালয়ের প্রথম উপাচার্য হিসেবে দায়িত্ব পালন করেন।\n\n\n== জন্ম ==\nতিনি ১৯৫২ সালের ৫ ফেব্রুয়ারি চট্টগ্রামের সীতাকুণ্ড উপজেলার বাড়বকুণ্ড গ্রামে জন্মগ্রহণ করেন।\n\n\n== শিক্ষাজীবন ==\nআলম চট্টগ্রাম বিশ্ববিদ্যালয় থেকে ব্যবস্থাপনায় বিকম (স্নাতক) এবং এমকম ডিগ্রি লাভ করেন। তিনি ভারতের চণ্ডীগড়ে অবস্থিত পাঞ্জাব বিশ্ববিদ্যালয় থেকে পিএইচডি অর্জন করেন এবং যুক্তরাজ্যের লন্ডন বিশ্ববিদ্যালয় থেকে পোস্ট ডক্টরাল গবেষণা সম্পন্ন করেন।\n\n\n== কর্মজীবন ==\nফসিউল আলম চট্টগ্রাম বিশ্ববিদ্যালয়ের ব্যবস্থাপনা বিভাগে দীর্ঘকাল অধ্যাপনা করেছেন। অধ্যাপনার পাশাপাশি তিনি বাণিজ্য অনুষদের ডিন, প্রভোস্ট, বিভাগীয় প্রধানসহ বিভিন্ন গুরুত্বপূর্ণ দায়িত্ব পালন করেন। দেশ-বিদেশের একাধিক বিশ্ববিদ্যালয়ে তার অধ্যাপনার অভিজ্ঞতা রয়েছে। তিনি ইসলামী ব্যাংক বাংলাদেশ লিমিটেডের স্বতন্ত্র পরিচালক হিসেবেও দায়িত্ব পালন করেন।\nফসিউল আলম ২০১৩ সালের ১৬ এপ্রিল থেকে ২০১৭ সালের ১৫ এপ্রিল পর্যন্ত ফেনীতে অবস্থিত বেসরকারি বিশ্ববিদ্যালয়, ফেনী বিশ্ববিদ্যালয়ের প্রথম উপাচার্য হিসেবে দায়িত্ব পালন করেন।\n\n\n== প্রকাশনা ==\nদেশীয় ও আন্তর্জাতিক জার্নালে তার উল্লেখযোগ্য সংখ্যক গবেষণা প্রবন্ধ প্রকাশিত হয়েছে।\n\n\n== তথ্যসূত্র =="}