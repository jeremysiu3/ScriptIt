{"pageid": 1099966, "title": "ইন্দোনেশিয়া জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1099966", "content": "ইন্দোনেশিয়া জাতীয় অনূর্ধ্ব-২০ ফুটবল দল (ইন্দোনেশীয়: Tim nasional sepak bola U-20 Indonesia; যা ইন্দোনেশিয়া অনূর্ধ্ব-২০ নামেও পরিচিত) হচ্ছে আন্তর্জাতিক ফুটবলে ইন্দোনেশিয়ার প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম ইন্দোনেশিয়ার ফুটবলের সর্বোচ্চ নিয়ন্ত্রক সংস্থা ইন্দোনেশিয়া ফুটবল অ্যাসোসিয়েশন দ্বারা নিয়ন্ত্রিত হয়। ১৯৬০ সালের ৩০শে মার্চ তারিখে, ইন্দোনেশিয়া অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করে; মালয়েশিয়ার কুয়ালালামপুরে অনুষ্ঠিত সিঙ্গাপুর অনূর্ধ্ব-২০ দলের বিরুদ্ধে উক্ত ম্যাচে তারা ৯–৩ গোলের ব্যবধানে জয়লাভ করেছিল।\n৮০,০০০ ধারণক্ষমতাবিশিষ্ট গেলোরা বুং কার্নো স্টেডিয়ামে মেরাহ পুতিহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ইন্দোনেশিয়ার রাজধানী জাকার্তায় অবস্থিত। বর্তমানে এই দলের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় শিন তে-ইয়ং এবং অধিনায়কের দায়িত্ব পালন করছেন পোমোরাৎসের মধ্যমাঠের খেলোয়াড় ডেভিড মাওলানা।\nইন্দোনেশিয়া অনূর্ধ্ব-২০ এপর্যন্ত মাত্র এক বার ফিফা অনূর্ধ্ব-২০ বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৭৯ ফিফা অনূর্ধ্ব-২০ বিশ্বকাপের গ্রুপ পর্বে অংশগ্রহণ করা। অন্যদিকে, এএফসি অনূর্ধ্ব-২০ এশিয়ান কাপে দলটি অন্যতম সফল দল, যেখানে তারা ১টি (১৯৬১) শিরোপা জয়লাভ করেছে।\nউইতান সুলায়মান, এজি মাওলানা, এডি সুদারনোতো, বামবুং নুরদিয়ানসিয়াহ এবং পেপেন রুবিয়ান্তোর মতো খেলোয়াড়গণ ইন্দোনেশিয়া অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইন্দোনেশীয়)\nফিফা-এ ইন্দোনেশিয়া জাতীয় অনূর্ধ্ব-২০ ফুটবল দল  ওয়েব্যাক মেশিনে আর্কাইভকৃত ৭ জুলাই ২০১৮ তারিখে (ইংরেজি)\nএএফসি-এ ইন্দোনেশিয়া জাতীয় অনূর্ধ্ব-২০ ফুটবল দল (ইংরেজি)\nটেমপ্লেট:এএফসি অনূর্ধ্ব-২০ দল"}