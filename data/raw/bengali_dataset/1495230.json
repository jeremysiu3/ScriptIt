{"pageid": 1495230, "title": "কলেজ অফ মেডিসিন অ্যান্ড জে. এন. এম হাসপাতাল", "url": "https://bn.wikipedia.org/wiki?curid=1495230", "content": "কলেজ অফ মেডিসিন অ্যান্ড জে. এন. এম হাসপাতাল ভারতের পশ্চিমবঙ্গ রাজ্যের নদিয়া জেলার কল্যাণী শহরে অবস্থিত একটি মেডিক্যাল কলেজ এবং হাসপাতাল। বর্তমানে কলেজটি পশ্চিমবঙ্গ স্বাস্থ্যবিজ্ঞান বিশ্ববিদ্যালয়ের অধীনস্থ এবং জাতীয় মেডিক্যাল কমিশন দ্বারা স্বীকৃত। এখানে চিকিৎসা শাস্ত্রের স্নাতক এবং কয়েকটি নির্দিষ্ট বিষয়ে স্নাতকোত্তর ডিগ্রি কোর্স পড়ানো হয়। কলেজটিতে স্নাতক পর্যায়ে জাতীয় যোগ্যতা ও প্রবেশিকা পরীক্ষা (স্নাতক-পূর্ব) বা নিট পরীক্ষার মাধ্যমে মেধার ভিত্তিতে ছাত্রছাত্রীদের ভর্তি করা হয়। বছরে ১২৫ জন ছাত্রছাত্রী এই কলেজ থেকে ডাক্তারি ডিগ্রি লাভ করেন। এছাড়া এই কলেজ থেকে প্যারা-মেডিক্যাল বিষয়েও কোর্স চালু আছে।\n\n\n== ইতিহাস ==\n২০১০ সালে এই মেডিক্যাল কলেজ এবং হাসপাতালটি প্রতিষ্ঠিত হয় এবং বর্তমানে এটি পশ্চিমবঙ্গ স্বাস্থ্যবিজ্ঞান বিশ্ববিদ্যালয়ের অধীনে রয়েছে। ২০১০ সালে কলেজটি মেডিক্যাল কাউন্সিল অফ ইন্ডিয়াতে নথিভুক্ত হয়। ২০১০ সালে ১০০ জন ডাক্তারি পড়ুয়া এই কলেজের প্রথম ব্যাচে ভর্তি হন। ২০১৩ সাল থেকে গান্ধী মেমোরিয়াল হাসপাতালটি এই কলেজের দ্বিতীয় ক্যাম্পাস হিসেবে ব্যবহৃত হচ্ছে।\n\n\n== অধ্যক্ষদের তালিকা ==\nডা: এস. দেব\nডা: এইচ দাশগুপ সাহা\nডা: দীপঙ্কর ভট্টাচার্য\nডা: শান্তনু ব্যানার্জী\nডা: সুব্রত চট্টোপাধ্যায়\nডা: কেশব মুখোপাধ্যায়\nডা: অভিজিৎ মুখার্জী\nডা: মনিদিপ পাল\n\n\n== তথ্যসূত্র =="}