{"pageid": 1388779, "title": "দাগ (১৯৫২-এর চলচ্চিত্র)", "url": "https://bn.wikipedia.org/wiki?curid=1388779", "content": "দাগ অমিয় চক্রবর্তী প্রযোজিত ও পরিচালিত ১৯৫২ সালের ভারতীয় হিন্দি ভাষার প্রণয়ধর্মী নাট্য চলচ্চিত্র। এর কাহিনি ও চিত্রনাট্য লিখেছেন যৌথভাবে অমিয় চক্রবর্তী ও রাজেন্দ্র শঙ্কর। এতে শ্রেষ্ঠাংশে অভিনয় করেন দিলীপ কুমার ও নিম্মী এবং পার্শ্ব চরিত্রে অভিনয় করেন ঊষা কিরণ, ললিতা পবার, কানহাইয়ালাল, ও লীলা মিশ্র। চলচ্চিত্রটির সঙ্গীতায়োজন করেন শঙ্কর-জয়কিশন।\nচলচ্চিত্রটি ১৯৫২ সালের ৪ঠা জুলাই ভারতে মুক্তি পায় এবং বক্স অফিসে ব্যবসাসফল হয়। দিলীপ কুমার ১ম ফিল্মফেয়ার পুরস্কারে শ্রেষ্ঠ অভিনেতা বিভাগে পুরস্কার অর্জন করেন।\n\n\n== অভিনয়শিল্পীদল ==\nদিলীপ কুমার - শঙ্কর\nনিম্মী - পার্বতী \"পারো\"\nঊষা কিরণ - পুষ্প \"পুষ্পি\"\nললিতা পবার - শংকরের মা\nকানহাইয়ালাল - লালা জগৎ নারায়ণ\nলীলা মিশ্র - জগৎ নারায়ণের স্ত্রী\nসি. এস. দুবে - হীরা\nজওয়াহর কৌল - শ্যাম সুন্দর\nকৃষ্ণকান্ত\nলক্ষ্মণ রাও - রঘুনাথ\n\n\n== নির্মাণ ==\nএই চলচ্চিত্রের প্রধান নারী চরিত্রের জন্য নির্মাতা অমিয় চক্রবর্তীর প্রথম পছন্দ ছিলেন মধুবালা, কিন্তু ব্যস্ত সময়সূচীর জন্য তিনি কাজটি করতে পারেননি। তিনি সে সময় দিলীপ কুমারের বিপরীতে তরানা ও সংদিল চলচ্চিত্রের শুটিংয়ে ব্যস্ত ছিলেন।\n\n\n== সঙ্গীত ==\nদাগ চলচ্চিত্রের সঙ্গীতায়োজন করেছেন শঙ্কর-জয়কিশন এবং গীত লিখেছেন শৈলেন্দ্র ও হসরত জয়পুরি।\n\n\n== পুরস্কার ==\n১ম ফিল্মফেয়ার পুরস্কার\nবিজয়ী: শ্রেষ্ঠ অভিনেতা - দিলীপ কুমার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দাগ   (ইংরেজি)"}