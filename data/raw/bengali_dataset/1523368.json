{"pageid": 1523368, "title": "বালা হিজাম", "url": "https://bn.wikipedia.org/wiki?curid=1523368", "content": "সুরজা বালা হিজাম, যিনি বালা হিজাম ( মেইতেই উচ্চারণ : /ba-lā hī-jam/) নামেই বেশি পরিচিত, তিনি একজন ভারতীয় অভিনেত্রী, যিনি মূলত মণিপুরী চলচ্চিত্রে অভিনয় করেন।  তিনি ইয়াইসকুলগি পাখাং আঙ্গাওবা, মণিপুর এক্সপ্রেস, সানাগি তাংবাল, নীলাকাশম পাচাকাদল চুভান্না ভূমি এবং ওয়াকচিঙ্গি লেনের মতো চলচ্চিত্রে তার প্রধান ভূমিকার জন্য পরিচিত। \n\n\n== কর্মজীবন ==\nবালা হিজাম মাত্র পনেরো বছর বয়সে ওকেন আমাকচামের টেলাঙ্গা মামেই চলচ্চিত্রে অভিনয়ের মাধ্যমে চলচ্চিত্র জগতে অভিষেক করেন ইরোম মাইপাক চলচ্চিত্রের চিত্রগ্রাহকের সুপারিশে তিনি এই ভূমিকায় অভিনয় করার সূযোগ পান।  বালা হিন্দি ছবি জিন্দেগি অন দ্য রকস -এর চিত্রগ্রহনের কাজ শুরু করেছিলেন, কিন্তু কিছু সমস্যার কারণে তা অসম্পূর্ণ থেকে যায়।  তার দ্বিতীয় উল্লেখযোগ্য চলচ্চিত্র ছিল রোমি মেইতেই পরিচালিত খাংদ্রেদা নংদাম্বা, যেখানে তিনি  একটি সহায়ক ভূমিকায় অভিনয় করেছিলেন। বালা এই চলচ্চিত্রে আঞ্চলিক অভিনেতা কমলা সাইখোমের সাথে অভিনয় করেছিলেন। ফ্লাই হাই ফিল্মস নামক সংস্থার অধীনে নির্মিত এবং ইয়োমাই মংসাবা পরিচালিত পান্থুঙ্গি ওয়াংমাদা  চলচ্চিত্রে তিনি প্রথম প্রধান চরিত্রে অভিনয় করার সুযোগ পান। বালার অভিনীত জনপ্রিয় চলচ্চিত্রগুলোর মধ্যে ইয়াইসকুলগি পাখাং আঙ্গাওবা, মণিপুর এক্সপ্রেস, মীরাং মাহুম, অমুক্তা আনি, দিল্লি মেলেই, সানাগি তাংবাল এবং থাবাটন ২।  তিনি তামোয়াইগি এবেচা সিনেমায় একজন প্রতিবন্ধী মহিলার ভূমিকায় অভিনয় করেছিলেন।\n২০১৮ সালে, তিনি হু সেড বয়েজ ক্যান্ট ওয়্যার মেকআপ? শিরোনামের একটি শিক্ষামূলক চলচ্চিত্রে অভিনয় করেছিলেন।  তিনি ২০২২ সালে মায়াঙ্ক প্রতাপ সিং পরিচালিত একটি স্বল্পদৈর্ঘ্য চলচ্চিত্র লেম্বি লেইমা -তে অভিনয় করেছিলেন। \n\n\n== তথ্যসূত্র =="}