{"pageid": 1497759, "title": "লিয়োনা লিষোয়", "url": "https://bn.wikipedia.org/wiki?curid=1497759", "content": "লিয়োনা লিষোয় (মালয়ালম: ലിയോണ ലിഷോയ്, জন্ম: ২৬ এপ্রিল ১৯৯১) একজন ভারতীয় অভিনেত্রী ও মডেল, যিনি মূলত মালয়ালম চলচ্চিত্রে অভিনয় করেন। তিনি মালয়ালম অভিনেতা লিষোয়ের মেয়ে।\n\n\n== ব্যক্তিগত জীবন ==\nলিয়োনা ১৯৯১ সালের ২৬ এপ্রিল জন্মগ্রহণ করেন। তিনি মালয়ালম চলচ্চিত্র ও টেলিভিশন অভিনেতা লিষোয়ের মেয়ে। লিয়োনা ত্রিশূরের হরিশ্রী বিদ্যা নিধি স্কুলে পড়াশোনা করেছেন। তিনি বেঙ্গালুরুর ক্রাইস্ট বিশ্ববিদ্যালয়ের একজন প্রাক্তন শিক্ষার্থী এবং পরবর্তীতে বেঙ্গালুরুর সিম্বায়োসিস ইনস্টিটিউট অব বিজনেস ম্যানেজমেন্ট থেকে এমবিএ ডিপ্লোমা অর্জন করেছিলেন।\n\n\n== কর্মজীবন ==\nলিয়োনা বিভিন্ন বিজ্ঞাপনের মডেল হিসেবে তার কর্মজীবন শুরু করেন। এরপর তিনি ২০১২ সালে কালিকালাম চলচ্চিত্রে শারদা’র মেয়ের চরিত্রে অভিনয়ের জন্য চুক্তিবদ্ধ হন। তার প্রথম উল্লেখযোগ্য ভূমিকা ছিল জাওয়ান অব ভেল্লিমালা চলচ্চিত্রে, যেখানে মম্মুট্টী ও মমতা মোহনদাসও ছিলেন। এতে লিয়োনা আসিফ আলী’র প্রেমিকার চরিত্রে অভিনয় করেছিলেন।\n২০১৩ সালে তিনি বিজ্ঞান কল্পকাহিনীনির্ভর চলচ্চিত্র রেড রেইন-এ কেন্দ্রীয় নারী চরিত্রে অভিনয় করেন, চলচ্চিত্রটি আন্তর্জাতিক অভিনয়শিল্পী ও কারিগরি দল নিয়ে নির্মিত হয়েছিল।\nতিনি ফাহাদ ফজিল অভিনীত নর্থ ২৪ কাদাম ও হারাম চলচ্চিত্রে ক্ষণিক চরিত্রে অভিনয় করেছেন। ২০১৬ সালে তিনি আন্‌মারিয়া কালিপ্পিলানা চলচ্চিত্রে ডা. তেরেসা চরিত্রে অভিনয় করেন। লিয়োনা ২০১৭ সালে হাদিয়া চলচ্চিত্রে একটি মুসলিম এতিমখানায় এতিমের চরিত্রে অভিনয়ের জন্য চুক্তিবদ্ধ হয়েছিলেন।\nএরপর তিনি বিশ্বাসপূর্বম মানসুর (২০১৭), মারাদোনা (২০১৮), কুইন (২০১৮), এবং আতিরেন্‌ (২০১৯) চলচ্চিত্রে উল্লেখযোগ্য অভিনয়ের মাধ্যমে তার দক্ষতার পরিসর আরও বিস্তৃত করেন।\nমায়ানদী চলচ্চিত্রে সমীরা নামক একজন চলচ্চিত্র অভিনেত্রীর ভূমিকায় তার অভিনয় দর্শকদের দ্বারা ব্যাপকভাবে প্রশংসিত হয়। এছাড়া, তিনি অ্যান শীতল ও শেন নিগম অভিনীত থ্রিলার নাট্য চলচ্চিত্র ইশ্‌ক–এ মারিয়া চরিত্রে অভিনয় করেন।\nপ্রসোভ বিজয়নের অন্বেষণম (২০২০) চলচ্চিত্রে, লিয়োনা জয়সূর্য ও শ্রুতি রামচন্দ্রনের সঙ্গে অভিনয় করেন। এতে একজন পুলিশ অফিসারের চরিত্রে সূক্ষ্ম অভিনয়ের জন্য তিনি ব্যাপক প্রশংসা অর্জন করেন।\n\n\n== চলচ্চিত্রের তালিকা ==\n\n\n=== পূর্ণদৈর্ঘ্য চলচ্চিত্র ===\n\n\n=== টেলিভিশন ===\n\n\n=== ওয়েব ধারাবাহিক ===\n\n\n=== স্বল্পদৈর্ঘ্য চলচ্চিত্র ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে লিয়োনা লিষোয় (ইংরেজি)\nফেসবুকে লিয়োনা লিষোয়\nইন্সটাগ্রামে লিয়োনা লিষোয়"}