{"pageid": 14161, "title": "অভিযান (১৯৬২-এর চলচ্চিত্র)", "url": "https://bn.wikipedia.org/wiki?curid=14161", "content": "অভিযান সত্যজিৎ রায় পরিচালিত ১৯৬২ সালের বাংলা ভাষার ভারতীয় চলচ্চিত্র। তারাশঙ্কর বন্দ্যোপাধ্যায় রচিত একই নামের জনপ্রিয় উপন্যাস অবলম্বনে এর চিত্রনাট্য রচিত হয়েছে। এর আগেও সত্যজিৎ তারাশঙ্করের একটি গল্প থেকে চলচ্চিত্র বানিয়েছিলেন যার নাম ছিল জলসাঘর। তারাশঙ্করের রচনা থেকে করা এই দুটি চলচ্চিত্রতেই মানুষের অহংবোধের বিষয়টি ফুটে উঠেছে। জলসাঘরে বিশ্বম্ভরের জমিদারী অহংবোধ আর অভিযানে নরসিংহের আভিজাত্যের অহংবোধ সুস্পষ্টভাবে রূপায়িত হয়েছে। তবে অহংবোধ ছাপিয়ে দুটি চলচ্চিত্রতেই মানবতা বড় হয়ে উঠেছে। সত্যজিতের শৈল্পিক পরিচালনা দুটিকেই ধ্রুপদী চলচ্চিত্রের মর্যাদায় ভূষিত করেছে। চলচ্চিত্রটি ১০ম জাতীয় চলচ্চিত্র পুরস্কারে দ্বিতীয় শ্রেষ্ঠ পূর্ণদৈর্ঘ্য চলচ্চিত্রের জন্য মেধার সনদ ও ২৬তম বাংলা চলচ্চিত্র সাংবাদিক সমিতি পুরস্কারে শ্রেষ্ঠ ভারতীয় চলচ্চিত্র-সহ চারটি বিভাগে পুরস্কার অর্জন করে।\n\n\n== চরিত্রসমূহ ==\nসৌমিত্র চট্টোপাধ্যায় - নরসিংহ\nওয়াহিদা রেহমান - গুলাবি\nরুমা গুহঠাকুরতা - নীলী\nজ্ঞানেশ মুখোপাধ্যায় - জোসেফ\nচারুপ্রকাশ ঘোষ - সুখনরাম (চোরাচালানের ব্যবসায়ী)\nরবি ঘোষ - রামা (নরসিংহের সহকারী)\nঅরুণ রায় - নস্কর\nশেখর চট্টোপাধ্যায় - রামেশ্বর\nঅজিত বন্দ্যোপাধ্যায় - ব্যানার্জি\nরেবা দেবী - জোসেফ ও নীলীর মা\nঅবনী মুখোপাধ্যায় - সুখনরামের উকিল\n\n\n== পুরস্কার ==\n\n\n== সংরক্ষণ ==\nঅ্যাকাডেমি ফিল্ম আর্কাইভ ২০০১ সালে অভিযান সংরক্ষণ করে।\n\n\n== তথ্যসূত্র ==\n\n\n== বহিঃসংযোগ ==\nঅলমুভিতে অভিযান (ইংরেজি)\nইন্টারনেট মুভি ডেটাবেজে অভিযান  (ইংরেজি)\n\nটেমপ্লেট:শ্রেষ্ঠ ভারতীয় চলচ্চিত্র বিভাগে বাংলা চলচ্চিত্র সাংবাদিক সমিতি পুরস্কার"}