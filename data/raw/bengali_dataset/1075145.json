{"pageid": 1075145, "title": "ওয়াজেদিয়া আলিয়া মাদ্রাসা", "url": "https://bn.wikipedia.org/wiki?curid=1075145", "content": "ওয়াজেদিয়া আলিয়া মাদ্রাসা চট্টগ্রাম জেলার একটি আলিয়া মাদ্রাসা। এটি চট্টগ্রামের বায়েজীদ বোস্তামি থানায় অবস্থিত। মাদ্রাসাটি ১৯০০ সালে চট্টগ্রামের কিছু স্থানীয় মুসলিম কর্তৃক প্রতিষ্ঠিত হয়। মাদ্রাসাটির দাখিল ও আলিম শ্রেণীর কার্যক্রমের জন্য বাংলাদেশ মাদ্রাসা শিক্ষাবোর্ডের অধিনে রয়েছে। এবং ফাজিল ও কামিল শ্রেণীর জন্য ইসলামি আরবি বিশ্ববিদ্যালয় অধিভুক্ত রয়েছে।\n\n\n== ইতিহাস ==\nচত্তগ্রামে ইসলামি ও আধুনিক উচ্চ শিক্ষার সুবিধার জন্য মাদ্রাসা প্রতিষ্ঠিত হয়েছিলো। মাদ্রাসাটি প্রাথমিক অবস্থায় একটি মক্তব হিসাবে কার্যক্রম শুরু করে। পরে ধীরে ধীরে কার্যক্রম বৃদ্ধির সাথে সাথে মাদ্রাসাটি ক্রমান্বয়ে দাখিল ও আলিম শ্রেণী অনুমোদন লাভ করে। বর্তমানে মাদ্রাসাটিতে আলিয়া মাদ্রাসার সর্বোচ্চ শ্রেণী কামিল পর্যন্ত পাঠদান করা হয়।\n২০০৬ সালের পূর্ব পর্যন্ত বাংলাদেশের সকল আলিয়া মাদ্রাসা বাংলাদেশ মাদ্রাসা শিক্ষাবোর্ড কর্তৃক নিয়ন্ত্রণ হতো। ২০০৬ সালের আলিয়া মাদ্রাসার ফাযিল (স্নাতক ডিগ্রি) ৩ বছর এবং কামিল (স্নাতকোত্তর) ২ বছর মোট ৫ বছরের কোর্স চালু হয় এবং বাংলাদেশের ১,০৮৬টি ফাযিল (স্নাতক) ও ১৯৮টি কামিল (স্নাতকোত্তর) মাদ্রাসা ইসলামী বিশ্ববিদ্যালয় কুষ্টিয়ার অধিভুক্ত হয়। এরফলে ফাজিল ও কামিল পরীক্ষা উভয় মিলিয়ে সাধারণ শিক্ষার পূর্ণ স্নাতক ডিগ্রির সমমান লাভ করে। এরপরে ২০১৬ সালে মাদ্রাসা শিক্ষাকে আরও আধুনিকরন করার জন্য ইসলামি আরবি বিশ্ববিদ্যালয় প্রতিষ্ঠা করা হয়, এবং হলে আলিয়া মাদ্রাসাসমূহ সেখানে স্থানান্তরিত করা হয়।\n\n\n== শিক্ষা কার্যক্রম ==\nমাদ্রাসাটিতে ইবতেদায়ী থেকে শুরু করে আলিয়া মাদ্রাসার সর্বোচ্চ পর্যায় কামিল শ্রেণী পর্যন্ত রয়েছে। এই মাদ্রাসার দাখিল ও আলিম পর্যায়ে বিজ্ঞান ও মানবিক উভয় শাখা রয়েছে। এবং ফাজিল ও পর্যায়ে আল কুরআন ও ইসলামি অধ্যয়ন, আল হাদিস ও ইসলামি অধ্যয়ন, দাওয়াহ প্রভৃতি বিভাগ চালু আছে। এছাড়াও কামিল পর্যায়ে আল কুরআন ও আল হাদিস নিয়ে উচ্চ পড়াশোনা ও গবেষণার সুযোগ রয়েছে।\n\n\n== উল্লেখযোগ্য ব্যক্তি ==\nওবায়দুল হক নঈমী - তিনি ছিলেন আহলে সুন্নাত ওয়াল জামা'আত বাংলাদেশের সাবেক চেয়ারম্যান ও জামেয়া আহমদিয়া সুন্নিয়া কামিল মাদরাসার শায়খুল হাদিস\nনুরুল ইসলাম হাশেমি - ইসলামি শিক্ষাবিদ, আলেম ও ধর্মপ্রচারক, আহলে সুন্নাত ওয়াল জামা'আত বাংলাদেশের সাবেক সভাপতি\n\n\n== আরও দেখুন ==\nবিষয়শ্রেণী:ওয়াজেদিয়া আলিয়া মাদ্রাসার প্রাক্তন শিক্ষার্থী\n\n\n== তথ্যসূত্র ==\n\nবিষয়শ্রেণী:চট্টগ্রাম জেলার শিক্ষাপ্রতিষ্ঠান"}