{"pageid": 1020181, "title": "আমতলী সরকারি কলেজ", "url": "https://bn.wikipedia.org/wiki?curid=1020181", "content": "আমতলী সরকারি কলেজ, যা পূর্বে আমতলী ডিগ্রি কলেজ নামে পারিচিত ছিল, বাংলাদেশের বরগুনা জেলার আমতলী উপজেলার অন্তর্গত একটি সরকারি শিক্ষাপ্রতিষ্ঠান। ১৯৬৯ সালে প্রতিষ্ঠিত জাতীয় বিশ্ববিদ্যালয়ের অধিভূক্ত কলেজটি উচ্চ মাধ্যমিক সার্টিফিকেট, ডিগ্রী ও কিছু স্নাতক পর্যায়ের সার্টিফিকেট প্রদান করে।কলেজটিতে বরিশাল শিক্ষা বোর্ডের উচ্চ মাধ্যমিক এবং জাতীয় বিশ্ববিদ্যালয়ের স্নাতক কোর্সের পাশাপাশি বাংলাদেশ কারিগরি শিক্ষা বোর্ডের উচ্চ মাধ্যমিক এবং বাংলাদেশ উম্মুক্ত বিশ্ববিদ্যালয়ের বিভিন্ন কোর্সের পাঠদান করা হয়।\n\n\n== ইতিহাস ==\nকলেজটি ১৯৬৯ সালে উচ্চ মাধ্যমিক কলেজ হিসেবে প্রতিষ্ঠিত হয়। প্রতিষ্ঠাতা হলেন মোঃ মফিজ উদ্দিন তালুকদার নামের একজন সম্ভ্রান্ত ব্যক্তি। ১৯৭২ সালে বি.এ(পাস) কোর্স ও ২০০২ সালে স্নাতক শ্রেনী খোলা হয়। ১ জুলাই ১৯৬৯ (1969-07-01) তারিখে কলেজটিকে প্রথম এমপিওভুক্ত করা হয়।। ২০১৬ সালে কলেজটিকে জাতীয়করণ করা হয়েছে। কলেজটিতে ২০২৪ সালের ২৮ এপ্রিল ৪১তম বিসিএস থেকে নিয়মিত বিসিএস (সাধারণ শিক্ষা) ক্যাডারের শিক্ষক প্রদায়ন করা শুরু হয়। তবে ক্যাডার সার্ভিসের শিক্ষক প্রদানের পূর্বেই শিক্ষা ক্যাডারের অধ্যাপক পদমর্যাদায় অধ্যক্ষ প্রদায়ন করা হয়েছিল। \n\n\n== তথ্যসূত্র ==\n\n\n== বহিঃসংযোগ =="}