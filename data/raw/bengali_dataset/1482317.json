{"pageid": 1482317, "title": "আমজাদ সাকিব", "url": "https://bn.wikipedia.org/wiki?curid=1482317", "content": "ড. মুহাম্মদ আমজাদ সাকিব (পাঞ্জাবি/ উর্দু: امجد ثاقب‎‎; ১ ফেব্রুয়ারি, ১৯৫৭) হলেন একজন পাকিস্তানি সামাজিক উদ্যোক্তা, ক্ষুদ্রঋণ প্রবক্তা, প্রাক্তন সরকারি কর্মচারী ও লেখক। আমজাদ পাকিস্তানের আখুয়াত ফাউন্ডেশনের প্রতিষ্ঠাতা ও নির্বাহী পরিচালক, যা বর্তমান বিশ্বের সবচেয়ে বড় ইসলামি ক্ষুদ্রঋণ সংস্থা, যা সমাজের অবহেলিত অংশকে সুদমুক্ত ঋণ প্রদান করে। ২০০১ সালে প্রতিষ্ঠার পর থেকে সংস্থাটি এখন সফলভাবে ২২০ বিলিয়ন পাকিস্তানি রূপি সুদমুক্ত ঋণ বিতরণ করেছে, সারা পাকিস্তানে ৬ মিলিয়নেরও বেশি পরিবারকে সাহায্য করেছে।\nদারিদ্র্য বিমোচনের জন্যে বহুমাত্রিক পদ্ধতি অবলম্বনে আখুওয়াত পাকিস্তানের প্রথম ফি-মুক্ত বিশ্ববিদ্যালয় আখুওয়াত কলেজ বিশ্ববিদ্যালয়সহ অন্য বেশ ক'টি প্রকল্প চালু করেছে, যা গোটা পাকিস্তান জুড়ে মেধাবী ছাত্রদের জন্য উন্মুক্ত, যারা অন্যথায় উচ্চ শিক্ষা গ্রহণ করতে সক্ষম হবে না। আখুওয়াত তার ছত্রছায়ায় আরও বেশ কয়েকটি প্রকল্প পরিচালনা করে যার মধ্যে কয়েকটির মধ্যে রয়েছে আর্থিক অন্তর্ভুক্তি বৃদ্ধি, শিক্ষা ও স্বাস্থ্যসেবামূলক সেবা, অসহায়দের সমর্থনের পাশাপাশি খাদ্য ও বস্ত্রের ব্যবস্থা।\nসাকিব সামাজিক গতিশীলতা, দারিদ্র্য বিমোচন, ক্ষুদ্র ঋণ ও শিক্ষা ব্যবস্থাপনার জন্য নিজের কাজের জন্য পরিচিত। তিনি নয়টি বই লিখেন, যার মধ্যে রয়েছে আখুয়াত কা সফর ও মোলুমুসালি, যা আখুয়াত গঠনে তার যাত্রা বর্ণনা করে এবং তিনি নিয়মিত পাকিস্তানের বেশ কয়েকটি সংবাদপত্রে কলাম লেখেন। তিনি পাকিস্তানের সবচেয়ে বড় বেসামরিক পুরস্কার সিতারা -ই-ইমতিয়াজ, হিলাল-ই-ইমতিয়াজ পুরস্কারসহ বেশ কয়েকটি জাতীয় ও আন্তর্জাতিক সম্মানের প্রাপক। তিনি তার সংস্থার সুদ-মুক্ত ঋণ কর্মসূচির জন্য ২০২১ সালে রামোন ম্যাগসেসে পুরস্কারও পেয়েছিলেন।\n\n\n== তথ্যসূত্র =="}