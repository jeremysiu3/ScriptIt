{"pageid": 1182728, "title": "ঘাটাইল ক্যান্টনমেন্ট বোর্ড হাই স্কুল, টাঙ্গাইল", "url": "https://bn.wikipedia.org/wiki?curid=1182728", "content": "ঘাটাইল ক্যান্টনমেন্ট বোর্ড হাই স্কুল হচ্ছে বাংলাদেশের টাঙ্গাইল জেলার ঘাটাইল পৌরসভার শহীদ সালাহউদ্দিন সেনানিবাসে অবস্থিত একটি সেনাবাহিনী পরিচালিত মাধ্যমিক বিদ্যালয়। বিদ্যালয়টি প্রতিষ্ঠিত হয়েছিলো ১৯৮৪ সালে।\n\n\n== ইতিহাস ==\n১৯৮৪ সালে টাঙ্গাইলের শিক্ষার মান বৃদ্ধির উদ্দেশ্যে ঘাটাইল ক্যান্টনমেন্ট বোর্ডের উদ্যোগে একটি জুনিয়র স্কুল প্রতিষ্ঠা করা হয়; যার অর্থায়নের ভার ছিলো সামরিক ভূমি ও সেনানিবাস অধিদপ্তরের হাতে। ক্যান্টনমেন্ট জুনিয়র স্কুল নামে কার্যক্রম শুরু করা প্রতিষ্ঠানটিকে ১৯৮৮ সালে মাধ্যমিক বিদ্যালয়ে রূপান্তর করা হয় ও নাম পরিবর্তন করে ঘাটাইল ক্যান্টনমেন্ট বোর্ড হাই স্কুল রাখা হয়। ৯ পদাতিক ডিভিশন, সাভারের তৎকালীন জিওসি, মেজর জেনারেল এম নুরুদ্দিন খানের সম্মতিক্রমে এটি প্রতিষ্ঠা লাভ করে।\n\n\n== শ্রেণি, বিভাগ ও শাখা সমূহ ==\nবিদ্যালয়টি মূলত একটি প্রাথমিক বিদ্যালয় সংযুক্ত মাধ্যমিক বিদ্যালয়। বর্তমানে এ বিদ্যালয়ে ১ম থেকে ১০ম শ্রেণি পর্যন্ত শিক্ষাদান করা হয়।\n\n\n== ইউনিফর্ম ==\nছেলেদের সাদা শার্ট  , নেভি ব্লু প্যান্ট  , সাদা কেডস্   এবং কালো বেল্ট  \nমেয়েদের নীল কামিজ  , কামিজের উপর সাদা ক্রস বেল্ট  , কোমরে সাদা বেল্ট  , সাদা অ্যাপ্রোন   এবং সাদা কেডস্  \n\n\n== শিক্ষা কার্যক্রম ==\nবিদ্যালয়টিতে ছেলে এবং মেয়ে উভয়ের অধ্যয়নের সুযোগ থাকে।\n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ \n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা, আন্তঃহাউজ ক্রীড়া প্রতিযোগিতা আয়োজনে ব্যবহৃত হয়। \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সংঘ ==\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nঘাটাইল ক্যান্টনমেন্ট বোর্ড\nটাঙ্গাইল জেলা\nটাঙ্গাইল জেলার শিক্ষা প্রতিষ্ঠানের তালিকা\n\n\n== তথ্যসূত্র =="}