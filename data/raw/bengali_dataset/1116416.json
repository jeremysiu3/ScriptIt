{"pageid": 1116416, "title": "ব্রাহ্মণবাড়িয়া সরকারি মহিলা কলেজ", "url": "https://bn.wikipedia.org/wiki?curid=1116416", "content": "ব্রাহ্মণবাড়িয়া সরকারি মহিলা কলেজ (সংক্ষেপে বিজিএমসি) ব্রাহ্মণবাড়িয়া জেলার একমাত্র সরকারি মহিলা কলেজ।\n\n\n== ইতিহাস ==\nব্রাহ্মণবাড়িয়া সরকারি মহিলা কলেজ প্রতিষ্ঠিত হয় ১৯৬৪ সালে। ব্রাহ্মণবাড়িয়া সদরে জেলা সদর হাসপাতাল রোডে ২ একর ৮০ শতাংশ জায়গা জুড়ে অবস্থিত এই কলেজটি। ৩১ অক্টোবর ১৯৬৩ সালে ব্রাহ্মণবাড়িয়া মহকুমার প্রশাসক হয়ে আসেন এম এম নূর-উন-নবী চৌধুরী। মেয়েদের উচ্চ শিক্ষার জন্য একটি স্বতন্ত্র কলেজ করার পরিকল্পনা করেন তিনি। ১৬ আগস্ট  ১৯৬৪ সালে  ব্রাহ্মণবাড়িয়া কলেজের বাংলার অধ্যপক প্রয়াত মিন্নাত আলীকে অধ্যক্ষ নিয়োগ করে ১৯৬৪-১৯৬৫ শিক্ষাবর্ষ হতে একাডেমিক কার্যক্রম শুরু করা হয়। স্থানীয় মডেল গার্লস হাইস্কুলে মর্নিং শিফটের মাধ্যমে পাঁচজন খণ্ডকালীন শিক্ষক দ্বারা বিশজন ছাত্রী নিয়ে ক্লাস শুরু হয়। এভাবেই যাত্রা শুরু হয় মহাবিদ্যালয়টির।\n\n\n== শিক্ষা কার্যক্রম ==\nব্রাহ্মণবাড়িয়া সরকারি মহিলা কলেজ এইচএসসি, অনার্স কোর্স, মাস্টার্স এবং ডিগ্রী কোর্স প্রদান করে।\n\n\n=== সম্মান কোর্স ===\nবাংলা\nইসলামি ইতিহাস এবং সংস্কৃতি\nদর্শনশাস্ত্র\nরাষ্ট্রবিজ্ঞান\nসমাজবিজ্ঞান\nসামাজিক কাজ\nঅর্থনীতি\nমনোবিজ্ঞান\n\n\n=== মাস্টার্সের ফাইনাল কোর্স ===\nবাংলা\nইসলামি ইতিহাস এবং সংস্কৃতি\nদর্শনশাস্ত্র\nঅর্থনীতি\n\n\n=== ডিগ্রী (পাস) কোর্স ===\nবি. (পাস)\nবি এস এস (পাস)\nবি. এস. (পাস)\nবি বি এস (পাস)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}