{"pageid": 1050158, "title": "জামিয়া আল-কারম", "url": "https://bn.wikipedia.org/wiki?curid=1050158", "content": "জামিয়া আল-কারম (আরবি: جامعة الکرم ) ইংল্যান্ডের নটিংহ্যামশায়ারের ইটনে অবস্থিত একটি ইসলামি শিক্ষা প্রতিষ্ঠান। ইটনের ৩০ একর জায়গা জুড়ে প্রতিষ্ঠানটি অবস্থিত। প্রতিষ্ঠানটি মুহাম্মদ ইমদাদ হুসেন পীরজাদা পরিচালনা করেছেন।\n\n\n== ইতিহাস ==\n১৯৯৫ সালে জামিয়া আল-কারম তার বর্তমান অবস্থানে নটিংহামশায়ার রেটফোর্ডে চলে আসে, যেখানে এর প্রতিষ্ঠাতা শেখ পীরজাদা একটি নতুন প্রকল্প আল কারম মাধ্যমিক বিদ্যালয় চালু করেছিলেন। এটি একটি বোর্ডিং স্কুল ছিল যা জিসিএসই স্তর পর্যন্ত শিক্ষা প্রদান করে। স্কুলটি শিক্ষার মান বজায় রেখেছিল এবং এর ফি কম থাকায় অনেকের জন্য সেটা সাশ্রয়ী ছিল।\nএটি ইংরেজি, গণিত এবং বিজ্ঞান বিষয়ে পাঠদান করে। পাশাপাশি আরবি ভাষা, ইসলামিক স্টাডিজ এবং উর্দু বিষয়গুলিও পাঠদান করে।\nইনস্টিটিউট ৪০০ ব্রিটিশ ইসলামিক পণ্ডিত তৈরি করেছে যার মধ্যে ৪০ জন মিশরের কায়রোতে আল-আজহার বিশ্ববিদ্যালয় থেকে স্নাতক হয়েছেন। ১৯৫১ সাল দুটি প্রতিষ্ঠানের মধ্যে সম্পর্ক বিদ্যমান। যখন বিচারপতি শাইখ মুহাম্মদ কারম শাহ আল-আজহারী (যার নাম অনুসারে জামিয়া আল-কারম নামকরণ করা হয়) আহমাদ জাকি, মুস্তাফা শিলবি এবং মুহাম্মদ আবু জাহরাসহ আল-আজহারের মহান পণ্ডিতদের তত্ত্বাবধানে আল-আজহার বিশ্ববিদ্যালয়ে পড়াশোনা শুরু করেন।\n২০১১ সালের ১৫ মে রবিবার, জামিয়া আল-কারম প্রাঙ্গণে ওয়ার্ল্ড অ্যাসোসিয়েশন ফর আল-আজহার গ্র্যাজুয়েটস (ডাব্লুএএজি)-এর যুক্তরাজ্য শাখা এবং গ্রেট ব্রিটেনের আল-আজহার যোগাযোগ অফিসের উদ্বোধন করা হয়। এতে কেমব্রিজ বিশ্ববিদ্যালয় ও কেমব্রিজ মুসলিম কলেজের টিমোথি উইন্টার, নাজির আহমেদ, ব্যারন আহমেদ, ফায়াজ গফুর (সিওও, এআরওয়াই নেটওয়ার্ক) সহ অন্যান্যরা উপস্থিত ছিলেন।\nজামিয়া আল কারমের ইমাম ও প্রবীণ প্রভাষক গুল মুহাম্মাদ ব্রিটিশ জিম্মি অ্যালান হেনিংকে মুক্তি দেওয়ার জন্য আইএসআইএস-এর কাছে আবেদন করেছিলেন এবং জঙ্গিদের ইসলামের বিরুদ্ধে 'সবচেয়ে নিন্দনীয় পাপ' না করার আহ্বান জানান।\n\n\n== শিক্ষায়তনিক ==\nজামিয়া আল-কারম প্রতিষ্ঠাতার দৃষ্টিভঙ্গি অনুসারে এটি ব্রিটিশ মুসলমানদের শিক্ষাগত ও সামাজিক সামাজিক চাহিদা পূরণের জন্য প্রতিষ্ঠিত হয়েছিল।\nজামিয়া আল কারমে দারসে নিজামি কোর্স পড়ায় যা ইসলামিক শিক্ষার প্রাচীনতম প্রতিষ্ঠান আল-আজহার বিশ্ববিদ্যালয়ের সাথে সংযুক্ত। এটি আল-আজহার বিশ্ববিদ্যালয়ের সাথে সম্পৃক্ততা অর্জন করেছে এবং জামিয়া আল-কারমের স্নাতকদের আল-আজহার বিশ্ববিদ্যালয়ের বিএ ডিগ্রি কোর্সের তৃতীয় বর্ষে ভর্তির প্রস্তাব দেওয়া হয়েছে। এটি ৬০ জনেরও বেশি ইসলামিক পণ্ডিত তৈরি করেছে।\nপ্রতিষ্ঠানটি একটি আল কারম নাশিদ গ্রুপ পরিচালনা করে। যা ঈদে মিলাদুন্নবী উদযাপনের সময় সহ বিভিন্ন অনুষ্ঠানে ইসলামিক গান পরিবেশন করে।\nএটি বিভিন্ন সম্প্রদায়ের মধ্যে সংলাপের কেন্দ্র হিসাবে কাজ করে। ব্রিটিশ কনজারভেটিভ পার্টির রাজনীতিবিদ ও নেওয়ার্কের সংসদ সদস্য (এমপি) রবার্ট জেনেরিক জামিয়া আল কারম পরিদর্শন করেন এবং এর প্রতিষ্ঠাতার প্রচেষ্টার  প্রশংসা করেন।\n\n\n== আরও দেখুন ==\nকেমব্রিজ মুসলিম কলেজ\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nমুহাম্মদ ইমদাদ হুসেন পিরজাদা সরকারী ওয়েবসাইট"}