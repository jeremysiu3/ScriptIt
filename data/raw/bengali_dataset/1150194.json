{"pageid": 1150194, "title": "গ্রেস কটেজ, কৃষ্ণনগর", "url": "https://bn.wikipedia.org/wiki?curid=1150194", "content": "গ্রেস কটেজ একটি সরকারি ভবন ও ঐতিহ্যবাহী স্থান। এটি ভারতের পশ্চিমবঙ্গের নদীয়া জেলার কৃষ্ণনগরের  চাঁদ সড়কের পাশে বৌবাজার এলাকার অবস্থিত। ভবনটি কাজী নজরুল ইসলামের স্মৃতি বিজড়িত। এই ভবন হতে নজরুল বাংলা সাহিত্য ও সঙ্গীতের জন্য বেশকিছু উল্লেখযোগ্য সৃষ্টি করেছিলেন। স্থাপনাটি মূলত পশ্চিমবঙ্গ রাজ্য বিদ্যুৎ বিতরণ কোম্পানির কমপ্লেক্সের অন্তর্গত। ২০১২ হতে গ্রেস কটেজ পশ্চিমবঙ্গের রাজ্য হেরিটেজ কমিশন কর্তৃক ঐতিহ্যবাহী স্থাপনা হিসেবে স্বীকৃত।  \n\n\n== ইতিহাস ==\nকাজী নজরুল ইসলাম তার বন্ধু হেমন্ত সরকারের আমন্ত্রণে কৃষ্ণনগরে আগমনের পর ১৯২৬ সালের ৩ জানুয়ারি হতে শহরের গোলাপট্টিতে হেমন্তের বাড়িতে অবস্থান করেন। একই বছর নজরুল গ্রেস কটেজ ভাড়া নেন। এখানে তিনি ১৯২৬ সালের জুন  হতে ১৯২৮ সালের ডিসেম্বর পর্যন্ত পরিবারসহ অবস্থান করেন। এবাড়িতে তার সন্তান বুলবুলের জন্ম হয় এবং তার মা জাহেদা খাতুন মৃত্যুবরণ করেন।\nব্রিটিশ আমল হতে গ্রেস কটেজ কৃষ্ণনগরের একটি বৈদ্যুতিক শক্তি উৎপাদন ও সংরক্ষণ কেন্দ্রের অংশ। একতলা ভবনটি কমপ্লেক্সের ভিতরে শক্তি উৎপাদন কেন্দ্রের এক কোনায় অবস্থিত। সংস্কারের পর, ২০১২ সালের ২৫ আগস্ট  ওয়েস্ট বেঙ্গল হেরিটেজ কমিশন ভবনটিকে রাজ্যের ঐতিহ্যের মর্যাদা দেয়। এখানে একটি পাঠাগার আছে।  'সুজন বাসর' নামক একটি সাংস্কৃতিক সংস্থা বর্তমানে কটেজটির দেখভাল করে। \n\n\n== বাংলা সংস্কৃতি ==\nগ্রেস কটেজ বাংলা সংস্কৃতির জন্য উল্লেখযোগ্য এবং কাজী নজরুল ইসলামের স্মৃতিধন্য ভবন। নজরুল দারিদ্র, ফণী-মনসা, সাম্যবাদী, পূবের হাওয়া'র মত বিখ্যাত কবিতাসমূহ, কাব্যগ্রন্থ  এবং মৃত্যুক্ষুধা  উপন্যাস এখানে থাকাকালীন রচনা করেন। ‘মৃত্যুক্ষুধা’য় এই বাড়ি এবং কৃষ্ণনগরের পরিচয় আছে। এই বাড়িতে নজরুলের হাতে বাংলা ভাষায় প্রথম গজল সৃষ্টি হয়। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}