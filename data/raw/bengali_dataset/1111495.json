{"pageid": 1111495, "title": "এর্ভে কফি", "url": "https://bn.wikipedia.org/wiki?curid=1111495", "content": "কুয়াকু এর্ভে কফি (আরবি: Hervé Koffi; ১৬ অক্টোবর ১৯৯৬; এর্ভে কফি নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে বেলজীয় ক্লাব শার্লেরোয়া এবং বুর্কিনা ফাসো জাতীয় দলের হয়ে গোলরক্ষক হিসেবে খেলেন।\nবুর্কিনাবি ফুটবল ক্লাব রাহিমোর যুব পর্যায়ের হয়ে খেলার মাধ্যমে কফি ফুটবল জগতে প্রবেশ করেছেন এবং এই দলের হয়ে খেলার মাধ্যমে তিনি ফুটবল খেলায় বিকশিত হয়েছেন। বুর্কিনাবি ক্লাব বোবো দিউলাসো স্পোর্টসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বোবো দিউলাসো স্পোর্টসের হয়ে খেলার পর তিনি রেসিং বোবো দিউলাসোয় যোগদান করেছেন। রেসিং বোবো দিউলাসোয় খেলার পর মিমোসাসের সাথে চুক্তি স্বাক্ষর করেছেন, যেখানে তিনি দুই মৌসুম অতিবাহিত করেছেন। পরবর্তীকালে, তিনি লিল, বেলেনেন্সেস এবং মুকরোঁর হয়ে খেলেছেন। ২০২১–২২ মৌসুমে, তিনি প্রায় ০.৫ মিলিয়ন ইউরোর বিনিময়ে মুকরোঁ হতে বেলজীয় ক্লাব শার্লেরোয়ায় যোগদান করেছেন।\n২০১৫ সালে, কফি বুর্কিনা ফাসো অনূর্ধ্ব-২৩ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। প্রায় ১ বছর যাবত বুর্কিনা ফাসোর বয়সভিত্তিক দলের হয়ে খেলার পর, তিনি ২০১৬ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৩৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকুয়াকু এর্ভে কফি ১৯৯৬ সালের ১৬ই অক্টোবর তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকফি বুর্কিনা ফাসো অনূর্ধ্ব-২৩ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।\n২০১৬ সালের ২৬শে মার্চ তারিখে, ১৯ বছর, ৫ মাস ও ১০ দিন বয়সে, ডান পায়ে ফুটবল খেলায় পারদর্শী কফি উগান্ডার বিরুদ্ধে অনুষ্ঠিত ২০১৭ আফ্রিকা কাপ অব নেশন্স বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে কফি সর্বমোট ৩ ম্যাচে অংশগ্রহণ করেছেন।\nকফি ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে এর্ভে কফি  (ইংরেজি)  \nসকারবেসে এর্ভে কফি (ইংরেজি) \nবিডিফুটবলে এর্ভে কফি  (ইংরেজি)  \nট্রান্সফারমার্কেটে এর্ভে কফি (ইংরেজি) \nওয়ার্ল্ডফুটবল.নেটে এর্ভে কফি (ইংরেজি) \nইএসপিএন এফসিতে এর্ভে কফি (ইংরেজি) \nন্যাশনাল-ফুটবল-টিমস.কমে এর্ভে কফি (ইংরেজি)"}