{"pageid": 1102005, "title": "হামাদ শহর", "url": "https://bn.wikipedia.org/wiki?curid=1102005", "content": "হামাদ শহর বা হামাদ টাউন ( আরবি: مدينة حمد, প্রতিবর্ণীকৃত: Madīnat Ḥamad    ) উত্তর বাহরাইনের মধ্যে একটি সাধারণ কমিউটার শহর । এটি দেশের কেন্দ্রীয় অংশে বাহরাইনের একটি পৌরসভা ছিল। ১৯৯১ সালে আর রিফা' ওয়া আল মিনতাকাহ আল জানুবিয়াহ পৌরসভা থেকে বিভক্ত হয়। এ অঞ্চলটি এখন উত্তর গভর্নরেটে রয়েছে । এ নামটি বাহরাইনের বর্তমান রাজা হাম্মাদ ইবনে দাস্তগীরকে নির্দেশ করে । শহরটি সাংস্কৃতিকভাবে বৈচিত্র্যময়, বিভিন্ন আর্থ-সামাজিক পটভূমিতে আনুপাতিকভাবে মিশ্র শিয়া-সুন্নি জনসংখ্যার বাসস্থান রয়েছে। বর্তমানে হামাদ শহর হল বাহরাইনের বহুসংস্কৃতির একটি মূর্ত প্রতিক, যেখানে সংখ্যাগরিষ্ঠ বাসিন্দাদের নিয়ে কোনো একক জাতিগত বা ধর্মীয় গোষ্ঠী নেই।\n\n\n== ইতিহাস ==\nহামাদ শহরটি ১৯৮৪ সালে একটি 'হাউজিং টাউন' হিসাবে প্রতিষ্ঠিত হয়েছিল, যেখানে সরকার তাদের জন্য \"কাউন্সিল হাউস\" তৈরি করেছিল যারা দেশের অন্যান্য অংশে ক্রমবর্ধমান বাড়ির দাম বহন করতে পারে না। ১৯৯০ সালে সরকার ইরাকের সাথে উপসাগরীয় যুদ্ধের প্রভাবে ভুগছিলেন এমন কুয়েতি জনগণের জন্য বাহরাইনের দরজা খুলে দিয়েছিল। এটি হামাদ শহরে বিনামূল্যে বাড়ি ও স্কুল প্রদান করে তাদের শহরের সুবিধাগুলি ব্যবহার করার অনুমতি দেয়। কুয়েতিরা যুদ্ধ শেষে ১৯৯১ সালের প্রথম দিকে দেশে ফিরে আসে। ২০০১ সালে সরকার হামাদ শহরের জনগণকে বিনামূল্যে কাউন্সিলের বাড়ি দেয়।\n\n\n== ভূগোল ==\nহামাদ শহরটি রাজধানী মানামা থেকে ১৮ কি.মি এবং বিমানবন্দর থেকে ১৯ কি.মি. দূরে অবস্থিত। এটি সাখির এলাকার কাছাকাছি, যেখানে বিশাল ফর্মুলা ওয়ান মোটর রেসিং সার্কিট ( বাহরাইন ইন্টারন্যাশনাল সার্কিট ) রয়েছে, যা মধ্যপ্রাচ্যের বৃহত্তম সার্কিট।\nহামাদশহর ২২টি রাউন্ডঅবাউটের জন্য বিখ্যাত। আবাসিক এলাকাসমূহ গোলচত্বরের কাছাকাছি নির্মিত। ২০০৫ সালের মধ্যে শহরের জনসংখ্যা ছিল ৫২৭১৮ জন। এটি এখন জনসংখ্যা-ঘনত্ব র‌্যাঙ্কিংয়ের ক্ষেত্রে ঈসা শহরের মত।\n\n\n== আইন ও সরকার ==\nহামাদ শহর উত্তর গভর্নরেটের অংশ, বাহরাইনের পাঁচটি গভর্নরেটের মধ্যে এটি একটি। বর্তমানে গভর্নরেটগুলিকে তাদের নিজস্ব আইন পাস করা থেকে নিষিদ্ধ করা হয়েছে এবং বাহরাইনের রাজ্যের সমস্ত জাতীয় আইন মেনে চলতে হয়।\n\n\n== অর্থনীতি ==\nহামাদ শহরের লোকজন কাজ করতে রাজধানী মানামায় যাওয়ার প্রবণতা রয়েছে। হামাদ শহরের বেশিরভাগই একটি আবাসিক এলাকা কিন্তু সুক ওয়াকিফ নামে একটি বড় শপিং সেন্টার রয়েছে যেখানে অনেক দোকান রয়েছে যা হামাদ শহরে কিছু কর্মসংস্থান প্রদান করে।\n\n\n== মসজিদ ==\nকানু মসজিদ—শাখ হামাদ রোড, দ্বিতীয় ও তৃতীয় গোলচত্বরের মাঝখানে অবস্থিত,\nমসজিদ আল আজুর - দশম গোলচত্বরে অবস্থিত।\n\n\n== যোগাযোগ ==\nবাহরাইন আন্তর্জাতিক বিমানবন্দর হামাদ শহর থেকে  ১৯.৭ কিমি. দূরে অবস্থিত।\n\n\n== জনসংখ্যা ==\nজনসংখ্যা (২০০১): ১৬৬৮২৪ জন\nঘনত্ব: ১২০৪.১৬/কিমি\n\n\n== আশপাশের এলাকা ==\nহামাদ শহরের কাছাকাছি প্রধান এলাকা:\n\nসখীর\nআল জাল্লাক\nরিফা\n\n\n== শিক্ষা ==\nহামাদ শহর (সুখীর) এর কাছে বাহরাইন বিশ্ববিদ্যালয়ের প্রধান ক্যাম্পাস রয়েছে।\n\n\n== তথ্যসূত্র =="}