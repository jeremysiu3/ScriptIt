{"pageid": 1032013, "title": "কাতিবক্কম", "url": "https://bn.wikipedia.org/wiki?curid=1032013", "content": "কাতিবক্কম দক্ষিণ ভারতের তামিলনাড়ু রাজ্যের চেন্নাই জেলার একটি পুরনিগম৷ পূর্বে এটি তিরুভেলুর জেলার দক্ষিণতর শহর হলেও ২০১১ খ্রিস্টাব্দের সেপ্টেম্বর মাসে এটি আনুষ্ঠানিকভাবে চেন্নাই জেলার অন্তর্ভুক্ত হয়৷ এখানে রয়েছে দক্ষিণ রেলের চেন্নাই শহরতলি রেলওয়ের অন্তর্গত কাতিবক্কম রেলওয়ে স্টেশন৷ নিকটবর্তী অঞ্চালগুলি হলো অতিপট্টু, এণ্ণুর, এছাড়া রয়েছে নেট্টুকুপ্পম, তালনকুপ্পম, সত্যবাণীমুত্তু, এর্নাবুরকুপ্পম, কাশীকোয়িলকুপ্পম, চিন্নাকুপ্পম, ভারতীয়ারনগর প্রভৃতি সমুদ্র সৈকত৷ নিকটবর্তী মেট্রো স্টেশন হলো চেন্নাই মেট্রো নীল লাইনের উইমকোনগর মেট্রো স্টেশন৷\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে কাতিবক্কমের জনসংখ্যা ছিলো ৩৬,৬১৭ জন, যেখানে প্রতি হাজার পুরুষে নারী সংখ্যা ৯৮৩ জন, যা রাষ্ট্রের জাতীয় গড় ৯২৯-এর তুলনায় অধিক৷ মোট জনসংখ্যার ১১.৭৫ শতাংশ তথা ৪,৩০১ ছয় বছর অনূর্ধ্ব শিশু, যার মধ্যে ২,১৯৪ জন শিশুপুত্র ও ২,১০৭ জন শিশুকন্যা৷ তফসিলি জাতি ও তফসিলি উপজাতির শতকরা হার যথাক্রমে ১৫.৬২ শতাংশ ও ০.৩৭ শতাংশ৷ গড় সাক্ষরতার হার ৭৪.৫ শতাংশ, যেখানে সাক্ষরতার জাতীয় গড় ৭২.৯৯ শতাংশ৷ শহরে মোট পরিবার সংখ্যা ৯,৩৫৪ টি৷ মোট শ্রমজীবীর সংখ্যা ১৩,২৭৩ জন, যার মধ্যে কৃষক ১৭ জন, মূল কৃষিজীবী ৪৯ জন গৃহস্থলী সংক্রান্ত শ্রমজীবী ২০১ জন, অন্যান্য শ্রমজীবী ১০,৬১৩ জন। মোট প্রান্তিক শ্রমজীবী সংখ্যা ২,৩৯৩ জন, যার মধ্যে প্রান্তিক কৃষক ৪ জন, প্রান্তিক কৃষিজীবী ২০ জন, প্রান্তিক গৃহস্থলী সংক্রান্ত শ্রমজীবী ৮০ জন, অন্যান্য প্রান্তিক শ্রমজীবী ২,২৮৯ জন।\n\n\n== তথ্যসূত্র =="}