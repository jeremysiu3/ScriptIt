{"pageid": 1086705, "title": "হেদভা হারেচাভি", "url": "https://bn.wikipedia.org/wiki?curid=1086705", "content": "হেদভা হারেচাভি, ইসরায়েলি কবি ও শিল্পী। তিনি ১৯৪১ সালে ইসরায়েলের অন্যতম প্রাচীন কিবুতজিম দেগানিয়া বেতে জন্মগ্রহণ করেন।   তার ইলিশা নামে একটি সন্তান ছিল, যিনি অল্প বয়সে মারা যান। হেদভা তার জীবনের বেশিরভাগ সময় জেরুসালেমে কাটিয়েছেন। \nহেদভা জেরুসালেমের বেজালেল একাডেমি অফ আর্টের থেকে স্নাতক হন। তার শিল্পকর্মগুলি ইসরায়েলে একক ব্যক্তির প্রদর্শনীতে এবং ইসরায়েল ও বিদেশে অনেক দলবদ্ধ প্রদর্শনীতে প্রদর্শিত হয়েছে।\nহিব্রু দৈনিক আল হামিশমারে (১৯৬৭) প্রকাশিত তার প্রথম কবিতাগুলি বিশিষ্ট হিব্রু কবি লিয়া গোল্ডবার্গ (১৯১৭-১৯৭০) প্রকাশের জন্য জমা দিয়েছিলেন। লিয়া গোল্ডবার্গ পরবর্তীকালে হেদভার হিব্রু কবিতার প্রথম বই কি হু মেলেচ (কারণ তিনি একজন রাজা), ১৯৭৪ সালে প্রকাশের জন্য নির্বাচন ও প্রস্তুত করেন, যা র‍্যাচেল নিউম্যান কবিতা পুরস্কার লাভ করে। তার কবিতা ইংরেজি, আরবি, রাশিয়ান ও জার্মান সহ অনেক ভাষায় অনুবাদ করা হয়েছে  এবং অসংখ্য প্রকাশনা ও কাব্যগ্রন্থে প্রকাশিত হয়েছে।\nতার কবিতার প্রধান সংকলন, আ বার্ড দ্যাট ইজ ইনসাইড স্ট্যান্ডস আউটসাইড: পোয়েমস,  ১৯৬২-২০০৮ ২০০৯ সালের ইসরায়েলের হিব্রু কবিতার দুইটি প্রধান প্রকাশক কিবুতজ হা মিউচাদ  ও জেরুজালেমের বিয়ালিক ইনস্টিটিউট দ্বারা প্রকাশিত হয়েছিল। তার সবচেয়ে সাম্প্রতিক বই, রানা, ২০১৪ সালে কিবুতজ হা মিউচাদ প্রকাশক দ্বারা প্রকাশিত হয়। \nতিনি পুনরাবৃত্তিতে ভারী কবিতা লেখার জন্য পরিচিত, যার অর্থ পাঠক শুনছে না, তার আবেগকে আরও বাড়িয়ে তুলছে।  তাকে কবিতার নারীবাদী আন্দোলনের অংশ হিসেবে বিবেচনা করা হয়, প্রাচীন হিব্রু গ্রন্থের ভাষাতত্ত্ব গ্রহণ করে এবং সেগুলি তার কবিতার অনুপ্রেরণা হিসেবে ব্যবহার করে। \nতিনি প্রধানত জলরঙে আঁকেন।\nহেদভা কবিতার জন্য বেশ কয়েকটি পুরস্কার জিতেছেন, তার মধ্যে ১৯৮২ সালে ও ১৯৯৩ সালে কবিতার জন্য প্রধানমন্ত্রী পুরস্কার; এবং ২০১০ সালে কবিতার জন্য মর্যাদাপূর্ণ ইয়েহুদা আমিচাই পুরস্কার রয়েছে। তাকে মহান ইসরায়েলি মহিলা কবিদের একজন বলে মনে করা হয়।\n\n\n== পুরস্কার ==\nহেদভা হারেচাভি হলেন ইসরায়েলের অন্যতম মহিলা কবি। তিনি কবিতা লেখার জন্য বহু পুরুস্কার লাভ করেছেন। তার পুরুস্কারসমূহের মধ্যে রাচেল নিউম্যান পুরস্কার থেকে শুরু করে বিয়ালিক পুরস্কার রয়েছে। তিনি দু'বার হিব্রু লেখকদের জন্য লেভি ইশকল প্রধানমন্ত্রীর পুরস্কার লাভ করেছেন। তার প্রাপ্ত পুরস্কারগুলি নিচে তালিকা আকারে প্রকাশ করা হল - \n\nকি হু মেলেচ-এর জন্য রাচেল নিউম্যান পুরস্কার (কারণ তিনি একজন রাজা, ১৯৭৪)\nহিব্রু লেখকদের জন্য লেভি ইশকল প্রধানমন্ত্রীর পুরস্কার, ১৯৮২ ও ১৯৯২।\nইয়েহুদা আমিহাই পুরস্কার, ২০১০।\nরামাত গাণ পুরস্কার, ২০১১।\nকবিতার জন্য আকুম পুরস্কার, ২০১৩\nহিব্রু সাহিত্যের জন্য বিয়ালিক পুরস্কার, ২০১৪\n\n\n== তথ্যসূত্র ==\n\n\n== বহিঃসংযোগ ==\nPoetryinternationalweb.org  ওয়েব্যাক মেশিনে আর্কাইভকৃত ২০ জুলাই ২০১১ তারিখে\nהבלוג של חדוה הרכבי באתר \"בננות\"\nשירשת: http://www.snunit.k12.il/shireshet/mainhed.html\nhttp://www.bac.org.il/ContentPage.aspx?id=1071"}