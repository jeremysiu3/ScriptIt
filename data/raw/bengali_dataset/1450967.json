{"pageid": 1450967, "title": "জেকি চেলিক", "url": "https://bn.wikipedia.org/wiki?curid=1450967", "content": "মেহমেত জেকি চেলিক (তুর্কি: Zeki Çelik; জন্ম: ১৭ ফেব্রুয়ারি ১৯৯৭; জেকি চেলিক নামে সুপরিচিত) হলেন একজন তুর্কি পেশাদার ফুটবল খেলোয়াড়। তিনি বর্তমানে ইতালীয় ক্লাব রোমা এবং তুরস্ক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলেন।\n২০১২ সালে, চেলিক তুরস্ক অনূর্ধ্ব-১৬ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় চার বছর যাবত তুরস্কের বয়সভিত্তিক দলের হয়ে খেলার পর, তিনি ২০১৮ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৪৫ ম্যাচে ২টি গোল করেছেন।\n\n\n== প্রারম্ভিক জীবন ==\nমেহমেত জেকি চেলিক ১৯৯৭ সালের ১৭ই ফেব্রুয়ারি তারিখে তুরস্কের ইলদিরিমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nচেলিক তুরস্ক অনূর্ধ্ব-১৬, তুরস্ক অনূর্ধ্ব-১৭, তুরস্ক অনূর্ধ্ব-১৮ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১২ সালের ২১শে আগস্ট তারিখে তিনি ইউক্রেন অনূর্ধ্ব-১৬ দলের বিরুদ্ধে ম্যাচে তুরস্ক অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ৪ বছরে ৩৪ ম্যাচে অংশগ্রহণ করেছেন।\n২০১৮ সালের ৫ই জুন তারিখে, ২১ বছর, ৩ মাস ও ১৯ দিন বয়সে, ডান পায়ে ফুটবল খেলায় পারদর্শী চেলিক রাশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৯০তম মিনিটে রক্ষণভাগের খেলোয়াড় শেনের ওজবায়রাকলির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি রাশিয়া ১–১ গোলের ব্যবধানে জয়লাভ করেছিল। তুরস্কের হয়ে অভিষেকের বছরে চেলিক সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ১১ মাস ও ২৮ দিন পর, তুরস্কের জার্সি গায়ে প্রথম গোলটি করেছেন; ২০১৯ সালের ২রা জুন তারিখে, উজবেকিস্তানের বিরুদ্ধে ম্যাচের ১৭তম মিনিটে ইরফান জান কাহভেজির অ্যাসিস্ট হতে তুরস্কের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৮ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজেকি চেলিক – ফিফা প্রতিযোগিতার রেকর্ড (ইংরেজি) \nজেকি চেলিক – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জেকি চেলিক  (ইংরেজি)  \nসকারবেসে জেকি চেলিক (ইংরেজি) \nবিডিফুটবলে জেকি চেলিক  (ইংরেজি)  \nইইউ-ফুটবলে জেকি চেলিক (ইংরেজি) \nট্রান্সফারমার্কেটে জেকি চেলিক (ইংরেজি) \nওয়ার্ল্ডফুটবল.নেটে জেকি চেলিক (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জেকি চেলিক (ইংরেজি)"}