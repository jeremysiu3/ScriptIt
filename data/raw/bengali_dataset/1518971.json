{"pageid": 1518971, "title": "স্পেনে বায়ু শক্তি", "url": "https://bn.wikipedia.org/wiki?curid=1518971", "content": "স্পেন সর্বাধিক স্থাপিত বায়ুশক্তি ক্ষমতা সম্পন্ন দেশগুলোর মধ্যে অন্যতম। ২০২০ সালে এটি ২৭ গিগাওয়াটেরও বেশি বায়ু বিদ্যুৎ উৎপাদন করেছে। ২০১৩ সালে এটি বিশ্বের প্রথম দেশ হয়ে ওঠে যেখানে বায়ুশক্তিকে বিদ্যুৎ উৎপাদনের প্রধান উৎস হিসেবে ব্যবহার করা হয়। \n\n\n== ইতিহাস ==\nবায়ুশক্তির বিকাশে স্পেন প্রথম দিকে শীর্ষস্থানীয় ছিল, যা ২০০৬ সাল পর্যন্ত স্থাপিত সক্ষমতার দিক থেকে জার্মানির পরে দ্বিতীয় স্থানে ছিল, যখন মার্কিন যুক্তরাষ্ট্র এটিকে ছাড়িয়ে যায়।\n২০০৯ সালের নভেম্বরে, একটি ঝড়ের ফলে বায়ু খামারগুলো মোট বিদ্যুৎ চাহিদার সর্বোচ্চ ৫৩% (১১.৫৪৬ গিগাওয়াট) উৎপাদন করেছিল।  ২০১১ সালের নভেম্বরে বায়ুশক্তির মাধ্যমে বিদ্যুৎ চাহিদার সর্বোচ্চ ৫৯% উৎপাদনের মাধ্যমে এই রেকর্ডটি অতিক্রান্ত হয়। \n২০০৯ সালে স্পেনের বৃহত্তম বায়ুশক্তি উৎপাদক ছিল ইবারড্রোলা, যার সক্ষমতা ছিল ২৫.৫%, এরপর রয়েছে অ্যাসিওনা, যার সক্ষমতা ২০.৯% এবং এনইও এনার্জিয়া ( EDP Renewables ) যার ৮.৩% ছিল। \n২০০৮ সালের আর্থিক সংকটের পরবর্তী প্রতিক্রিয়া এবং পরবর্তী সময়ে স্পেনের অর্থনীতির ভয়াবহ সংকটজনক অবস্থার কারণে, ২০১২ থেকে ২০১৫ সালের মধ্যে নতুন বায়ু টারবাইন স্থাপনের কাজ প্রায় স্থবির হয়ে পড়ে। এই পুরো সময়কাল জুড়ে এটি প্রায় ২৩,০০০ মেগাওয়াট বিদ্যুৎ উৎপাদন ক্ষমতায়ই স্থির ছিল। স্পেন যখন বায়ু টারবাইনের সম্প্রসারণ কমিয়ে দেয়, তখন অন্যান্য দেশগুলি নতুন বায়ু টারবাইন স্থাপনের কাজ ত্বরান্বিত করতে থাকে। ২০১৫ সালের মধ্যে ভারত মোট স্থাপনার দিক থেকে স্পেনের চেয়ে এগিয়ে ছিল।\n২০১৩ সালের ৬ ফেব্রুয়ারী বায়ুশক্তি বিদ্যুৎ উৎপাদনে একটি নতুন রেকর্ড অর্জন করে, তাৎক্ষণিকভাবে সর্বোচ্চ ১৭,০৫৬ মেগাওয়াট এবং প্রতি ঘন্টায় ১৬,৯১৮ মেগাওয়াট ঘণ্টা উৎপাদনে পৌঁছে। \n২০১৪ সাল নবায়নযোগ্য বিদ্যুৎ উৎপাদনের জন্য একটি রেকর্ড  বছর ছিল। ওই বছর স্পেনের মোট বিদ্যুৎ উৎপাদনের ২০.২% বায়ু বিদ্যুৎ থেকে আসে যা পারমাণবিক শক্তির (২২%) পরে এবং কয়লা শক্তির (১৬.৫%) পরে দ্বিতীয় বৃহত্তম বিদ্যুৎ উৎসে পরিণত হয়েছে।  পূর্ববর্তী সময়ে, ২০১০ সালে বায়ুশক্তি মোট চাহিদার ১৬%, ২০০৯ সালে ১৩.৮% এবং ২০০৮ সালে ১১.৫% পূরণ করেছিল।\n২০১৫ সালের শেষ নাগাদ, স্পেন ২৩,০৩১ মেগাওয়াট (যার মধ্যে ১১ মেগাওয়াট বায়ু-জলবিদ্যুৎ সক্ষমতা অন্তর্ভুক্ত ছিল) স্থাপিত সক্ষমতা নিয়ে বিশ্বের পঞ্চম বৃহত্তম বায়ু বিদ্যুৎ উৎপাদনকারী দেশ হয়ে ও। সে বছর বায়ু শক্তি ৪৮,১১৮ গিগাওয়াট ঘন্টা বিদ্যুৎ সরবরাহ করেছিল যা দেশের মোট বিদ্যুৎ উৎপাদনের ১৯% ছিল।  বায়ুপ্রবণ দিনে, স্পেনে বায়ু শক্তি উৎপাদন অন্যান্য সমস্ত বিদ্যুৎ উৎসকে ছাড়িয়ে গেছে; ২০১৫ সালের নভেম্বরে, উপদ্বীপীয় স্পেনে ব্যবহৃত বিদ্যুতের ৭০.৪% বায়ু বিদ্যুৎ শক্তি দ্বারা সরবরাহ করা হয়েছিল। \n২০২২ সালে স্পেনের বায়ু শক্তি খাত দেশের বিদ্যুৎ সরবরাহে উল্লেখযোগ্য অবদান রাখে, যা গড়ে মোট ব্যবহারের ২৫% ছিল। এই সংখ্যাটি ইউরোপীয় ইউনিয়নের (ইইউ) গড়ের চেয়েও বেশি, যা ১৭% এরও বেশি। নির্দিষ্ট কিছু ক্ষেত্রে, স্পেনে বায়ুশক্তির অবদান মোট বিদ্যুতের চাহিদার ৫০%-এ পৌঁছেছে, যা দেশের জ্বালানি চাহিদার একটি উল্লেখযোগ্য অংশ পূরণের ক্ষেত্রে এই খাতের সক্ষমতা নির্দেশ করে। \n\n\n== উপকূলীয় সক্ষমতা এবং উৎপাদন ==\n\n\n== সমুদ্রবর্তী ==\n২০২৩ সালর হিসাবে, স্পেনের কোনও বাণিজ্যিক সমুদ্রবর্তী (সমুদ্রের উপর) বায়ু টারবাইন কার্যকর নেই। ২০৩০ সালের মধ্যে ৩ গিগাওয়াট সমুদ্রবর্তী বিদ্যুৎ উৎপাদন কাঠামো স্থাপনের পরিকল্পনা রয়েছে। উপযুক্ত সামুদ্রিক মহাদ্বীপীয় তলদেশের অভাবের ফলে এটি অর্জনের জন্য সম্ভবত ভাসমান টারবাইনের প্রয়োজন হবে এবং এর জন্যে সম্ভাব্য স্থানগুলি চিহ্নিত করার কাজ চলছে। \n২০২২ সালের সেপ্টেম্বরে স্পেনের পরিবেশগত পরিবর্তন এবং জনসংখ্যাগত চ্যালেঞ্জ বিষয়ক মন্ত্রণালয় সমুদ্রবর্তী বায়ু এবং সামুদ্রিক শক্তির উন্নয়নের জন্য একটি কৌশলগত রোডম্যাপ প্রকাশ করে। এই রোডম্যাপটি \"ইউরোপীয় ইউনিয়নের সমুদ্রবর্তী নবায়নযোগ্য শক্তি কৌশল\"-এর সাথে সামঞ্জস্যপূর্ণ এবং এটি বিভিন্ন স্টেকহোল্ডারের সম্পৃক্ততার একটি সহযোগিতামূলক প্রচেষ্টার ফলে তৈরি হয়েছে, যার মধ্যে অর্থনৈতিক সংস্থা, সরকারি প্রশাসন এবং জনসাধারণ অন্তর্ভুক্ত রয়েছে। এই পরিকল্পনার অধীনে স্পেন ২০৩০ সালের মধ্যে ১ থেকে ৩ গিগাওয়াট অফশোর বায়ু বিদ্যুৎ উৎপাদন করার লক্ষ নির্ধারণ করেছে, যা বৈশ্বিক এবং ইউরোপীয় লক্ষ্যের সাথে সামঞ্জস্যপূর্ণ। উল্লেখযোগ্যভাবে, আন্তর্জাতিক জ্বালানি সংস্থা (IEA) পূর্বাভাস দিয়েছে যে ২০৪০ সালের মধ্যে ইউরোপের মোট বায়ু বিদ্যুৎ উৎপাদনের অর্ধেক আসবে অফশোর বায়ু খাত থেকে। অন্যদিকে, ইউরোপীয় কমিশনের \"অফশোর নবায়নযোগ্য জ্বালানি কৌশল\" ২০৩০ সালের মধ্যে কমপক্ষে ৬০ গিগাওয়াটের অফশোর বায়ুশক্তি কাঠামো উৎপাদনের লক্ষ্য নির্ধারণ করেছে। \n\n\n== আঞ্চলিক প্রবণতা ==\n\n২০০৬ সালের একটি প্রবন্ধে বলা হয়েছে যে ২০১০-২০১১ সালের মধ্যে স্বায়ত্তশাসিত অঞ্চলে ২০,০০০ মেগাওয়াটের বায়ুশক্তি কাঠামো স্থাপনের লক্ষ্যমাত্রা নির্ধারণ করা হয়েছে । \n\n\n=== নাভারে ===\nমার্কিন রেটিং এজেন্সি স্ট্যান্ডার্ড অ্যান্ড পুয়ার্স ২০০৬ সালে ইউরোপের জীবনযাত্রার মান নিয়ে এক তদন্তে স্পেনের ১৭টি স্বায়ত্তশাসিত অঞ্চলের মধ্যে নবায়নযোগ্য শক্তির প্রধান উৎস হিসেবে বায়ুশক্তিকে ব্যবহারের জন্য নাভারেকে শীর্ষ স্থান দিয়েছে।  সেই সময়ে নাভারে তার বিদ্যুতের চাহিদার প্রায় ৭০ শতাংশ নবায়নযোগ্য শক্তির উৎস থেকে মেটাত, বায়ু খামারগুলি সর্বাধিক ব্যবহৃত হত এবং এর স্থাপিত বায়ু শক্তি সক্ষমতা ছিল ৯০০-মেগাওয়াট।\nনাভারেতে তাপ, পারমাণবিক, কয়লা, তেল, গ্যাসক্ষেত্র বা বিশাল জলবিদ্যুৎ কেন্দ্রের অভাব রয়েছে, তবে এর যথেষ্ট নবায়নযোগ্য বায়ু সম্পদ রয়েছে, যা নাভারে সরকার তার বহিরাগত শক্তি নির্ভরতা কমাতে ব্যবহার করেছে।  ১৯৯৬ সালে বায়ু-বিদ্যুৎ উন্নয়ন এবং ব্যবহার শুরু হওয়ার আগ পর্যন্ত নাভারে সম্পূর্ণরূপে আমদানিকৃত শক্তির উপর নির্ভরশীল ছিল। \n\n\n=== গ্যালিসিয়া ===\n২০০৭ সালে, গালিসিয়া টানা তৃতীয় বছরের জন্য স্পেনের স্বায়ত্তশাসিত অঞ্চলগুলির মধ্যে বায়ু বিদ্যুৎ উন্নয়নে নেতৃত্ব দেয়। যেখানে বায়ু বিদ্যুৎ উৎপাদন ২৬৪ মেগাওয়াট বৃদ্ধি পায়। এই সংখ্যা কাস্তিলা লা মানচা (যা তার উন্নয়ন লক্ষ্যমাত্রা ১,০০০ মেগাওয়াট ছাড়িয়ে গেছে), কাস্তিল এবং লিওন, আরাগন এবং নাভারে এবং বাকি স্বায়ত্তশাসিত অঞ্চলগুলিকে ছড়িয়ে গিয়েছে। \n\n\n== শিল্প ==\n২০০৫ সালের একটি প্রতিবেদনে দেখা গেছে যে স্পেনের বায়ু শক্তি খাতে ৫০০ টিরও বেশি কোম্পানি জড়িত ছিল, যার মধ্যে প্রায় ১৫০টি বায়ু টারবাইন উৎপাদন কেন্দ্র এবং তাদের যন্ত্রপাতি স্পেনের বিভিন্ন অঞ্চলে ছড়িয়ে ছিল।  ২০০৫ সালে মার্কিন প্রতিষ্ঠান আর্নস্ট এবং ইয়ং তাদের \"দীর্ঘমেয়াদী দেশের আকর্ষণীয়তা\" সূচকে স্পেনের বায়ুশক্তি বাজারকে শীর্ষ পর্যায়ে স্থান দেয়ওয়ার পর স্পেনের এই শিল্পের সম্পদ আর্থিক বিশ্লেষকদের নজরে আসে এবং তারা এই বিষয়ে কার্যকর পদক্ষেপ নেয়।  বায়ু টারবাইন সংক্রান্ত উপাদান এবং পরিষেবা সরবরাহের সঙ্গে যুক্ত পরোক্ষ কর্মসংস্থানসহ স্পেনের বায়ুশক্তি খাতে সমর্থিত মোট কর্মসংখ্যা ৩০,০০০ ছাড়িয়ে গিয়েছিল এবং ২০১০ সালের মধ্যে এটি দ্বিগুণ হয়ে ৬০,০০০-এ পৌঁছাবে বলে অনুমান করা হয়েছিল\" (২০০৫)। \n\n\n=== কোম্পানি ===\n\n\n==== গেমেসা ইওলিকা ====\n\nবাস্ক অঞ্চলে অবস্থিত গেমেসা একটি বৃহৎ বৈশ্বিক বায়ু টারবাইন প্রস্তুতকারক, যার ২০০৫ সালে স্থাপিত শক্তির ভিত্তিতে ১৩% বাজার অংশীদারিত্ব ছিল।  কোম্পানিটি স্পেনের অনন্য ভৌগোলিক অবস্থানকে স্প্যানিশ কোম্পানিগুলোর জন্য বৈশ্বিক প্রতিযোগিতায় একটি সুবিধা হিসেবে দেখে। গেমেসা ইওলিকা বর্তমানে স্পেন, যুক্তরাষ্ট্র এবং চীনে কারখানা পরিচালনা করে। এছাড়াও, এর প্রকল্প রয়েছে মিশর, জার্মানি, আয়ারল্যান্ড, ইতালি, জাপান, কোরিয়া এবং পর্তুগালের মতো বিশ্বের অন্যান্য অনেক দেশে। গেমেসা ২০০৫ সালে ফিলাডেলফিয়া, পেনসিলভানিয়াতে একটি বায়ু টারবাইন জেনারেটর ব্লেড উৎপাদন কারখানা চালু করে, যা ৫০০টি খণ্ডকালীন নির্মাণ ও পরিচালনা সংক্রান্ত চাকরি এবং ২৩৬টি স্থায়ী উৎপাদন কর্মসংস্থান সৃষ্টি করে। গেমেসার বায়ু খামারের নির্মাণ, পরিচালনা ও রক্ষণাবেক্ষণের পাশাপাশি, ফিলাডেলফিয়ার দুটি অফিস ও উৎপাদন কারখানার মাধ্যমে পাঁচ বছরের মধ্যে রাজ্যে প্রায় ১,০০০ কর্মসংস্থান সৃষ্টি হয়। কোম্পানিটি গ্রিস, তাইওয়ান এবং যুক্তরাজ্যে সম্প্রসারণের পরিকল্পনা করছে। গেমেসা ২০১৭ সালে সিমেন্সের সাথে একীভূত হয়।\n\n\n==== ইকোটেকনিয়া / অ্যালস্টম উইন্ড ====\nইকোটেকনিয়া, ১৯৮১ সালে প্রতিষ্ঠিত হয় এবং ২০০৫ সালের মধ্যে স্থাপিত সক্ষমতার ভিত্তিতে বিশ্ববাজারে ২.১% অংশীদারিত্ব অর্জন করে।  সে সময় কোম্পানিটি সর্বোচ্চ ১.৬ মেগাওয়াট উৎপাদন ক্ষমতাসম্পন্ন টারবাইন উৎপাদন করত।  ২০০৯ সালে অ্যালস্টম ৩৫০ মিলিয়ন ইউরোতে কোম্পানিটি অধিগ্রহণ করে। অধিগ্রহণের পরও\n\n\n==== অ্যাকিওনা এনার্জি ====\nসেই সময়ের বৃহত্তম বিশ্বব্যাপী বায়ু-পার্ক বিকাশকারী, অ্যাকিওনা এনার্জি (অ্যাকিওনা এনার্জিয়া), অস্ট্রেলিয়া, কানাডা, ফ্রান্স, জার্মানি, মরক্কো, স্পেন এবং মার্কিন যুক্তরাষ্ট্রে পরিচালিত হত।  কোম্পানিটি ১৯৯৪ সালে নাভারেতে তার প্রাথমিক পর্যায়ের সাফল্যের কৃতিত্ব দেয়। এর কাজের ধারায় বায়ু-খামার পরিচালনা, টারবাইন তৈরি এবং বায়ু-বিদ্যুৎ কেন্দ্রের উন্নয়ন জড়িত ছিল এবং কোম্পানিটি চীন, আয়ারল্যান্ড এবং যুক্তরাজ্যে সম্প্রসারণের পরিকল্পনা করেছিল। \n\n\n== বিরোধিতা ==\nকিছু ব্যতিক্রম ছাড়া, স্পেনে অভ্যন্তরীণ বায়ু পার্ক স্থাপনের বিরোধিতা খুব কমই দেখা গেছে। সমুদ্রতীরে এই ধরনের স্থাপনা নির্মাণের প্রকল্পগুলি আরও বিতর্কিত হয়েছে। \n\n\n== আরও দেখুন ==\nস্পেনে নবায়নযোগ্য শক্তি\nস্পেনের বিদ্যুৎ খাত\nদেশ অনুযায়ী নবায়নযোগ্য শক্তি\nইউরোপীয় ইউনিয়নে বায়ু শক্তি\nনবায়নযোগ্য জ্বালানির বাণিজ্যিকীকরণ\n\n\n== তথ্যসূত্র ==\n\n\n== বহিঃসংযোগ ==\nস্প্যানিশ বায়ু শক্তি সমিতি\nবায়ুশক্তি থেকে স্পেনের লাভ স্পষ্ট।\nতেল বায়ুশক্তিকে প্রতিযোগিতামূলক করে তোলে: স্প্যানিশ ইউটিলিটিস\nস্পেনে রেকর্ড চাহিদা পূরণ করছে বায়ু বিদ্যুৎ: শিল্প গোষ্ঠী\nতারিখ অনুসারে স্পেনে বায়ু উৎপাদন\nতারিখ অনুসারে স্পেনে বায়ু উৎপাদনের শতাংশ\nটেমপ্লেট:Energy in Spain"}