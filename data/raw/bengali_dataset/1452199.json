{"pageid": 1452199, "title": "হোর্হে সানচেস রামোস", "url": "https://bn.wikipedia.org/wiki?curid=1452199", "content": "হোর্হে এদুয়ার্দো সানচেস রামোস (স্পেনীয়: Jorge Sánchez; জন্ম: ১০ ডিসেম্বর ১৯৯৭; হোর্হে সানচেস নামে সুপরিচিত) হলেন একজন মেক্সিকীয় পেশাদার ফুটবল খেলোয়াড়। তিনি বর্তমানে পর্তুগিজ ক্লাব পোর্তু এবং মেক্সিকো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৫ সালে, সানচেস মেক্সিকো অনূর্ধ্ব-১৮ দলের হয়ে মেক্সিকোর বয়সভিত্তিক পর্যায়ে অভিষেক করেছিলেন। প্রায় দুই বছর যাবত মেক্সিকোর বয়সভিত্তিক দলের হয়ে খেলার পর, তিনি ২০১৯ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ৪১ ম্যাচে ১টি গোল করেছেন।\n\n\n== প্রারম্ভিক জীবন ==\nহোর্হে এদুয়ার্দো সানচেস রামোস ১৯৯৭ সালের ১০ই ডিসেম্বর তারিখে মেক্সিকোর কোয়াউইলায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসানচেস মেক্সিকো অনূর্ধ্ব-১৮, মেক্সিকো অনূর্ধ্ব-২১ এবং মেক্সিকো অনূর্ধ্ব-২৩ দলের হয়ে খেলার মাধ্যমে মেক্সিকোর প্রতিনিধিত্ব করেছেন। ২০১৫ সালের ৬ই অক্টোবর তারিখে তিনি স্কটল্যান্ড অনূর্ধ্ব-১৮ দলের বিরুদ্ধে ম্যাচে মেক্সিকো অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। মেক্সিকোর বয়সভিত্তিক দলের হয়ে তিনি প্রায় ২ বছরে ১৪ ম্যাচে অংশগ্রহণ করেছেন।\n২০১৯ সালের ২৭শে মার্চ তারিখে, ২১ বছর, ৩ মাস ও ১৭ দিন বয়সে, ডান পায়ে ফুটবল খেলায় পারদর্শী সানচেস প্যারাগুয়ের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২৬ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি মেক্সিকো ৪–২ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে সানচেস সর্বমোট ৬ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৬ মাস ও ১১ দিন পর, মেক্সিকোর জার্সি গায়ে প্রথম গোলটি করেছেন; ২০২১ সালের ৮ই অক্টোবর তারিখে, কানাডার বিরুদ্ধে ম্যাচের ২১তম মিনিটে ইর্ভিং লোসানোর অ্যাসিস্ট হতে মেক্সিকোর হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হোর্হে সানচেস রামোস  (ইংরেজি)  \nসকারবেসে \nবিডিফুটবলে \nট্রান্সফারমার্কেটে হোর্হে সানচেস রামোস (ইংরেজি) \nওয়ার্ল্ডফুটবল.নেটে হোর্হে সানচেস রামোস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে হোর্হে সানচেস রামোস (ইংরেজি)"}