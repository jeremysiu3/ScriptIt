{"pageid": 1425165, "title": "নীলিমা শেখ", "url": "https://bn.wikipedia.org/wiki?curid=1425165", "content": "নীলিমা শেখ (জন্ম ১৮ই নভেম্বর ১৯৪৫) ভারতের একজন দৃশ্যকলা শিল্পী, তিনি বরোদায় থাকেন।\n৮০-এর দশকের মাঝামাঝি থেকে, নীলিমা শেখ ভারতের ঐতিহ্যবাহী শিল্প রূপ সম্পর্কে ব্যাপক গবেষণা করেছেন, ঐতিহ্যবাহী চিত্রশিল্পীদের অনুশীলনের স্থায়িত্বের পক্ষে সমর্থন করেছেন এবং তাঁর কাজে দৃশ্যকল্প ও সাহিত্যিক উৎসগুলির একটি বিস্তৃত পরিসর ব্যবহার করেছেন। তাঁর কাজ স্থানচ্যুতি, আকাঙ্ক্ষা, ঐতিহাসিক বংশ, ঐতিহ্য, সাম্প্রদায়িক সহিংসতা এবং নারীত্বের ধারণাগুলির উপর দৃষ্টি নিবদ্ধ করে। তিনি ১৯৬৯ সালে নিজের কাজের প্রদর্শনী করা শুরু করেন। সাম্প্রতিক সময়ে, ২০১৭ সালে, ডকুমেন্টা ১৪, এথেন্স এবং ক্যাসেলের অসংখ্য দলগত প্রদর্শনীতে অংশগ্রহণ করেছেন। ২০১৪ সালে তাঁর প্রথম জাদুঘর প্রদর্শনী সংগঠিত করেছিল শিকাগোর আর্ট ইনস্টিটিউট।\n\n\n== প্রাথমিক জীবন এবং শিক্ষা ==\nনীলিমা ১৯৪৫ সালের ১৮ই নভেম্বর নতুন দিল্লিতে জন্মগ্রহণ করেন। ১৯৬২ এবং ১৯৬৫ সালের মধ্যে দিল্লি বিশ্ববিদ্যালয়ে ইতিহাস অধ্যয়ন করেন এবং ১৯৭১ সালে বরোদার মহারাজা সায়াজিরাও বিশ্ববিদ্যালয়ের চারুকলা অনুষদ থেকে চারুকলার তাঁর স্নাতকোত্তর ডিগ্রি লাভ করেন। তিনি কানওয়াল কৃষ্ণ, দেবযানী কৃষ্ণা ও কে জি সুব্রমণ্যনের মতো শিল্পীদের দ্বারা প্রভাবিত হয়েছিলেন এবং তাঁর পুরোনো শান্তিনিকেতন পরীক্ষা, শিল্প ইতিহাসে বরোদার গুরুত্ব এবং ইতিহাসে তাঁর পূর্বের শিক্ষাকে প্রধান প্রভাব হিসাবে মনে করেন।\nনীলিমা শেখ মূলত পশ্চিমী-শৈলীর তৈলচিত্রে প্রশিক্ষণ নিয়েছিলেন এবং পরে এশিয়ার চিত্রকলার ঐতিহাসিক ঐতিহ্যের প্রতি আগ্রহের কারণে একজন স্ব-শিক্ষিত ক্ষুদ্র-চিত্র শিল্পী হয়েছিলেন। তিনি প্রাক-আধুনিক রাজপুত এবং মুঘল দরবারের চিত্রকর্ম, বিশেষ করে পিছওয়াই এবং থাংকা চিত্রকলার মতো ঐতিহ্যবাহী টেম্পেরা চিত্রকর্ম দ্বারা প্রভাবিত হওয়ার কথাও বলেছেন।\n\n\n== কর্মজীবন ==\n১৯৮৭ - ৮৯ সাল থেকে, নীলিমা তাঁর সমসাময়িক মহিলা শিল্পী নলিনী মালানি, মাধবী পারেখ এবং অর্পিতা সিং- এর সাথে 'থ্রু দ্য লুকিং গ্লাস' শিরোনামের প্রদর্শনীর আয়োজন ও অংশগ্রহণ করেছিলেন। প্রদর্শনীটি চারজন শিল্পীর কাজ সমন্বিত হয়ে ভারত জুড়ে পাঁচটি অ-বাণিজ্যিক স্থানে ভ্রমণ করেছে। ১৯৭৯ সালে নিউইয়র্কের এআইআর গ্যালারিতে ন্যান্সি স্পেরো, মে স্টিভেনস এবং আনা মেণ্ডিয়েটার সাথে একটি বৈঠকের দ্বারা অনুপ্রাণিত হয়ে (মার্কিন যুক্তরাষ্ট্রে প্রথম সর্ব-মহিলা শিল্পীদের সমবায় গ্যালারি), নলিনী মালানি সম্পূর্ণরূপে মহিলাদের দ্বারা তৈরি একটি প্রদর্শনী আয়োজনের পরিকল্পনা করেছিলেন। কিন্তু আগ্রহ এবং সমর্থনের অভাবের কারণে এটি বাস্তবায়িত হতে ব্যর্থ হয়েছে।\n\n\n== প্রদর্শনী ==\nএকক প্রদর্শনীর মধ্যে রয়েছে টেরেইন: ক্যারিয়িং অ্যাক্রস, লিভিং বিহাইণ্ড, গ্যালারি কেমুল্ড, মুম্বাই (২০১৭); \"ইচ নাইট পুট কাশ্মীর ইন ইয়োর ড্রিম,\" কেমুল্ড প্রেসকট রোড, মুম্বাই (২০১০), ললিত কলা একাডেমি, নিউ দিল্লি (২০১০), এবং শিকাগোর আর্ট ইনস্টিটিউট (২০১৪); ড্রয়িং ট্রেইল, গ্যালারি এস্পেস, দিল্লি, ভারত (২০০৯)।\nদলগত প্রদর্শনীর মধ্যে রয়েছে ডকুমেন্টা ১৪, এথেন্স এবং ক্যাসেল (২০১৭); রিভিজিটিং বিউটি, গ্যালারি থ্রেশহোল্ড, নিউ দিল্লি (২০১৬); ৪৮তম বার্ষিক প্রদর্শনী ২০১৫, বিড়লা একাডেমি অফ আর্ট অ্যাণ্ড কালচার, কলকাতা (২০১৫); এস্থেটিক বাইণ্ড, ফ্লোটিং ওয়ার্ল্ড, কেমুল্ড প্রেসকট রোড, কোলাবা (২০১৪); ভূপেন, গ্যালারী মিরচান্দানি + স্টেইনরুয়েকে, কোলাবা (২০১৩); এবং ট্রেসিং টাইম - ওয়ার্কস অন পেপার, বোধি আর্ট, মুম্বাই (২০০৯)।\n২০১৮ সালে, হংকং থেকে এশিয়া আর্ট আর্কাইভ তাদের নীলিমা শেখের সংগ্রহ থেকে লাইনস অফ ফ্লাইট: নীলিমা শেখ আর্কাইভ নামে একটি প্রদর্শনীর আয়োজন করেছে। প্রদর্শনীটি একটি গবেষণা পদ্ধতি এবং শৈল্পিক কৌশল হিসাবে ভ্রমণকে তার জন্য জাতীয় সীমানা জুড়ে বস্তুগত সংস্কৃতি এবং ইতিহাসের পুনর্ব্যাখ্যা করার জন্য উপস্থাপন করে।\n২০১৭ সালে নীলিমা শেখের কাজ ডকুমেন্টা 14 এ এথেন্স, গ্রীস এবং ক্যাসেল, জার্মানিতে প্রদর্শিত হয়েছিল।\n২০২০ ঢাকা আর্ট সামিটের জন্য, নীলিমা শেখ 'বিয়ণ্ড লস' শিরোনামের তাঁর বৃহত্তম ম্যুরালগুলির মধ্যে একটি তৈরি করেছেন।\n\n\n== শিল্প রূপ ==\nনীলিমা বিভিন্ন ধরনের শিল্পকর্ম তৈরি করেন। এর মধ্যে রয়েছে স্টেনসিল, অঙ্কন, পেইন্টিং, স্থাপন, বড় স্ক্রোল, থিয়েটার সেট ডিজাইন এবং শিশুদের বইয়ের চিত্র। তিনি যে বইগুলির প্রযোজনার সাথে জড়িত সেগুলি হল: দো মুট্ঠি চাওয়াল (১৯৮৬), মুন ইন দ্য পট (২০০৮), ব্লু অ্যাণ্ড আদার স্টোরিজ (২০১২) এবং সারে মৌসম আচ্ছে (২০১৬)।\n\n\n== গবেষণা ==\nনীলিমা ভ্রমণের মাধ্যমে বিভিন্ন সংস্কৃতি থেকে অনুপ্রেরণা পান।\n১৯৮০-এর দশকের মাঝামাঝি সময়ে, তিনি ঐতিহ্যবাহী শিল্পের রূপগুলি, বিশেষ করে নাথদুওয়ারা পিচওয়াই পেইন্টিংগুলি নথিভুক্ত করার জন্য একটি ফেলোশিপ পেয়েছিলেন। তিনি এর মোটিফগুলির অঙ্কন তৈরি করেছিলেন, তারা যে সরঞ্জামগুলি এবং পদ্ধতিগুলি ব্যবহার করে তা নথিভুক্ত করেছিলেন এবং এই শিল্প রূপগুলির সংরক্ষণের উদ্দেশ্যে সমর্থনের জন্য সাংস্কৃতিক ঐতিহ্যের সাথে সম্পর্কিত সংস্থাগুলির সাথে যোগাযোগ করেছিলেন।\n১৯৯০ সালে, দুনহুয়াং ম্যুরালগুলির পুনরুৎপাদন দেখার জন্য ইণ্ডিয়ান কাউন্সিল ফর কালচারাল রিলেশন তাঁকে চীনের বেইজিং যাওয়ার আমন্ত্রণ জানিয়েছিল। ২০১১ সালে গুলামের সাথে দুনহুয়াং-এর গুহায় একটি সাইট পরিদর্শনের জন্য তিনি আবার পরিদর্শন করেছিলেন। নীলিমা বিশ্বাস করেন যে দুনহুয়াং গুহার দৃশ্য নান্দনিকতা তাঁর নিজের সৃজনশীল অনুশীলনকে প্রভাবিত করেছে কারণ তিনি প্রায়শই তাঁর নিজের কাজগুলিতে দৃষ্টিভঙ্গি এবং মাত্রার পরিবর্তন করেন।\n\n\n== আরও পড়ুন ==\nশেখ, নীলিমা (২০১৭)। টেরেইন: ক্যারিং অ্যাক্রস, লিভিং বিহাইণ্ড। Chemould Prescott Road and Gallery Espace Art Pvt আইএসবিএন ৯৭৮৮১৯৩০২৩৯০৭\nসাঙ্গারি, কুমকুম (২০১৩)। ট্রেস রিট্রেস . তুলিকা বই ।আইএসবিএন ৯৭৮৯৩৮২৩৮১১৩৬আইএসবিএন 9789382381136\nচ্যাডউইক, হুইটনি (২০১২)। নারী, শিল্প ও সমাজ: পঞ্চম সংস্করণ । টেমস অ্যাণ্ড হাডসন ইনক.আইএসবিএন ৯৭৮০৫০০২০৪০৫৪\n\n\n== আরও দেখুন ==\n জীবনী প্রবেশদ্বার\n ভারত প্রবেশদ্বার\n\n\n== তথ্যসূত্র ==\n\n\n== বহিঃসংযোগ ==\nGoogle Arts & Culture এ প্রোফাইল\nএশিয়া আর্ট আর্কাইভে নীলিমা শেখ আর্কাইভ"}