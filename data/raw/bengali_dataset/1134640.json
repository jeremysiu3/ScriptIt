{"pageid": 1134640, "title": "প্রদানেন্দু বিকাশ চাকমা", "url": "https://bn.wikipedia.org/wiki?curid=1134640", "content": "প্রদানেন্দু বিকাশ চাকমা (মৃত্যু: ১৭ আগস্ট ২০২২) একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের ব্যবস্থাপনা বিভাগের অধ্যাপক ছিলেন। দুই মেয়াদে তিনি রাঙ্গামাটি বিজ্ঞান ও প্রযুক্তি বিশ্ববিদ্যালয়ের (রাবিপ্রবি) উপাচার্য  হিসেবে দায়িত্ব পালন করেন। তিনি রাবিপ্রবি’র বিশ্ববিদ্যালয়টির ১ম উপাচার্য।\n\n\n== শিক্ষা ==\nতিনি খাগড়াছড়ির অন্যতম প্রচীর ও আদর্শ বিদ্যাপীঠ খবংপড়িয়া সরকারি প্রাথমিক বিদ্যালয়ে প্রাথমিক শিক্ষা সম্পন্ন করেন। তিনি ১৯৬৯ সনে সেন্টার ফার্স্ট হয়ে খাগড়াছড়ি উচ্চ বিদ্যালয় হতে মানবিক শাখায় প্রথম বিভাগে এসএসসি এবং ১৯৭১ সনে কুমিল্লা বোর্ডে সম্মিলিত মেধা তালিকায় ১৩ তম স্ট্যান্ড করে চট্টগ্রাম কমার্স কলেজ থেকে এইচএসসি (বাণিজ্য) পাশ করেন। অতঃপর চট্টগ্রাম বিশ্ববিদ্যালয় হতে কৃতিত্বের সাথে ফার্স্ট ক্লাস সেকেন্ড হয়ে বিএ অনার্স এবং একই বিশ্ববিদ্যালয় হতে ফার্স্ট ক্লাস ফার্স্ট হয়ে মাস্টার্স ডিগ্রী সম্পন্ন করেন। পরবর্তীতে ভারতের গুজরাট বিশ্ববিদ্যালয় থেকে পিএইচডি ডিগ্রী অর্জন করেন।\n\n\n== কর্মজীবন ==\nপ্রদানেন্দু বিকাশ চাকমা ঢাকা বিশ্ববিদ্যালয়ের ব্যবস্থাপনা বিভাগের অধ্যাপক ছিলেন। তিনি ২০১৪ থেকে ২০১৮ সাল পর্যন্ত রাঙ্গামাটি বিজ্ঞান ও প্রযুক্তি বিশ্ববিদ্যালয়ের (রাবিপ্রবি) ১ম উপাচার্য হিসেবে দায়িত্ব পালন করেন। ২০১৮ সালে তিনি পুনঃনিয়োগ লাভ করেন এবং ২০২২ সাল পর্যন্ত দ্বিতীয় মেয়াদে রাবিপ্রবি’র উপাচার্যের দায়িত্ব পালন করেন। এছাড়া ২০২১ সালে তিনি বাংলাদেশ বিশ্ববিদ্যালয় মঞ্জুরী কমিশনের (ইউজিসি) খণ্ডকালীন সদস্য হিসেবে মনোনীত হন।\n\n\n== মৃত্যু ==\nতিনি ২০২২ সালের ১৭ আগস্ট খাগড়াছড়ি সদর হাসপাতালে চিকিৎসাধীন অবস্থায় মৃত্যুবরণ করেন। মৃত্যুকালের তার বয়স হয়েছিল ৭০ বছর।\n\n\n== আরও দেখুন ==\nরাঙ্গামাটি বিজ্ঞান ও প্রযুক্তি বিশ্ববিদ্যালয়\nবাংলাদেশ বিশ্ববিদ্যালয় মঞ্জুরী কমিশন\n\n\n== তথ্যসূত্র ==\n\n\n== বহিঃসংযোগ ==\nরাঙ্গামাটি বিজ্ঞান ও প্রযুক্তি বিশ্ববিদ্যালয়ের ওয়েবসাইট  ওয়েব্যাক মেশিনে আর্কাইভকৃত ২ এপ্রিল ২০২২ তারিখে"}