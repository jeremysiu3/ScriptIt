{"pageid": 1174831, "title": "দ্য রোগ প্রিন্স", "url": "https://bn.wikipedia.org/wiki?curid=1174831", "content": "দ্য রোগ প্রিন্স (ইংরেজি: The Rogue Prince, অনুবাদ 'উদ্ধত রাজপুত্র'), অথবা, আ কিংস ব্রাদার (ইংরেজি: A King's Brother, অনুবাদ 'রাজার ভাই') জর্জ আর. আর. মার্টিন রচিত কাল্পনিক মহাকাব্যিক উপন্যাসিকা। এটি ২০১৪ সালে ব্যান্টাম স্পেক্ট্রার সংকলন রোগস-এ প্রকাশিত হয়। এটি মার্টিনের আ সং অব আইস অ্যান্ড ফায়ার উপন্যাস ধারাবাহিকের ওয়েস্টরস মহাদেশের পটভূমিতে এবং আ গেম অব থ্রোনস (১৯৯৬)-এর ঘটনাবলির ১০০ বছর পূর্বে রাজা ১ম ভিসেরিস টারগেরিয়ানের রাজত্বকালে বর্ণিত।\nদ্য রোগ প্রিন্স মার্টিনের পূর্ববর্তী উপন্যাসিকা দ্য প্রিন্সেস অ্যান্ড দ্য কুইন (২০১৩)-এর পূর্ববর্তী পর্ব এবং তার পিতামহ ১ম জ্যাহ্যারিস টারগেরিয়ানের মৃত্যুর পর থেকে ১ম ভিসেরিসের রাজত্বকাল ও তার মৃত্যু পর্যন্ত সময়কালের ঘটনা বর্ণনা করে। এতে ভিসেরিস ও তার সুদক্ষ কিন্তু বেখেয়ালি ছোট ভাই ড্যামনের জটিল সম্পর্ককে তুলে ধরে। ভিসেরিস তাকে বাদ দিয়ে তার প্রথম ঘরের কন্যা র‍্যানিরাকে সিংহাসনের উত্তরাধিকার করে, যার ফলে টারগেরিয়ানদের মধ্যে দ্বন্দ্ব শুরু হয়, যা দ্য প্রিন্সেস অ্যান্ড দ্য কুইন উপন্যাসিকায় উপস্থাপন করা হয়।\nউপন্যাসিকাটিতে কাল্পনিক ঐতিহাসিক আর্চমাস্টার গাইল্ডেইনের লেখনী হিসেবে উপস্থাপন করা হয়, যিনি মার্টিনের ২০১৩ সালের উপন্যাসিকা দ্য প্রিন্সেস অ্যান্ড দ্য কুইন-এরও লেখক ছিলেন।\n\n\n== আরও দেখুন ==\nদ্য প্রিন্সেস অ্যান্ড দ্য কুইন (২০১৩), দ্য রোগ প্রিন্স-এর অনুবর্তী পর্ব।\nফায়ার অ্যান্ড ব্লাড (২০১৮), দ্য প্রিন্সেস অ্যান্ড দ্য কুইন ও দ্য রোগ প্রিন্স-এর গল্পের সম্প্রসারিত উপন্যাস।\nহাউজ অব দ্য ড্রাগন, ফায়ার অ্যান্ড ব্লাড অবলম্বনে নির্মিত এইচবিওর টেলিভিশন ধারাবাহিক।\n\n\n== তথ্যসূত্র ==\n\n\n== বহিঃসংযোগ ==\nম্যাকগভর্ন, ব্রিজেট (৩ জুন ২০১৪)। \"Feuding Targaryens: A Non-Spoiler Review of George R. R. Martin's The Rogue Prince, or, A King's Brother\"। টর.কম। ২৯ আগস্ট ২০১৪ তারিখে মূল থেকে আর্কাইভ করা। সংগ্রহের তারিখ ১৭ সেপ্টেম্বর ২০২২।"}