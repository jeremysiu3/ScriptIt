{"pageid": 1338860, "title": "নিশা মোহতা", "url": "https://bn.wikipedia.org/wiki?curid=1338860", "content": "নিশা মোহতা (জন্ম ১৩ই অক্টোবর ১৯৮০ হিঙ্গানঘাটে) হলেন একজন ভারতীয় দাবা খেলোয়াড়, তিনি আন্তর্জাতিক মাস্টার (আইএম) এবং মহিলা গ্র্যান্ডমাস্টার (ডব্লিউজিএম) এর ফিদে খেতাব পেয়েছিলেন। তিনি ভারতের মহারাষ্ট্র রাজ্যের প্রথম ডব্লিউজিএম।\n\n\n== কর্মজীবন ==\nনিশার জন্ম হয়েছিল ১৯৮০ সালের ১৩ই অক্টোবর, ভারতের মহারাষ্ট্র রাজ্যের ওয়ারধা জেলার একটি শহর হিঙ্গানঘাটে। \nতিনি ১৯৯৫ সালের ২৬শে এপ্রিল তারিখে ১৪ বছর, ৬ মাস এবং ১৩ দিন বয়সে সর্বকনিষ্ঠ মহিলা আন্তর্জাতিক মাস্টার (ডব্লিউজিএম) হন। ১৯৯৬ সালের ডিসেম্বরে, ঈপ্সিত খেতাবটি অর্জনের জন্য নিশাকে ভারতের তৎকালীন প্রধানমন্ত্রী এইচ ডি দেবেগৌড়া নগদ পুরস্কার প্রদান করেন। নিশা ১৯৯৯ সাল পর্যন্ত ভারতের সর্বকনিষ্ঠ ডব্লিউজিএম-এর রেকর্ডটি ধরে রেখেছিলেন, তারপরে কোনেরু হাম্পি এসে এটি ভেঙে দিয়েছিলেন।\nনিশা ২০০১ এবং ২০০৮ সালে মহিলাদের বিশ্ব দাবা চ্যাম্পিয়নশিপে অংশ নিয়েছিলেন। ২০০৫ সালে নিশা মোহতা মহিলা ভারতীয় দাবা চ্যাম্পিয়নশিপ জিতেছিলেন।\nনিশা মোহতা ভারতীয় জাতীয় দলের হয়ে সালের মহিলাদের ২০০৪, ২০০৮ এবং ২০১০ সালের দাবা অলিম্পিয়াডে অংশ নিয়েছিলেন, তিনি ২০১৩ সালে মহিলাদের বিশ্ব দল দাবা চ্যাম্পিয়নশিপে খেলেছিলেন, ২০০৩, ২০০৫, ২০০৮, এবং ২০০৯ সালের মহিলাদের এশিয়ান দল দাবা চ্যাম্পিয়নশিপে যোগ দিয়েছিলেন। এছাড়াও তিনি ২০১০ সালের এশিয়ান গেমস দাবায় ভাগ নিয়েছিলেন।\nব্রিটিশ গ্র্যান্ডমাস্টার নাইজেল শর্টের করা মন্তব্যের বিরুদ্ধে আপত্তি জানিয়ে, মোহতা নারীদের সমান অধিকারের পক্ষে বলেছেন। দাবা খেলায় মহিলারা যে বিশেষ সমস্যাগুলির মুখোমুখি হন, তিনি সেগুলি সম্বন্ধেও বলেছেন। \n\n\n== তথ্যসূত্র ==\n\n\n== বহিঃসংযোগ ==\nফিদে সাইটে নিশা মোহতার রেটিং কার্ড  (ইংরেজি)\nটেমপ্লেট:ভারতীয় মহিলা গ্র্যান্ডমাস্টার"}