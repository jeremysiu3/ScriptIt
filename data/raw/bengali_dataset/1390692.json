{"pageid": 1390692, "title": "বায়তুল ফুতুহ মসজিদ", "url": "https://bn.wikipedia.org/wiki?curid=1390692", "content": "বায়তুল ফুতুহ (Bait-ul-Futūḥ–بیت الفتوح; ইংরেজি: House of Victories) আহমদিয়া মুসলিম সম্প্রদায়ের একটি মসজিদ ও শিক্ষা-কমপ্লেক্স, যা লন্ডনের মর্ডেনে অবস্থিত।  এ মসজিদটি বর্তমান ইউরোপের বৃহত্তম মসজিদ কমপ্লেক্সগুলির মধ্যে একটি।  ২০০৩ সালে ১৫ মিলিয়ন পাউন্ড ব্যয়ে সম্পূর্ণভাবে অনুদান থেকেই এটি নির্মিত হয় এবং মসজিদটি মোট ১৩,০০০ জন লোকের সংকুলান করতে পারে।  মূল মসজিদের উচ্চতা ভূমি থেকে ২৩ মিটার এবং সর্বোচ্চ ক্ষমতা বাড়াতে ভবনটি মাটির নিচে প্রসারিত হয়েছে। বায়তুল ফুতুহ দক্ষিণ-পশ্চিম লন্ডন শহরতলির লন্ডন বরো অব মার্টনে অবস্থিত; এটি মর্ডেন সাউথ রেলওয়ে স্টেশনের পাশে, মর্ডেন আন্ডারগ্রাউন্ড স্টেশন ( উত্তর লাইন) থেকে ০.৪ মাইল এবং মর্ডেন রোড ট্রাম স্টপ থেকে এক মাইল দূরে অবস্থিত।\nএ মসজিদটি আহমদিয়া মুসলিম সম্প্রদায়ের কেন্দ্রীয় কমপ্লেক্স। বায়তুল ফুতুহ গৃহহীনদের খাওয়ানো এবং জাতীয়/স্থানীয় সম্প্রদায়ের মধ্যে সংহতি প্রচেষ্টার জন্য জাতীয় সংবাদপত্রে প্রদর্শিত হয়েছে, যা \"সাম্প্রদায়িক সমন্বয়ের\" অধীনে উল্লেখ করা হয়। একইভাবে প্রধান মসজিদের নকশার লক্ষ্যই ছিল, ঐতিহ্যবাহী ইসলামি নকশাকে আধুনিক ব্রিটিশ স্থাপত্যের সাথে একত্রিত করা। \n\n\n== তথ্যসূত্র =="}