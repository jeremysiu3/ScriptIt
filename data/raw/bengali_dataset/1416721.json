{"pageid": 1416721, "title": "রেঙ্গুন জিমখানা ক্রিকেট দল", "url": "https://bn.wikipedia.org/wiki?curid=1416721", "content": "রেঙ্গুন জিমখানা ক্রিকেট দল বার্মার রেঙ্গুনে গঠিত একটি ক্রিকেট দল ছিল। ১৯২৭ সালের জানুয়ারিতে জিমখানা মাঠে সফরকারী মেরিলেবোন ক্রিকেট ক্লাবের (এমসিসি) বিরুদ্ধে একমাত্র প্রথম-শ্রেণীর ম্যাচ খেলেছিল।ম্যাচ ড্র হয়েছিল।\nবার্মা অ্যাথলেটিক অ্যাসোসিয়েশন মাঠে পরের দিনগুলিতে এমসিসির সাথে খেলার জন্য অপর দ্বিতীয় একাদশ গঠন করা হয়েছিল। দ্বিতীয় দলটি 'বার্মা' নামে খেলেছিল। উভয় দলের অধিনায়ক ছিলেন কেমব্রিজ বিশ্ববিদ্যালয় এবং এসেক্স ব্যাটসম্যান হুবার্ট অ্যাশটন। ১৯৩৭ সাল পর্যন্ত, বার্মা  ব্রিটিশ ভারতের অংশ হিসাবে শাসিত হয়েছিল। ফলে ব্রিটিশদের প্রচলিত ক্রিকেট খেলায় ইউরোপীয়রা সংখ্যাগরিষ্ট ছিলেন। ছয়জন খেলোয়াড় উভয় বার্মিজ দলের হয়ে খেলেছিলেন যারা সবাই ছিলেন ইউরোপীয় কর্মকর্তা। \n\n\n== তথ্যসূত্র =="}