{"pageid": 1423424, "title": "সারঙ্গা দরিয়া", "url": "https://bn.wikipedia.org/wiki?curid=1423424", "content": "\"সারঙ্গা দারিয়া\" হল একটি ভারতীয় তেলুগু -ভাষার লোকগান, প্রাথমিকভাবে যেটি তেলেঙ্গানার লোক শিল্পীরা গেয়েছিলেন। গানের কথায় সামান্য পরিবর্তন এনে গানটি গেয়েছেন বিভিন্ন শিল্পীরা। সাই পল্লবী অভিনীত ২০২১ সালের তেলুগু চলচ্চিত্র লাভ স্টোরিতে গানটি প্রদর্শিত হয়েছে। এটি রচনা করেছেন পবন সিএইচ, গেয়েছেন মঙ্গলি এবং গানের কথা লিখেছেন সুদ্দলা অশোক তেজা। যখন গায়িকা কোমলি তাত্তে ২০১০ সালে রিয়েলিটি টিভি সিরিজ রিলারে রেলাতে এটি গেয়েছিলেন, সেই সময় থেকে গানটি জনপ্রিয় হয়েছিল। লাভ স্টোরি চলচ্চিত্রটির গীতিমূলক সংস্করণটি ২০২১ সালের ২৮শে ফেব্রুয়ারি তারিখে আদিত্য মিউজিকের মাধ্যমে প্রকাশিত হয়েছিল।\n\n\n== চিত্রসংগীত ==\nগানটির নাট্য সংস্করণে সেখরের নৃত্য নির্দেশনায় সাই পল্লবী নেচেছেন। নাট্য সংস্করণের জন্য গান লিখেছেন সুদ্দলা অশোক তেজা।\n\n\n== প্রাপ্তি ==\nতেলেঙ্গানার লোকগানের মধ্যে সারঙ্গা দরিয়া গানটি জনপ্রিয়। গানটির নাট্য সংস্করণ জনপ্রিয় হয়েছিল, সেই কারণে এটি জাতীয় সঙ্গীত তালিকায় শীর্ষস্থানীয় অবস্থানে রয়েছে। গায়িকা মঙ্গলি তাঁর কণ্ঠের জন্য ব্যাপক প্রশংসা পেয়েছেন। গীতি মূলক গানটি সাই পল্লবীর নৃত্য, সেখরের নৃত্য পরিকল্পনা এবং মঙ্গলির কণ্ঠের জন্য প্রশংসা পেয়েছে, যা \"লোক গীতির সংখ্যায় একটি নিখুঁত তেলেঙ্গানা জন্ম\" যোগ করেছে।\n\n\n=== বিতর্ক ===\n২০২১ সালের মার্চ মাসে, গায়িকা কোমলি তাত্তে, যিনি তাঁর নাট্য সংস্করণ প্রকাশের কয়েক বছর আগে একটি টেলিভিশন অনুষ্ঠানে লোকগান \"সারঙ্গা দরিয়া\"কে একত্রিত করেছিলেন এবং পরিবেশন করেছিলেন। তিনি বলেছিলেন যে প্রতিশ্রুতি অনুসারে গানের ভিডিওতে তাঁকে কৃতিত্ব দেওয়া হয়নি। এর প্রতিক্রিয়ায় পরিচালক কামুলা জানিয়েছেন যে কোমলিকে গানটির জন্য কৃতিত্ব দেওয়া হবে এবং ক্ষতিপূরণ দেওয়া হবে।\n\n\n== তথ্যসূত্র =="}