{"pageid": 1517658, "title": "টরিল মোই", "url": "https://bn.wikipedia.org/wiki?curid=1517658", "content": "টরিল মোই (জন্ম: ২৮শে নভেম্বর ১৯৫৩, নরওয়ের ফারসুণ্ড) হলেন জেমস বি. ডিউক, সাহিত্য ও রোমান্স স্টাডিজের অধ্যাপক এবং ডিউক বিশ্ববিদ্যালয়ের ইংরেজি, দর্শন ও থিয়েটার স্টাডিজের অধ্যাপক। তিনি ডিউকের দর্শন, শিল্প ও সাহিত্য কেন্দ্রের পরিচালকও। স্নাতক ডিগ্রি অর্জনের পর, তিনি বার্গেন বিশ্ববিদ্যালয়ে সাহিত্য বিভাগে পড়াশোনা করেছেন। পূর্বে তিনি অক্সফোর্ড বিশ্ববিদ্যালয়ে ফরাসি ভাষার প্রভাষক এবং নরওয়ের বার্গেন বিশ্ববিদ্যালয়ের নারীবাদী গবেষণা কেন্দ্রের পরিচালক হিসেবে দায়িত্ব পালন করেছিলেন। তিনি ১৯৭৯ থেকে ১৯৮৯ সাল পর্যন্ত যুক্তরাজ্যের অক্সফোর্ডে বসবাস করেছিলেন। তিনি এখন উত্তর ক্যারোলিনায় থাকেন। তিনি নারীবাদী তত্ত্ব এবং নারী লেখালেখি নিয়ে কাজ করেন; তাঁর কাজের পরিধির মধ্যে পড়ে সাহিত্য, দর্শন এবং নন্দনতত্ত্বের মধ্যেকার সাধারণ ক্ষেত্র এবং মৌলিকভাবে \"দর্শন ও সাহিত্যকে একে অন্যের তুলনায় না কমিয়ে, দর্শনের সাথে সাহিত্য এবং সাহিত্যের সাথে দর্শন পড়ার উপায় খুঁজে বের করা\"।\n২০০২ সালে, নরওয়েজিয়ান ইউনিভার্সিটি অফ সায়েন্স অ্যাণ্ড টেকনোলজিতে তাঁকে \"ডক্টর ফিলোস\" সম্মানসূচক (লাতিন: honoris causa) ডিগ্রি প্রদান করা হয়। ১৯৯৮ সালে, তিনি ডিউক বিশ্ববিদ্যালয়ের বর্ষসেরা শিক্ষক পুরস্কার জিতেছিলেন এবং ২০০৮ সালে তিনি স্নাতক শিক্ষার্থীদের পরামর্শদানে শ্রেষ্ঠত্বের জন্য ডিনের পুরস্কার জিতেছিলেন। ২০১৪ সালে তিনি ব্রিটিশ একাডেমির মাস্টার-মাইণ্ড বক্তৃতা দেন।\nতিনি নরওয়েজিয়ান একাডেমি অফ সায়েন্স অ্যাণ্ড লেটারসের সদস্য।\n\n\n== নারীবাদী তত্ত্ব সম্পর্কে ==\nসেক্সুয়াল/টেক্সচুয়াল পলিটিক্স (১৯৮৬) লেখাটি দিয়ে টরিল মোই বিখ্যাত হিয়ে ওঠেন, লেখাটি ছিল দ্বিতীয়-তরঙ্গের নারীবাদের একটি সমীক্ষা, যেখানে তিনি গাইনোক্রিটিসিজমের (নারীবাদী সাহিত্য সমালোচনা যা নারীর লেখা নিয়ে অধ্যয়ন করে) মতো আরও অভিজ্ঞতাবাদী অ্যাংলো-আমেরিকান লেখার স্কুলের সাথে নারীদের লেখার (ফরাসি: Ecriture feminine) আরও তাত্ত্বিক ফরাসি প্রবক্তাদের তুলনা করেছিলেন। যদিও সেই সময়ে এটিকে ব্যাপকভাবে অ্যাংলো-আমেরিকান দৃষ্টিভঙ্গির উপর আক্রমণ হিসেবে দেখা হত, মোই পরবর্তীতে উত্তর-কাঠামোবাদীদের আদর্শবাদের বিপরীতে তাদের আরও রাজনৈতিক অবস্থানের প্রতি তাঁর শ্রদ্ধা তুলে ধরেন। এই বইটিতে অ্যান্ড্রোজিনির ধারণাটিও অন্বেষণ করা হয়, এবং ফরাসি স্কুলের অপরিহার্যতা-বিরোধীদের সাথে এর যোগসূত্রও তুলে ধরা হয়।\nসেক্সুয়াল/টেক্সচুয়াল পলিটিক্সর পরে জুলিয়া ক্রিস্টেভার মতো সমসাময়িক ফরাসি নারীবাদীদের আরও অনুসন্ধান শুরু হয়, তারপর মোই ১৯৯৪ সালে সিমোন ডি বোভোয়ারের উপর তাঁর যুগান্তকারী গবেষণার দিকে মনোনিবেশ করেন। তবে, পরবর্তী দশকে, তাঁর মনোযোগ অস্তিত্ববাদ থেকে সাধারণ ভাষা দর্শনের দিকে সরে যায়। তাঁর সাম্প্রতিকতম বই, রেভোলিউশন অফ দ্য অর্ডিনারি: লিটারারি স্টাডিজ আফটার উইটজেনস্টাইন, অস্টিন অ্যাণ্ড ক্যাভেল (২০১৭), সাহিত্য সমালোচনার কাজে একটি সাধারণ ভাষা দর্শন-অনুপ্রাণিত পদ্ধতির উপর আলোকপাত করে। বইটি রিতা ফেলস্কি, আরএম বেরি, রবার্ট পিপিন এবং জন গিবসনের মতো সমালোচকদের দ্বারা প্রশংসিত হয়েছে। লস অ্যাঞ্জেলেস রিভিউ অফ বুকস-এ লেখার সময়, ভি জোশুয়া অ্যাডামস দাবি করেছেন যে মোইয়ের বই \"'তত্ত্ব প্রকল্প' দ্বারা তৈরি ভাষার প্রতি দৃষ্টিভঙ্গিকে প্রত্যাখ্যান করার পক্ষে যুক্তি তৈরি করে,\" এবং \"সাহিত্য অধ্যয়ন ভাষা সম্পর্কে যেভাবে চিন্তা করে তা চ্যালেঞ্জ করার বাইরে, সাহিত্য এবং জীবনের মধ্যে পার্থক্যকে মোই চ্যালেঞ্জ করেন।\" রেভোলিউশন অফ দ্য অর্ডিনারি পোস্টক্রিটিকের (পঠন এবং ব্যাখ্যার নতুন রূপগুলি খুঁজে বের করার চেষ্টা, যা সাধারণ সমালোচনার পদ্ধতির বাইরে) ক্ষেত্রেও গুরুত্বপূর্ণ হস্তক্ষেপ করে।\n\n\n== প্রকাশনা ==\nমোই, রিভোলিউশন অফ দ্য অর্ডিনারি: লিটারারি স্টাডিজ আফটার উইটজেনস্টাইন, অস্টিন অ্যাণ্ড ক্যাভেল (২০১৭)\n___, সেক্সুয়াল/টেক্সচুয়াল পলিটিক্স: ফেমিনিস্ট লিটারারি থিয়োরি (১৯৮৫; দ্বিতীয় সংস্করণ ২০০২)\n___, সিমোন ডি বোভোয়ার : দ্য মেকিং অফ অ্যান ইন্টেলেকচুয়াল ওম্যান (১৯৯৪)\n___, হোয়াট ইজ এ ওম্যান? অ্যাণ্ড আদার এসেজ (১৯৯৯)\n___, হেনরিক ইবসেন অ্যাণ্ড দ্য বার্থ অফ মর্ডানিজম: আর্ট, থিয়েটার, ফিলোজফি (অক্সফোর্ড ইউনিভার্সিটি প্রেস ২০০৬)। [এর একটি নরওয়েজিয়ান অনুবাদ প্যাক্স ফোরলাগ (অসলো) দ্বারা মে ২০০৬ সালে প্রকাশিত হয়েছিল)\nমোইয়ের সম্পাদনা, দ্য ক্রিস্টেভা রিডার (১৯৮৬)\n___ সম্পাদনা, ফ্রেঞ্চ ফেমিনিস্ট থট (১৯৮৭)\n\n\n== আরও দেখুন ==\nন্যান্সি বাউয়ার (দার্শনিক)\nজুডিথ বাটলার\nঅ্যালিস ক্র্যারি\nপেগি কামুফ\nগায়ত্রী স্পিভাক\n\n\n== মন্তব্য ==\n\n\n== বহিঃসংযোগ ==\nদাপ্তরিক ওয়েবসাইট\nডিউক বিশ্ববিদ্যালয়"}