{"pageid": 1091158, "title": "হোসাম আল-হামালাউই", "url": "https://bn.wikipedia.org/wiki?curid=1091158", "content": "হোসাম আল-হামালাউই (মিশরীয় আরবি: حسام الحملاوى; জন্ম ১৪ জুলাই ১৯৭৭) একজন মিশরীয় সাংবাদিক, ব্লগার, ফটোগ্রাফার ও সমাজতান্ত্রিক কর্মী। তিনি বিপ্লবী সমাজতান্ত্রিক ও সমাজতান্ত্রিক গবেষণা কেন্দ্রের সদস্য।\n\n\n== প্রাথমিক জীবন ও কর্মজীবন ==\nআল-হামালাউই ২০০২ সালে ইংরেজি ভাষা কায়রো টাইমসের জন্য সাংবাদিক হিসেবে কাজ শুরু করেন, যেখানে তিনি বিক্ষোভ, ভিন্নমতাবলম্বীদের বিচার এবং পুলিশ নির্যাতনের খবর প্রচার করেন। পরে তিনি কায়রোর সংবাদদাতা হিসেবে লস এঞ্জেলেস টাইমসে যোগ দেন। এল-হামলাভি ব্লুমবার্গ নিউজ ও বিবিসিসহ দেশি-বিদেশি সংবাদ সংস্থার বিস্তৃত সারির জন্য ফ্রিল্যান্স করেছেন এবং হিউম্যান রাইটস ওয়াচের (এইচআরডব্লিউ) গবেষক হিসেবে কাজ করেছেন। তিনি বামপন্থী দৈনিক এল-বাদিলের ম্যানেজিং সম্পাদক হিসেবেও কাজ করেছেন এবং আল-মাসরি আল-ইউমের    ইংরেজি সংস্করণের প্রতিষ্ঠাতা ব্যবস্থাপনা সম্পাদক ছিলেন পাশাপাশি আহরাম অনলাইনে প্রতিষ্ঠাতা সম্পাদকীয় দলের একজন ছিলেন।\nতিনি ২০০৭ সালে ইউসি বার্কলে গ্রাজুয়েট স্কুল অব জার্নালিজমের একজন পরিদর্শক পণ্ডিত ছিলেন। \"প্রভাবশালী\" মার্কিন রাষ্ট্রদূত ফ্রান্সিস জে রিকার্ডোন জুনিয়র দ্বারা ২০০৭ সালের প্রেরিত কূটনৈতিক তারের অনুযায়ী তাকে প্রভাবশালী হিসেবে গণ্য করা হত।\n\n\n== সক্রিয়তা ==\n\n\n=== ছাত্র সক্রিয়তা ===\n\nআল-হামালাউই কায়রোর আমেরিকান ইউনিভার্সিটিতে (এইউসি) পড়াশোনা করেন, যেখানে তিনি ১৯৯৯ সালে অর্থনীতিতে বিএ নিয়ে স্নাতক হন। পরে, তিনি একই বিশ্ববিদ্যালয়ে রাষ্ট্রবিজ্ঞানে এমএ করেছেন, ১৯৭৭ সালের মিশরীয় \"রুটি বিদ্রোহ\"  নিয়ে তিনি তাঁর গবেষণাপত্র লিখেছেন। তিনি এইউসি তে স্নাতক ছাত্র থাকাকালীন ১৯৯৮ সালে বিপ্লবী সমাজতন্ত্রে যোগদান করেন। তিনি ১৯৯০ -এর দশকের দ্বিতীয়ার্ধে আন্দোলনে যোগদানকারী সংগঠনের দ্বিতীয় প্রজন্মের অন্তর্গত। এই বিশেষ দলটির কর্মীদের দুই দশক পর বিশ্ববিদ্যালয় ক্যাম্পাসে রাজনৈতিক বামপন্থা পুনরুজ্জীবিত করার কৃতিত্ব দেওয়া হয়েছিল, যেখানে ইসলামপন্থীরা ঊর্ধ্বমুখী ছিল। আল-হামালাউইকে মিশরের ক্ষমতাচ্যুত প্রেসিডেন্ট হোসনি মোবারকের স্টেট সিকিউরিটি ইনভেস্টিগেশন সার্ভিস (এসএসআই) কর্তৃক ২০০০ সালে আটক করা হয়েছিল এবং নির্যাতন করা হয়েছিল, প্রতিষ্ঠানের সংশ্লিষ্টতার সঙ্গে জড়িত থাকার অভিযোগে। তার ছাত্র আন্দোলনের সক্রিয়তার কারণে, মিশর সরকার আল-হামলাউইয়ের উপর একটি নিরাপত্তা ফাইল বজায় রেখেছিল। ফলস্বরূপ, মিশরের বিশ্ববিদ্যালয়গুলি তাকে অধ্যাপক হিসেবে নিয়োগ দিতে অস্বীকার করে এবং ২০০২ সালে এমএ ডিগ্রি অর্জন করার পর তাকে এইউসি ক্যাম্পাসে এক বছরের জন্য প্রবেশ নিষিদ্ধ করা হয়। কোন চলমান বিক্ষোভ হলে তাকে ক্যাম্পাসে প্রবেশ না করতে দেওয়ার নির্দেশের সাথে তার একটি ছবিও এইউসি নিরাপত্তারক্ষীদের কাছে কয়েক বছর পরে রেখে দেওয়া হয়েছিল। পরেও তিনি এইউসি'তে বক্তৃতায় অতিথি বক্তা হিসাবে আমন্ত্রিত হয়েছিলেন।\n\n\n== তথ্যসূত্র =="}