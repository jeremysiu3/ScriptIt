{"pageid": 1331293, "title": "ম্যাথিল্ডা হিউইং", "url": "https://bn.wikipedia.org/wiki?curid=1331293", "content": "ম্যাথিল্ডা হিউইং (জন্ম ২৫শে সেপ্টেম্বর ১৯৫২) একজন প্রাক্তন জার্মান দৌড়বিদ। তিনি ছিলেন মধ্য এবং লম্বা দূরত্বের দৌড়বিদ। তাঁর দৌড়ের বিভাগগুলি ছিল ১৫০০ মিটারে দৌড় এবং ম্যারাথন দৌড়।\n\n\n== খেলোয়াড় জীবন ==\nম্যাথিল্ডা হিউইং ১৯৭৯ সালে পশ্চিম জার্মান চ্যাম্পিয়নশিপে ১৫০০ মিটারের দৌড়ে ব্রিজিট ক্রাউসের কাছে রানার আপ হয়েছিলেন। এছাড়াও তিনি ১৯৮০ সালের পশ্চিম জার্মান ক্রস কান্ট্রি (মাঠ এবং বনের মধ্য দিয়ে দৌড়, রাস্তা দিয়ে নয়) চ্যাম্পিয়নশিপে দ্বিতীয় স্থানে ছিলেন। এই দৌড়টি এলেন ওয়েসিংগেজ জিতেছিলেন। ১৯৮১ সালের শেষের দিকে তিনি ইতালিতে বিওক্লাসিক মহিলাদের রেস জিতেছিলেন।  এরপরে ১৯৮২ সালের এপ্রিলে রটারডাম ম্যারাথনে তিনি ২:৫৪:০৩ সময় করে প্রথম স্থানে দৌড় শেষ করেন। এই সময়টিই তাঁর দৌড়ের জীবনের সব থেকে ভালো সময় এবং এটি তাঁর শেষ বড় দৌড় প্রতিযোগিতায় জয়।\nতিনি তাঁর অবসর সময়ে এখনো দৌড়োন এবং একটি স্কি সরঞ্জামের দোকানের ম্যানেজার হিসাবে কাজ করেন।\n\n\n== তথ্যসূত্র ==\nটেমপ্লেট:ফুটার রটারডাম ম্যারাথন চ্যাম্পিয়ন মহিলা"}