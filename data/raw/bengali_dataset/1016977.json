{"pageid": 1016977, "title": "নতুন ক্যালিডোনিয়া জাতীয় ফুটবল দল", "url": "https://bn.wikipedia.org/wiki?curid=1016977", "content": "নতুন ক্যালিডোনিয়া জাতীয় ফুটবল দল (ইংরেজি: New Caledonia national football team) হচ্ছে আন্তর্জাতিক ফুটবলে নতুন ক্যালিডোনিয়ার প্রতিনিধিত্বকারী পুরুষদের জাতীয় দল, যার সকল কার্যক্রম নতুন ক্যালিডোনিয়ার ফুটবলের সর্বোচ্চ নিয়ন্ত্রক সংস্থা নতুন ক্যালিডোনিয়া ফুটবল ফেডারেশন দ্বারা নিয়ন্ত্রিত হয়। এই দলটি ২০০৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৫১ সালের ১৯শে সেপ্টেম্বর তারিখে, নতুন ক্যালিডোনিয়া প্রথমবারের মতো আন্তর্জাতিক খেলায় অংশগ্রহণ করেছে; নতুন ক্যালিডোনিয়ার নুমেয়ায় অনুষ্ঠিত উক্ত ম্যাচে নতুন ক্যালিডোনিয়া নিউজিল্যান্ডকে ২–০ গোলের ব্যবধানে পরাজিত করেছে।\n১০,০০০ ধারণক্ষমতাবিশিষ্ট নুমা-দালি মাগেন্তা স্টেডিয়ামে লে কাগোস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় নতুন ক্যালিডোনিয়ার রাজধানী নুমেয়ায় অবস্থিত। বর্তমানে এই দলের ম্যানেজারের দায়িত্ব পালন করছেন থিয়েরি সার্দো এবং অধিনায়কের দায়িত্ব পালন করছেন টিগা স্পোর্টসের মধ্যমাঠের খেলোয়াড় জোয়েল ওয়াকানুমুনে।\nনতুন ক্যালিডোনিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে নতুন ক্যালিডোনিয়া এপর্যন্ত ৬ বার অংশগ্রহণ করেছে, যার মধ্যে সেরা সাফল্য হচ্ছে ২০০৮ এবং ২০১২ ওএফসি নেশন্স কাপের ফাইনালে পৌঁছানো।\nজোয়েল ওয়াকানুমুনে, বেরত্রঁদ কাই, পিয়ের ওয়ায়োকা, মিখেল হমায় এবং ইয়ামেল কাবুর মতো খেলোয়াড়গণ নতুন ক্যালিডোনিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৩ সালের আগস্ট মাসে প্রকাশিত র‌্যাঙ্কিংয়ে নতুন ক্যালিডোনিয়া তাদের ইতিহাসে সর্বোচ্চ অবস্থান (৯৩তম) অর্জন করে এবং ২০১৬ সালের এপ্রিল মাসে প্রকাশিত র‌্যাঙ্কিংয়ে তারা ১৯১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নতুন ক্যালিডোনিয়ার সর্বোচ্চ অবস্থান হচ্ছে ৫৬তম (যা তারা ১৯৭১ সালে অর্জন করেছিল) এবং সর্বনিম্ন অবস্থান হচ্ছে ১৭৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফরাসি)\nফিফা-এ নতুন ক্যালিডোনিয়া জাতীয় ফুটবল দল  ওয়েব্যাক মেশিনে আর্কাইভকৃত ১৩ ডিসেম্বর ২০১৮ তারিখে (ইংরেজি)\nওএফসি-এ নতুন ক্যালিডোনিয়া জাতীয় ফুটবল দল (ইংরেজি)"}