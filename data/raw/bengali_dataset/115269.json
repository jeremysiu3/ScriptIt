{"pageid": 115269, "title": "কেট ডিক্যামিলো", "url": "https://bn.wikipedia.org/wiki?curid=115269", "content": "কেট ডিক্যামিলো (ইংরেজি ভাষায়: KateDiCamillo) (জন্ম মার্চ ২৫, ১৯৬৪) একজন আমেরিকান শিশু সাহিত্যিক। তিনি সর্বাধিক পরিচিত তার দ্য টেল অফ ডেসপ্যারক্স, বিকজ অফ উইন ডিক্সি এবং মার্সি ওয়াটসন গ্রন্থের জন্য। দ্য টেল অফ ডেসপ্যারক্স ও বিকজ অফ উইন ডিক্সি গ্রিন্থ দুইটি নিউবেরি মেডেল পুরস্কার লাভ করে। এছাড়া ডিক্যামিলো বহু গ্রন্থ, উপন্যাস রচনা করেছেন যার মধ্যে অনেকগুলো পুরস্কারপ্রাপ্ত।\n\n\n== জন্ম ও শিক্ষজীবন ==\nকেট ডিক্যামিলো ১৯৬৪ সালে ফিলাডেলফিয়ায় জন্মগ্রহণ করেন। শৈশবে তিনি দীর্ঘকাল নিউমোনিয়া রোগে ভুগেছিলেন। পাঁচ বছর বয়সে তিনি স্বাস্থ্যগত কারণে (অধিক উষ্ণ আবহাওয়া) তার মা ও বড় ভাইসহ ফ্লোরিডায় স্থানান্তরিত হন। তবে তার বাবা কখনোই ফ্লোরিডায় তাদের কাছে আসেনি। তার বড় ভাই একজন খ্যাতিমান স্থপতি এবং মা শিক্ষক। ১৯৮৭ সালে ডিক্যামিলো ইউনিভার্সিটি অফ ফ্লোরিডা থেকে ইংরেজি বিষয়ে স্নাতক ডিগ্রী লাভ করেন। এরপরে তিনি বিভিন্ন প্রতিষ্ঠানে কর্মরত ছিলেন।\n\n\n== কর্মজীবন ==\nকেট ডিক্যামিলো ৩০ বছর বয়সে তিনি মিনিয়াপোলিসে স্থানান্তরিত হন এবং সেখানে একটি বইয়ের গুদামঘরে চাকরি শুরু করেন। এই চাকরিতে থেকেই মূলত তিনি শিশুদের জন্য লিখতে উদ্বুদ্ধ হন। এখানে কর্মরত থাকাকালেই তিনি তার বিখ্যাত শিশু-গ্রন্থ বিকজ অফ উইন ডিক্সি রচনা করেন।\n\n\n== প্রকাশিত বই ==\n\n\n== পুরস্কার ও সম্মাননা ==\n\n\n== তথ্যসূত্র ==\n\n\n== বহিঃসংযোগ ==\nকেট ডিক্যামিলোর ওয়েবসাইট\nইন্টারনেট মুভি ডেটাবেজে Kate DiCamillo (ইংরেজি)\nKate DiCamillo bio - ক্যান্ডেলউইক প্রেস-এর ওয়েবসাইটএ কেট ডিক্যামিলো"}