{"pageid": 1072737, "title": "ওরেল গ্রিনফেল্ড", "url": "https://bn.wikipedia.org/wiki?curid=1072737", "content": "ওরেল গ্রিনফেল্ড (ইংরেজি: Orel Grinfeld; জন্ম: ২১ আগস্ট ১৯৮১) হলেন একজন ইসরায়েলি পেশাদার ফুটবল রেফারি। তিনি ২০১২ সাল থেকে ফিফার আন্তর্জাতিক রেফারির তালিকায় রয়েছেন এবং ২০১২ সালের উয়েফা ইউরোপীয় অনূর্ধ্ব-১৭ চ্যাম্পিয়নশিপের এলিট পর্বের দুটি গ্রুপের দুটি ম্যাচের দায়িত্ব পালন করেছেন, একই বছরের মার্চ মাসে তিনি প্রথম আন্তর্জাতিক ম্যাচের দায়িত্ব পালন করেছিলেন। ২০১৫–১৬ উয়েফা ইউরোপা লিগের গ্রুপ পর্বে ম্যাচের দায়িত্ব পালন করার মাধ্যমে তিনি প্রথমবারের মতো বড় কোন ম্যাচে রেফারির দায়িত্ব পালন করেছিলেন।\nতিনি ২০১৮–১৯ মৌসুমে রিয়াল মাদ্রিদ এবং ভিক্টোরিয়া প্লজেনের মধ্যকার গ্রুপ পর্বের ম্যাচ পরিচালনা করার মাধ্যমে উয়েফা চ্যাম্পিয়নস লিগে অভিষেক করেছিলেন। ২০১৯–২০ মৌসুমে, তিনি প্রথম ইসরায়েলি রেফারি হিসেবে লাৎসিয়ো এবং বায়ার্ন মিউনিখের মধ্যকার উয়েফা চ্যাম্পিয়নস লিগের নকআউট পর্বের একটি খেলায় রেফারির দায়িত্ব পালন করেছেন।\n\n\n== উয়েফা ইউরো ২০২০ ==\nগ্রিনফেল্ড উয়েফা ইউরো ২০২০-এর ম্যাচ পরিচালনা করার মাধ্যমে আন্তর্জাতিক পর্যায়ের বড় কোন প্রতিযোগিতায় রেফারি হিসেবে অভিষেক করেছেন। গ্রিনফেল্ড উয়েফা ইউরো ২০২০-এর গ্রুপ সি-এর নেদারল্যান্ডস এবং অস্ট্রিয়ার ম্যাচটি পরিচালনা করেছিলেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ডরেফারিতে ওরেল গ্রিনফেল্ড (ইংরেজি)"}