{"pageid": 1526176, "title": "লানা ক্লার্কসন", "url": "https://bn.wikipedia.org/wiki?curid=1526176", "content": "লানা জিন ক্লার্কসন (৫ এপ্রিল, ১৯৬২ – ৩ ফেব্রুয়ারি, ২০০৩) ছিলেন একজন মার্কিন অভিনেত্রী ও ফ্যাশন মডেল। ১৯৮০-এর দশকে তিনি বেশ কয়েকটি সোর্ড অ্যান্ড সর্সারি চলচ্চিত্রে অভিনয় করে খ্যাতি অর্জন করেন। ২০০৩ সালে রেকর্ড প্রযোজক ফিল স্পেক্টর তার বাড়িতে লানা ক্লার্কসনকে গুলি করে হত্যা করেন। স্পেক্টরকে হত্যার অভিযোগে অভিযুক্ত করা হয় এবং ২০০৯ সালে তিনি দোষী সাব্যস্ত হন।\n\n\n== প্রারম্ভিক জীবন ==\nক্লার্কসন ক্যালিফোর্নিয়ার লং বিচে ডোনা এবং জেমস এম. ক্লার্কসনের ঘরে  জন্মগ্রহণ করেন। ছোটবেলা থেকে তিনি ক্যালিফোর্নিয়ার সোনোমা কাউন্টির পাহাড়ি এলাকায় বেড়ে উঠেন। জেসি জে. ক্লার্কসন নামে তার এক ভাই এবং ফন নামের তার এক বোন ছিল। উত্তর ক্যালিফোর্নিয়ায় থাকাকালীন সময়ে তিনি ক্লোভারডেল হাই স্কুল এবং প্যাসিফিক ইউনিয়ন কলেজ প্রিপারেটরি স্কুলে পড়াশোনা করেন। ১৯৭৮ সালের ক্রিসমাস মৌসুমে ক্লার্কসনের পরিবার দক্ষিণ ক্যালিফোর্নিয়ায় ফিরে এসে লস অ্যাঞ্জেলেসের সান ফার্নান্দো ভ্যালি এলাকায় বসবাস শুরু করে। ক্লার্কসনের পরিবার লস অ্যাঞ্জেলেস কাউন্টিতে ফিরে আসার পর তিনি বিনোদন শিল্পে অভিনেত্রী এবং ফ্যাশন মডেল হিসেবে কাজ শুরু করেন।\n\n\n== তথ্যসূত্র =="}