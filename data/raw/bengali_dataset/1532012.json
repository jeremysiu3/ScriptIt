{"pageid": 1532012, "title": "কাসবা ছেরার্দা", "url": "https://bn.wikipedia.org/wiki?curid=1532012", "content": "কাসবা ছেরার্দা (আরবি: قصبة شراردة) হলো মরক্কোর ফাস শহরের একটি কাসবা, যা ফাস এল-জেদিদের উত্তর প্রান্তে অবস্থিত। আগে এটিকে কাসবা আল-খামিস নামে ডাকা হতো, যার অর্থ \"বৃহস্পতিবারের দুর্গ\" (আরবি: قصبة الخميس)। এর দেয়ালের বাইরে প্রতি বৃহস্পতিবার একটি খোলা বাজার বসত, তাই এর এরূপ নামকরণ করা হয়েছে।\nছেরার্দা নামটি একটি আরব গোত্রের নাম থেকে এসেছে, যাদের কায়েদ পূর্বে এই স্থানে গোত্রটির শস্যাগার রক্ষার জন্য একটি কাসবা নির্মাণ করেছিলেন। ১৬৬৬ সালে শহরটি দখলের পর আলাউই সুলতান মুলায় আল-রশিদ বর্তমান কাসবাটি নির্মাণ করেন, যা তাঁর উপজাতীয় সৈন্যদের (গুইশ বা \"সেনা\" গোত্র নামে পরিচিত) আবাসনের জন্য একটি দুর্গ হিসেবে কাজ করত। এটি ৪০০ বাই ৫৫০ মিটার পরিমাপের একটি বড় আয়তাকার এলাকা জুড়ে বিস্তৃত। সুলতান ও তাঁর ভাই মোহাম্মদের মধ্যকার যুদ্ধকালে আশরাফা গোত্র এই দুর্গটি দখল করেছিল, পরে তাদের বিতাড়িত করা হয়। এটি ফাস শহরের সে সকল দুর্গপ্রাচীরগুলোর মধ্যে অন্যতম, যা শহরতলিতে নির্মিত হয়েছিল। বর্তমানে এই কাসবায় একটি হাসপাতাল, একটি উচ্চ বিদ্যালয় রয়েছে। এছাড়াও ১৯৫৯–৬০ সাল থেকে আল-কারাউইয়িন বিশ্ববিদ্যালয়ের একটি শাখা বা সংযুক্তি এখানে অবস্থিত।\n\n\n== আরও দেখুন ==\nবাব সেগমা\n\n\n== তথ্যসূত্র =="}