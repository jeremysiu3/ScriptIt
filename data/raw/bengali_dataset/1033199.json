{"pageid": 1033199, "title": "বিনঝাল", "url": "https://bn.wikipedia.org/wiki?curid=1033199", "content": "বিনঝাল (বিনঝ্বর নামেও পরিচিত) হল মূলত ওড়িশা, ছত্তিশগড়, মধ্যপ্রদেশ, মহারাষ্ট্রের বহু জেলার এক দ্রাবিড় জাতিগোষ্ঠী। ২০১১ সালের আদমশুমারি অনুসারে তাদের জনসংখ্যা প্রায় ১৩৭,০৪০ জন ছিল। ভারত সরকার এই উপজাতিকে তফসিলি উপজাতি হিসাবে শ্রেণীবদ্ধ করেছে।\n\n\n== ব্যুৎপত্তি ==\nউপজাতির নামটির উৎস সম্পর্কে একাধিক কিংবদন্তি রয়েছে। এক জনশ্রুতি অনুসারে নামটি বিন এবং ঝাল শব্দ থেকে উদ্ভূত, যার অর্থ ঘাম ছাড়াই। বিনঝাল বা বিনঝ্বর নামটি বিন্ধ্য পর্বতমালা (এটি বিন্ধ্যাঞ্চল নামেও পরিচিত) থেকে উদ্ভূত হয়েছে এবং তারা তাদের পৃষ্ঠপোষক বিন্ধ্যবাসিনী দেবীর উপাসনা করে।\n\n\n== ইতিহাস ==\nঐতিহাসিকভাবে এই উপজাতি লড়াকু মনোভাবের জন্য পরিচিত। কথিত আছে যে এই উপজাতি চৌদ্দ শতকের চৌহান রাজবংশের রাজা রামাই দেবের মাকে আশ্রয় দিয়েছিল। পাইক বিদ্রোহের সময় তারা বীর সুরেন্দ্র সাই এবং মাধো সিংহয়ের পক্ষেও লড়াই করেছিল।\n\n\n== উপ বিভাগ সমূহ ==\nবিনঝাল উপজাতি বনসাস নামে অনেকগুলি অসবর্ণ গোষ্ঠীতে বিভক্ত, যেগুলি হল আমরি, নাগ, খুসাল, ​​দুগুকে, কামাতি, মাহাইঙ্গা, বাঘা, মার্থি এন্ডজা, বেনতাকর, মাঝি ইত্যাদি। এগুলি আবার সূর্য নংশী, নাগ বংশী, হিলচিপ, চৌহান এবং রাজপুতের মতো পুরুষতান্ত্রিক বংশে বিভক্ত।\n\n\n== সংস্কৃতি ==\nবেশিরভাগ বিনঝাল পরিবার এককেন্দ্রিক। তারা পিতৃ বংশ এবং পৈতৃক বসবাস রীতি অনুসরণ করে। একই অসবর্ণ বংশতে বিবাহ নিষিদ্ধ। একগামী বিবাহ এদের মধ্যে সাধারণ। আলোচনার মাধ্যমে বিবাহ এদের বিবাহের সবচেয়ে সাধারণ ধরন। তবে জ্ঞাতিভাই-বোনের বিবাহ, ছোট ভাইয়ের স্ত্রীকে বিবাহ, স্ত্রীর বোনকে বিবাহ, পালিয়ে গিয়ে বিবাহ এবং ধরে নিয়ে এসে বিবাহের অনুমতি রয়েছে। বিবাহ বিচ্ছেদ, বিধবার পুনর্বিবাহ ও বিচ্ছেদের পর পুনরায় বিবাহেরও অনুমতি রয়েছে। বরকে বধূর জন্য নগদে পণ দিতে হয়।\nতারা মৃত্যুর পর দেহ কবরস্থ করে। তবে ধনীরা দাহকার্য করে।\nতাদের কোনও ঐতিহ্যবাহী গ্রাম পরিষদ নেই। গ্রামের প্রবীণরা কেন্দ্রীয় বিরোধের সমাধান করে।\nএই উপজাতি হিন্দু দেবদেবীদের পূজা করে। এরা সর্বপ্রাণবাদী বিশ্বাসকেও অনুসরণ করে।\n\n\n== আরো দেখুন ==\nভারতের আদিবাসী\n\n\n== তথ্যসূত্র =="}