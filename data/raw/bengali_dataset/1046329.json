{"pageid": 1046329, "title": "রিমন হোসাইন", "url": "https://bn.wikipedia.org/wiki?curid=1046329", "content": "মোহাম্মদ রিমন হোসাইন (জন্ম: ১ জুলাই ২০০৩; রিমন হোসাইন নামে সুপরিচিত) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব বসুন্ধরা কিংস এবং বাংলাদেশ জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলে থাকেন।\n২০১৫–১৬ মৌসুমে, বাংলাদেশী ফুটবল ক্লাব বসুন্ধরা কিংসের যুব পর্যায়ের হয়ে খেলার মাধ্যমে রিমন ফুটবল জগতে প্রবেশ করেছেন এবং পরবর্তীকালে ঢাকা আবাহনীর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৯–২০ মৌসুমে, বাংলাদেশী ক্লাব বসুন্ধরা কিংসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০২১ সালে, রিমন বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন। দলগতভাবে, রিমন এপর্যন্ত ২টি শিরোপা জয়লাভ করেছেন, যার উভয়েই বসুন্ধরা কিংসের হয়ে জয়লাভ করেছেন।\n\n\n== প্রারম্ভিক জীবন ==\nমোহাম্মদ রিমন হোসাইন ২০০৩ সালের ১লা জুলাই তারিখে বাংলাদেশের নওগাঁয় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২১ সালের ২৯শে মার্চ তারিখে, মাত্র ১৭ বছর ৮ মাস ২৮ দিন বয়সে, রিমন নেপালের বিরুদ্ধে ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। তিনি উক্ত ম্যাচের মূল একাদশে ছিলেন, তবে ৫০তম মিনিটে রক্ষণভাগের খেলোয়াড় ইয়াসিন আরাফাতের বদলি খেলোয়াড় হিসেবে মাঠ ত্যাগ করেছেন; ম্যাচে তিনি ৪ নম্বর জার্সি পরিধান করে একজন বাম পার্শ্বীয় রক্ষণভাগের খেলোয়াড় হিসেবে খেলেছেন। ম্যাচটিতে বাংলাদেশ ২–১ গোলের ব্যবধানে পরাজিত হয়েছিল।\n\n\n== পরিসংখ্যান ==\n\n\n=== আন্তর্জাতিক ===\n৯ আগস্ট ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে রিমন হোসাইন  (ইংরেজি)  \nট্রান্সফারমার্কেটে রিমন হোসাইন (ইংরেজি) \nওয়ার্ল্ডফুটবল.নেটে রিমন হোসাইন (ইংরেজি) \nইএসপিএন এফসিতে রিমন হোসাইন (ইংরেজি) \nন্যাশনাল-ফুটবল-টিমস.কমে রিমন হোসাইন (ইংরেজি)"}