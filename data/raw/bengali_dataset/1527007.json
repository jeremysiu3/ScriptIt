{"pageid": 1527007, "title": "সুরভি লক্ষ্মী", "url": "https://bn.wikipedia.org/wiki?curid=1527007", "content": "সুরভি সিএম, যিনি সুরভি লক্ষ্মী নামেও পরিচিত, তিনি একজন ভারতীয় চলচ্চিত্র, টেলিভিশন এবং মঞ্চ অভিনেত্রী। সুরভি মূলত মালায়ালাম চলচ্চিত্র এবং টেলিভিশনে অভিনয় করেন।  তিনি ২০১৬ সালে মালায়ালাম ছবি মিন্নামিনুঙ্গুতে একজন সংগ্রামী মধ্যবয়সী মায়ের ভূমিকায় অভিনয়ের জন্য সেরা অভিনেত্রী হিসাবে জাতীয় চলচ্চিত্র পুরস্কার জিতেছিলেন। \nসুরভি মিডিয়া ওয়ান টিভি চ্যানেলে সম্প্রচারিত কৌতুকমুখী মালায়লাম টেলিভিশন ধারাবাহিক এমএইট্টি মুসা -তেপথু চরিত্রে অভিনয়ের জন্য পরিচিত। \n\n\n== ব্যক্তিগত জীবন ==\nসুরভি লক্ষ্মীর জন্ম ১৯৮৬ সালের ১৬ নভেম্বর। তার বাবা-মায়ের নাম অ্যান্ডি এবং রাধা। তিনি জন্মসূত্রে কেরালার কোঝিকোড়ের নারিকুনি অঞ্চলের বাসিন্দা।  সুরভি কালাডির শ্রী শঙ্করাচার্য সংস্কৃত বিশ্ববিদ্যালয় থেকে ভরতনাট্যমে স্নাতক (বিএ) ডিগ্রিতে  প্রথম স্থান অর্জন করেছিলেন।  সেই একই বিশ্ববিদ্যালয় থেকে তিনি পরে থিয়েটার আর্টসে স্নাতকোত্তর (এমএ) ডিগ্রি এবং মহাত্মা গান্ধী বিশ্ববিদ্যালয় থেকে পারফর্মিং আর্টসে দর্শনে স্নাতকোত্তর ডিগ্রি অর্জন করেন।  ২০১৭ সাল থেকে, তিনি শ্রী শঙ্করাচার্য সংস্কৃত বিশ্ববিদ্যালয়ে পারফর্মিং আর্টসে পিএইচডি করছেন। \n\n\n== অভিনয় জীবন ==\n২০০৮ সালে, লক্ষ্মী অমৃতা টিভি চ্যানেলে সম্প্রচারিত রিয়েলিটি শো সেরা অভিনেতা -তে অংশগ্রহন করেছিলেন এবং বিজয়ী হয়েছিলেন।\nসুরভি লক্ষ্মী ৬৪তম জাতীয় চলচ্চিত্র পুরষ্কার অনুষ্ঠানে সেরা অভিনেত্রী বিভাগে জাতীয় চলচ্চিত্র পুরষ্কার জিতেছিলেন  এবং  ২০১৬ সালে কেরালা রাজ্য চলচ্চিত্র পুরষ্কারে বিশেষ উল্লেখ পেয়েছিলেন। মিন্নামিনুঙ্গু ছবিতে তার ভূমিকার জন্য তিনি মালায়ালাম চলচ্চিত্র সমালোচক পুরষ্কার অনুষ্ঠানে সেরা সহ অভিনেত্রীর পুরস্কার পেয়েছেন। \n\n\n== চলচ্চিত্র তালিকা ==\n\n\n== তথ্যসূত্র =="}