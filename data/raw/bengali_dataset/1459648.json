{"pageid": 1459648, "title": "জেঙ্ক তোসুন", "url": "https://bn.wikipedia.org/wiki?curid=1459648", "content": "জেঙ্ক তোসুন (তুর্কি: Cenk Tosun; জন্ম: ৭ জুন ১৯৯১) হলেন একজন জার্মান–তুর্কি পেশাদার ফুটবল খেলোয়াড়। তিনি বর্তমানে তুর্কি ক্লাব বেশিকতাশ এবং তুরস্ক জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০০৬ সালে, তোসুন জার্মানি অনূর্ধ্ব-১৬ দলের হয়ে জার্মানির বয়সভিত্তিক পর্যায়ে অভিষেক করেছিলেন। প্রায় সাত বছর যাবত জার্মানি ও তুরস্কের বয়সভিত্তিক দলের হয়ে খেলার পর, তিনি ২০১৩ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৫০ ম্যাচে ২০টি গোল করেছেন।\n\n\n== প্রারম্ভিক জীবন ==\nজেঙ্ক তোসুন ১৯৯১ সালের ৭ই জুন তারিখে তুরস্কের ওয়েৎসলারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nতোসুন জার্মানি অনূর্ধ্ব-১৬, জার্মানি অনূর্ধ্ব-১৮, জার্মানি অনূর্ধ্ব-১৯, জার্মানি অনূর্ধ্ব-২১ এবং তুরস্ক অনূর্ধ্ব-২১ দলের হয়ে খেলার মাধ্যমে জার্মানি ও তুরস্কের প্রতিনিধিত্ব করেছেন। ২০০৬ সালে তিনি  জার্মানি অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। জার্মানি ও তুরস্কের বয়সভিত্তিক দলের হয়ে তিনি প্রায় ৭ বছরে ৩৩ ম্যাচে অংশগ্রহণ করে ২১টি গোল করেছেন।\n২০১৩ সালের ১৫ই অক্টোবর তারিখে, ২২ বছর, ৪ মাস ও ৮ দিন বয়সে, ডান পায়ে ফুটবল খেলায় পারদর্শী তোসুন নেদারল্যান্ডসের বিরুদ্ধে অনুষ্ঠিত ২০১৪ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৭৪তম মিনিটে মধ্যমাঠের খেলোয়াড় সেলচুক ইনানের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২০ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি নেদারল্যান্ডস ২–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে তোসুন সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর ও ২৯ দিন পর, তুরস্কের জার্সি গায়ে প্রথম গোলটি করেছেন; ২০১৫ সালের ১৩ই নভেম্বর তারিখে, কাতারের বিরুদ্ধে ম্যাচের ৭৩তম মিনিটে আরদা তুরানের অ্যাসিস্ট হতে তুরস্কের হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজেঙ্ক তোসুন – ফিফা প্রতিযোগিতার রেকর্ড (ইংরেজি) \nজেঙ্ক তোসুন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জেঙ্ক তোসুন  (ইংরেজি)  \nসকারবেসে জেঙ্ক তোসুন (ইংরেজি) \nবিডিফুটবলে জেঙ্ক তোসুন  (ইংরেজি)  \nইইউ-ফুটবলে জেঙ্ক তোসুন (ইংরেজি) \nট্রান্সফারমার্কেটে জেঙ্ক তোসুন (ইংরেজি) \nওয়ার্ল্ডফুটবল.নেটে জেঙ্ক তোসুন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জেঙ্ক তোসুন (ইংরেজি)"}