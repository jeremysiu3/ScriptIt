{"pageid": 1071942, "title": "ইয়াসমিন আনাগোজ", "url": "https://bn.wikipedia.org/wiki?curid=1071942", "content": "ইয়াসমিন এজেম আনাগোজ (তুর্কি: Yasemin Anagöz; জন্ম: ২৭ ফেব্রুয়ারি ২০০১; ইয়াসমিন আনাগোজ নামে সুপরিচিত) হলেন একজন তুর্কি বাঁকানো তীরন্দাজ। তিনি ২০২০ সালে টোকিওতে অনুষ্ঠিত গ্রীষ্মকালীন অলিম্পিকে তুরস্কের প্রতিনিধিত্ব করেছেন, যেখানে তিনি এবং মেতে গাজোজ ব্রোঞ্জ পদক ম্যাচে মেক্সিকোর আলেহান্দ্রা ভালেনসিয়া এবং লুইস আলভারেসের কাছে ৬–২ সেটে পরাজিত হয়েছেন।\nআনাগোজ আজারবাইজানের বাকুতে অনুষ্ঠিত ২০১৫ ইউরোপীয় গেমসে তার দেশের প্রতিনিধিত্ব করেছেন। তিনি ডেনমার্কের কোপেনহেগেনে অনুষ্ঠিত ২০১৫ সালের বিশ্ব তীরন্দাজী চ্যাম্পিয়নশিপে ব্যক্তিগত লক্ষ্য তীরন্দাজী এবং দলগত লক্ষ্য তীরন্দাজী প্রতিযোগিতায় অংশগ্রহণ করেছিলেন।\nতিনি আর্জেন্টিনার সান্তা ফের রোসারিওতে অনুষ্ঠিত ২০১৭ বিশ্ব তীরন্দাজী যুব চ্যাম্পিয়নশিপে তার সতীর্থ মেতে গাজোজের সাথে জুনিয়র মিশ্র দলগত প্রতিযোগিতায় ব্রোঞ্জ পদক জয়লাভ করেছিলেন। ২০১৮ সালে, তিনি লেজনিৎসায় ইউরোপীয় তীরন্দাজ চ্যাম্পিয়নশিপে দুইটি স্বর্ণ পদক জয়লাভ করেছিলেন, ফাইনালে ডেনমার্কের মাজা জাগেরকে পরাজিত করে নারীদের দলগত প্রতিযোগিতায় আরও একটি স্বর্ণ পদক যোগ করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারি ফেডারেশনে ইয়াসমিন আনাগোজ (ইংরেজি) \nআন্তর্জাতিক অলিম্পিক কমিটি-এ ইয়াসমিন আনাগোজ"}