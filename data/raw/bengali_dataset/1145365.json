{"pageid": 1145365, "title": "বৈশ্বিক অভিগম্যতা সচেতনতা দিবস", "url": "https://bn.wikipedia.org/wiki?curid=1145365", "content": "বৈশ্বিক অভিগম্যতা সচেতনতা দিবস মে মাসের তৃতীয় বৃহস্পতিবার পালিত একটি বার্ষিক সচেতনতা দিবস। এই দিবসে অক্ষমতা বা প্রতিবন্ধকতা নিয়ে বাস করা, একশ কোটি বেশি মানুষের জন্য ডিজিটাল অভিগম্যতা নিশ্চিতকরণ ও তা নিয়ে সচেতনতা সৃষ্টির উপর দৃষ্টি নিবদ্ধ করা হয়।\n২০১৮ সালে, দিবসটি নিয়ে বেশ কয়েকটি ভার্চুয়াল ইভেন্ট ছাড়াও, ছয়টি মহাদেশের কমপক্ষে উনিশটি দেশে জনসাধারণের জন্য উন্মুক্ত ইভেন্ট আয়োজন করা হয়।\nবৈশ্বিক অভিগম্যতা সচেতনতা দিবস ওয়েবসাইটের মতে, \"বৈশ্বিক অভিগম্যতা সচেতনতা দিবসের উদ্দেশ্য হল ডিজিটাল অভিগম্যতা/অন্তর্ভুক্তি সম্পর্কে এবং বিভিন্ন প্রতিবন্ধী ব্যক্তিদের সম্পর্কে কথা বলা, চিন্তা করা এবং শেখা\"।\n\n\n== আয়োজন ==\n২০১২ সাল থেকে জোসেফ ও'কনরের নেতৃত্বে লস এঞ্জেলেস অভিগম্যতা ও অন্তর্ভুক্তিমূলক নকশা দল এই দিবসের জন্য ইভেন্টের আয়োজন করছে। মিনেসোটা আইটি সার্ভিসেস তাদের কর্মীদের মাউস ব্যবহার না করে ১৫ মিনিটের জন্য তাদের কাজ সম্পাদন করতে উত্সাহিত করে। ২০১৫ সালে, দিবসটি উদ্‌যাপনের জন্য, ওপেনকনসেপ্ট কনসাল্টিং অটোয়াতে একটি একদিনের সম্মেলনের আয়োজন করে। ২০২২ সালে দিবসটি প্রথমবারের মতো বাংলাদেশে পালন করা হয়।\n\n\n== আরও দেখুন ==\nকম্পিউটার অভিগম্যতা\n\n\n== তথ্যসূত্র =="}