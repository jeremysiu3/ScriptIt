{"pageid": 1515655, "title": "পায়াম-ই-জান", "url": "https://bn.wikipedia.org/wiki?curid=1515655", "content": "পায়াম-ই-জান (ইংরেজি: Payam-e-Zan) আফগানিস্তানে প্রকাশিত একটি নারীবিষয়ক সাময়িকী। এটি আফগানিস্তানের বিপ্লবী নারীদের সংস্থা (আর.এ.ডাব্লিউ.এ. বা রায়া) কর্তৃক পরিচালিত। এর অর্থ হলো \"নারীদের বার্তা।\" এটি মূলত ফারসি/পশতু ও উর্দু ভাষায় ত্রৈমাসিক প্রকাশনা হিসেবে শুরু হয়। সেখানে নারীদের অধিকার ও মৌলবাদবিরোধী মতবাদকে গুরুত্ব দেওয়া হতো এবং সাময়িকীটি সমাজতান্ত্রিক চিন্তাধারার প্রতি ঝোঁকযুক্ত ছিল। সময়ের সাথে সাথে এটি রাজনীতি ও সমাজসংক্রান্ত সংবাদ প্রকাশের একটি গুরুত্বপূর্ণ উৎস হয়ে ওঠে। বর্তমানে এটি www.rawa.org এর অংশ হিসেবে একটি অনলাইন পত্রিকা আকারে চালু রয়েছে।\nএই সাময়িকীটি ১৯৮১ সালে মীনা কেশওয়ার কামাল প্রতিষ্ঠা করেন এবং এটি মূলত রায়া-র স্বেচ্ছাসেবীদের মাধ্যমে বিতরণ করা হতো। সেই সময় এটি অনেক ক্ষেত্রেই ব্যক্তিগত জীবনের জন্য বড় ধরনের ঝুঁকি তৈরি করত। সাধারণত, একজন স্বেচ্ছাসেবী পাকিস্তান ও আফগানিস্তানের বাজারগুলোতে সাময়িকীর কপি নিয়ে হাঁটতেন এবং ধীরে ধীরে এর কথা ছড়িয়ে পড়লে নারীরা তাঁকে খুঁজে বের করতেন। রায়া-র নারী কর্মীরা সাধারণত নিজেদের জন্মস্থান বা পরিচিত শহরে কাজ করতেন না। কারণ, তাদের যেন চিহ্নিত করে পরবর্তীতে নিপীড়নের শিকার হতে না হয়।\n\n\n== তথ্যসূত্র =="}