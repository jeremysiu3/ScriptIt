{"pageid": 1378174, "title": "শার্লট ফুটবল ক্লাব", "url": "https://bn.wikipedia.org/wiki?curid=1378174", "content": "শার্লট ফুটবল ক্লাব (ইংরেজি: Charlotte FC; সাধারণত শার্লট এফসি এবং সংক্ষেপে শার্লট নামে পরিচিত) হচ্ছে শার্লট ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৯ সালের ১৭ই ডিসেম্বর তারিখে প্রতিষ্ঠিত হয়েছে। ৩৮,০০০ ধারণক্ষমতাবিশিষ্ট ব্যাংক অব আমেরিকা স্টেডিয়ামে দ্য ক্রাউন নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইতালীয় সাবেক ফুটবল খেলোয়াড় ক্রিস্তিয়ান লাত্তানৎসিও এবং সভাপতির দায়িত্ব পালন করছেন ডেভিড টেপার। বর্তমানে ইংরেজ মধ্যমাঠের খেলোয়াড় অ্যাশলি ওয়েস্টউড এই ক্লাবের অধিনায়কের দায়িত্ব পালন করছেন। \n\n\n== ইতিহাস ==\nক্লাব প্রতিষ্ঠার প্রায় ৩ বছর পর, ২০২২ মৌসুমে শার্লট প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০২২ সালের সালের ২৬শে ফেব্রুয়ারি তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে মিগেল আনহেল রামিরেসের অধীনে শার্লট ডিসি ইউনাইটেডের কাছে ৩–০ গোলের ব্যবধানে পরাজিত হয়েছিল।২০২২ মেজর লিগ সকারে শার্লট ১৩টি জয় এবং ৩টি ড্রয়ে সর্বমোট ৪২ পয়েন্ট অর্জন করে সামগ্রিক পয়েন্ট তালিকায় ১৯তম স্থান অর্জন করেছিল, যেখানে কারোল সুইডারস্কি ১০টি গোল করে লিগে শার্লটের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে শার্লট ফুটবল ক্লাব (ইংরেজি)"}