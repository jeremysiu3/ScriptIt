{"pageid": 1365711, "title": "নাটুদা মাধ্যমিক বিদ্যালয়", "url": "https://bn.wikipedia.org/wiki?curid=1365711", "content": "নাটুদা মাধ্যমিক বিদ্যালয় হলো চুয়াডাঙ্গা জেলার সবচেয়ে প্রাচীন বিদ্যালয়। এটি চুয়াডাঙ্গা জেলার দামুড়হুদা উপজেলার নাটুদহ ইউনিয়নে অবস্থিত।\n\n\n== ইতিহাস ==\nব্রিটিশ শাসনামলে নাটুদাহের জমিদার শ্রী নফরচন্দ্র পাল চৌধুরী তার স্ত্রী রাধা রানীর অনুরোধে একটি প্রাথমিক বিদ্যালয় প্রতিষ্ঠা করেন। শুরুতে বিদ্যালয়টিতে শিক্ষার্থী সংখ্যা তেমন ছিল না। তবে পরবর্তীতে শিক্ষার্থী সংখ্যা বাড়তে থাকলে ১৯০৬ খ্রিষ্টাব্দে নফলচন্দ্র একটি চারতলা ভিতবিশিষ্ট একতলা দালান নির্মাণ করেন। আবার তিনি প্রথম তলার ১৫ কক্ষ বিশিষ্ট ভবন সংলগ্ন এলাকায় প্রধান শিক্ষকের জন্য চেম্বারসহ পাকা অফিস কক্ষও নির্মাণ করে দেন এবং ৯ দশমিক ২২ একর জমি বিদ্যালয়টির জন্য দান করেন। তিনি তার স্ত্রীর নামানুসারে এই বিদ্যালয়টির নামকরণ করেন রাধারানী ইন্সটিটিউশন। ১৯০৯ খ্রিষ্টাব্দে বিদ্যালয়টি কলকাতা বিশ্ববিদ্যালয় কর্তৃক স্বীকৃতি প্রাপ্ত হয়। ১৯৬১ সালে কলকাতা শিক্ষা বোর্ডের পূর্ব রেজিষ্ট্রেশনে প্রতিষ্ঠানটি নাম পরিবর্তন করে রাখা হয় নাটুদা মাধ্যমিক বিদ্যালয়। বর্তমানে এটি যশোর শিক্ষা বোর্ডের অধিভুক্ত। নির্মাণ কাজের শুরুর দিকে কলকাতার একটি প্রকৌশল সংস্থার প্রস্তুত নকশায় ব্লু-প্রিন্টের চারদিকের করিডোরসহ ১৫ কক্ষ বিশিষ্ট প্রতিটি তলায় ২৫০টি করে চারতলা ভবনটিতে সর্বমোট দরজার সংখ্যা ছিল এক হাজার। এ জন্য এই বিদ্যালয়টি হাজার দুয়ারী বিদ্যালয় নামে পরিচিত।\n\n\n== টীকা ==\n\n\n== তথ্যসূত্র =="}