{"pageid": 1003021, "title": "উইন্ডওয়ার্ড আইল্যান্ডস ক্রিকেট দল", "url": "https://bn.wikipedia.org/wiki?curid=1003021", "content": "উইন্ডওয়ার্ড আইল্যান্ডস ক্রিকেট দল (ইংরেজি: Windward Islands cricket team) উইন্ডওয়ার্ড আইল্যান্ডস ক্রিকেট কন্ট্রোল বোর্ডের সদস্যভূক্ত দেশগুলোর প্রতিনিধিত্বকারী দল। নাগিকো রিজিওন্যাল সুপার৫০ প্রতিযোগিতাসহ ওয়েস্ট ইন্ডিজ প্রফেসনাল ক্রিকেট লীগে বিশেষ প্রাধিকারপ্রাপ্ত দল হিসেবে উইন্ডওয়ার্ড আইল্যান্ডস ভলক্যানোস নামে খেলছে।\nনিজস্ব দল রয়েছে এমন বার্বাডোস এবং ত্রিনিদাদ ও টোবাগো ব্যতীত ব্রিটিশ উইন্ডওয়ার্ড আইল্যান্ডস নামে পরিচিত অন্যান্য দ্বীপ এতে যুক্ত রয়েছে। এতে ডোমিনিকা অন্তর্ভুক্ত থাকলেও কৌশলগত কারণে লিওয়ার্ড আইল্যান্ডসের সাথে সম্পৃক্ত। ১৯৪০ সালে স্বাধীনতা লাভের পূর্ব-পর্যন্ত উইন্ডওয়ার্ড আইল্যান্ডস উপনিবেশের অংশ থাকলেও অদ্যাবধি একই ক্রিকেট সংস্থার আওতাধীন। ফলে, এতে ডোমিনিকা, গ্রেনাডা, সেন্ট লুসিয়া এবং সেন্ট ভিনসেন্ট ও গ্রেনাডাইন্স রয়েছে।\nদলটি ক্যারিবীয় দ্বীপপুঞ্জের আন্তঃআঞ্চলিক ক্রিকেট প্রতিযোগিতায় অংশ নিচ্ছে। তন্মধ্যে, রিজিওন্যাল ফোর ডে কম্পিটিশন, রিজিওন্যাল সুপার৫০ প্রতিযোগিতাসহ আন্তর্জাতিক ক্রিকেটে অংশ নেয়ার উদ্দেশ্যে ওয়েস্ট ইন্ডিজ ক্রিকেট দলে তাদের সেরা খেলোয়াড়দেরকে যুক্ত করছে। তাসত্ত্বেও, ১৯৯৮ সালে মালয়েশিয়ায় অনুষ্ঠিত কমনওয়েলথ গেমসে গ্রেনাডা স্বতন্ত্রভাবে অংশ নেয়।\n\n\n== ইতিহাস ==\nওয়েস্ট ইন্ডিজের প্রথম-শ্রেণীর ক্রিকেটে অংশগ্রহণকারী ছয়টি দলের মধ্যে উইন্ডওয়ার্ড আইল্যান্ডস তুলনামূলকভাবে কম সফলতার স্বাক্ষর রেখেছে। প্রথম-শ্রেণীর শিরোপা বিজয়ে ব্যর্থ হয়েছে। ৩৭বার অংশ নিয়ে একদিনের শিরোপা বিজয় করেছে চারবার। ১৯৫৯-৬০ মৌসুমে সফররত ইংরেজ দলের বিপক্ষে দলটি প্রথমবারের মতো প্রথম-শ্রেণীর খেলায় অংশ নেয় ও দশ উইকেটে পরাজিত হয়। ১৯৮০-৮১ মৌসুমের পূর্ব-পর্যন্ত তারা মূলতঃ কম্বাইন্ড আইল্যান্ডসের অংশ হিসেবে খেলতো। তবে, ১৯৮১-৮২ মৌসুম থেকে পৃথকভাবে অংশ নিচ্ছে।\nরেড স্ট্রাইপ বোল একদিনের প্রতিযোগিতায় কয়েকবার উইন্ডওয়ার্ড থেকে দুইটি দল অংশ নিয়েছে। ২০০১-০২ মৌসুমে নর্দার্ন উইন্ডওয়ার্ড আইল্যান্ডস ও সাউদার্ন উইন্ডওয়ার্ড আইল্যান্ডস নামে খেলে। অপরদিকে, ২০০২-০৩ মৌসুমে সেন্ট ভিনসেন্ট ও গ্রেনাডাইন্স এবং উইন্ডওয়ার্ড আইল্যান্ডস বাদ-বাকী একাদশ অংশ নেয়।\n\n\n== উল্লেখযোগ্য খেলোয়াড় ==\nউইন্ডওয়ার্ড আইল্যান্ডসের প্রথিতযশা ক্রিকেটারদের তালিকা নিম্নরূপ:\n\n মাইক ফিন্ডলে\n উইনস্টন ডেভিস\n নিক্সন ম্যাকলিন\n ক্যামেরন কাফি\n ডেইটন বাটলার\n রল লুইস\n জুনিয়র মারে\n ডেভন স্মিথ\n আন্দ্রে ফ্লেচার\n ড্যারেন স্যামি\n জনসন চার্লস\n লকহার্ট সেবাস্টিয়ান\n আরভিন শিলিংফোর্ড\n শেন শিলিংফোর্ড\n অ্যাডাম স্যানফোর্ড\n\n\n== সম্মাননা ==\nঘরোয়া একদিনের প্রতিযোগিতা (৪): ১৯৯৮-৯৯, ২০০০-০১, ২০১২-১৩, ২০১৭-১৮\n\n\n== মাঠ ==\nনিম্নবর্ণিত মাঠে উইন্ডওয়ার্ড আইল্যান্ডস দল খেলছে:\n\nআর্নোস ভেল স্টেডিয়াম, কিংসটাউন, সেন্ট ভিনসেন্ট (২৯টি)\nকুইন্স পার্ক, গ্রেনাডা (২৫টি)\nমিন্ডু ফিলিপ পার্ক, সেন্ট লুসিয়া (২১টি)\nউইন্ডসর পার্ক, ডোমিনিকা (১৬টি)\nড্যারেন স্যামি ক্রিকেট গ্রাউন্ড, গ্রোস আইলেট, সেন্ট লুসিয়া\n২০০১ সালের পর থেকে মিন্ডু ফিলিপ পার্কে কোন প্রথম-শ্রেণীর ক্রিকেট খেলা আয়োজন করা হয়নি। এর পরিবর্তে গ্রোস আইলেটের বিউসেজাউর স্টেডিয়ামে (ড্যারেন স্যামি ক্রিকেট গ্রাউন্ড) তিন বছর ধরে চারটি খেলা অনুষ্ঠিত হয়েছে।\n\n\n== তথ্যসূত্র ==\n\n\n== বহিঃসংযোগ ==\nCricinfo\nCricketArchive\nWindward Islands Cricket – Info from West Indies Cricket Board  ওয়েব্যাক মেশিনে আর্কাইভকৃত ১ আগস্ট ২০০৩ তারিখে"}