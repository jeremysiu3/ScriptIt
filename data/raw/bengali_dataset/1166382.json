{"pageid": 1166382, "title": "দর্শনা স্থলবন্দর", "url": "https://bn.wikipedia.org/wiki?curid=1166382", "content": "দর্শনা স্থলবন্দর চুয়াডাঙ্গা জেলার দামুড়হুদা উপজেলার দর্শনা শহরে অবস্থিত বাংলাদেশের একটি স্থলবন্দর। এই বন্দরটি দর্শনা-গেদে সীমান্ত দিয়ে ভারতের সাথে রপ্তানি-আমদানি করতে ব্যবহৃত হয়। এই বন্দরটি বাংলাদেশ স্থলবন্দর কর্তৃপক্ষ দ্বারা পরিচালিত। দর্শনা স্থলবন্দর হল ভারতের কলকাতায় ট্রেনের প্রথম প্রবেশ পথ।\n\n\n== ইতিহাস ==\n১৯৪৭ সালে দেশ ভাগের পর ১৯৬২ সালে চুয়াডাঙ্গা জেলার দর্শনায় একটি ল্যান্ড কাস্টমস স্থাপিত হয় যা নানা প্রতিকূলতা ও বিভিন্ন চরাই-উৎরাই অতিক্রম করে এখন পর্যন্ত টিকে আছে। ল্যান্ড কাষ্টমস স্থাপনের পর থেকেই দর্শনায় সুপারিনটেন্ডেন্টের কার্যালয়, রেঞ্জ অফিস, এক্সাইজ অফিস, শুল্ক গুদাম ও কাষ্টমস স্টাফদের জন্য প্রায় ৩৩বিঘা জমির উপরে শতাধিক স্টাফ কোয়ার্টার, গোডাউন, মসজিদ, একটি প্রাইমারি স্কুলসহ কাস্টমসের বিশাল এলাকা রয়েছে। তখন থেকেই রেলপথে দর্শনা সীমান্ত দিয়ে ভারত ও বাংলাদেশের মধ্যে বিভিন্ন প্রকার পণ্য আমদানী-রপ্তানি হয়ে আসছে।\n\n\n== তথ্যসূত্র =="}