{"pageid": 1089584, "title": "গোলবার্গ বাশি", "url": "https://bn.wikipedia.org/wiki?curid=1089584", "content": "গোলবার্গ বাশি ( ফার্সি: گلبرگ باشی) হচ্ছেন ইরানের আহবাজে জন্মগ্রহণকারী একজন ইরানি-সুইডিশ নারীবাদী ও মার্কিন যুক্তরাষ্ট্রে ইরানি অধ্যয়নের প্রাক্তন সহকারী প্রভাষক। অন্যান্য বিষয়ের মধ্যে বাশি মধ্যপ্রাচ্যে মানবাধিকার এবং ইরানে নারীদের পরিস্থিতি নিয়ে কাজ প্রকাশ করেছেন এবং আলোচনা করেছেন।\n\n\n== জীবনী ==\nগোলবার্গ বাশি ইরানে জন্মগ্রহণ করেন, সুইডেনে বেড়ে ওঠেন এবং ম্যানচেস্টার ও ব্রিস্টল বিশ্ববিদ্যালয়ে শিক্ষালাভ করেন এবং নিউ ইয়র্ক সিটির কলম্বিয়া বিশ্ববিদ্যালয় থেকে ডক্টরেট ডিগ্রি অর্জন করেন। তার ডক্টরাল গবেষণা ইরানে মানবাধিকার আলোচনার নারীবাদী সমালোচনার উপর মনোনিবেশ করেছিল।\nবাশি শিশুদের বই পি ইজ ফর প্যালেস্টাইন: আ প্যালেস্টাইন বুক-এর লেখক, যা ফিলিস্তিন সম্পর্কে একটি ইংরেজি ভাষার বর্ণমালা বই, যা সামাজিক-ন্যায়বিচারের দৃষ্টিকোণ থেকে লেখা।  বইটি ফিলিস্তিনি জাতীয়তাবাদকেও উৎসাহিত করে। \n২০১৬ সালে, তিনি একটি মার্কিন খেলনা শিল্প পুরস্কারের জন্য মনোনীত হন যেখানে তিনি উইমেন ইন টয়স 'ওয়ান্ডার ওম্যান' পুরস্কারে ডিজাইনার/উদ্ভাবক বিভাগে বাছাই করা হয়। সহ মনোনীত ব্যক্তিদের মধ্যে ডিজনি, ম্যাটেল, লেগো এবং হ্যাসব্রোর নির্বাহীরাও ছিলেন।\nবাশি একজন ভিজ্যুয়াল আর্টিস্টও। তার ছবি নিউ ইয়র্ক টাইমস, আলজাজিরা ইংলিশ, সিএনএন, বিবিসি নিউজ এবং অ্যামনেস্টি ইন্টারন্যাশনালে প্রকাশিত হয়েছে। \n২০০২ সালে বাশি সুইডেনের গ্রীন পার্টির সদস্য ছিলেন যেখানে তিনি দলের মহিলা কমিটির নির্বাহী সদস্য হিসেবে নির্বাচিত হন। ২০০২ সালে ক্রামফর্স শহরের জন্য সুইডিশ পৌর নির্বাচনে গ্রিনসের প্রার্থী হিসেবেও তাকে নির্বাচিত করা হয়। \nতিনি কলম্বিয়া বিশ্ববিদ্যালয়ের অধ্যাপক হামিদ দাবাশিকে বিয়ে করেছেন। এই দম্পতির দুটি সন্তান রয়েছে।  তিনি একজন নাস্তিক। \n\n\n=== ব্রেনকোয়েক ===\n ২০১০ সালের এপ্রিল মাসে গোলবার্গ বাশি ডিউক বিশ্ববিদ্যালয়ের নেগার মোত্তাহেদেহের সাথে একসাথে ব্রেনকোয়েক ইভেন্ট চালু করেন। ব্রেইনকোয়েক ছিল বুবকোয়েক ইভেন্টের একটি সমালোচনামূলক ইভেন্ট। বাশি যুক্তি দিয়েছিলেন এটি আসলে বৈধ বিষয়গুলির প্রতি মনোযোগ আকর্ষণের একটি অসহায় এবং অনুপযুক্ত উপায়। শুক্রবারের প্রার্থনায় তেহরানের নেতার এক বিবৃতিতে বলা হয়, যে সব নারী অশালীন পোশাক পরেন এবং অশালীন আচরণ করেন, তারা ভূমিকম্প সৃষ্টি করেন। বাশি এবং ব্রেনকোয়েক উকিলরা যুক্তি দেখিয়েছিলেন যে একজনের শারীরিক পার্থক্য তুলে ধরার পরিবর্তে, মহিলাদের তাদের সিভি এবং অর্জনের তালিকা প্রদর্শন করা উচিত।\n\n\n== আরো দেখুন ==\nউত্তর-ঔপনিবেশিক নারীবাদ\nতৃতীয় বিশ্বের নারীবাদ\nইরানে নারীর অধিকার আন্দোলন\n\n\n== তথ্যসূত্র ==\n \n\n\n== বহিঃসংযোগ ==\nঅফিসিয়াল হোমপেজ  ওয়েব্যাক মেশিনে আর্কাইভকৃত ৩ জুন ২০১৩ তারিখে\nগোলবার্গ বাশির ফটোগ্রাফি"}