{"pageid": 1323023, "title": "ইনজিনিয়ারিং ইউনিভারসিটি স্কুল এন্ড কলেজ", "url": "https://bn.wikipedia.org/wiki?curid=1323023", "content": "ইনজিনিয়ারিং ইউনিভারসিটি স্কুল এন্ড কলেজ ঢাকায় অবস্থিত এবং বাংলাদেশ প্রকৌশল বিশ্ববিদ্যালয়ের পৃষ্ঠপোষকতায় পরিচালিত একটি উচ্চ মাধ্যমিক শিক্ষাপ্রতিষ্ঠান। প্রতিষ্ঠানটি ১৯৮২ খ্রিষ্টাব্দে প্রতিষ্ঠিত হয় এবং ১৯৯৮ খ্রিষ্টাব্দে উচ্চ মাধ্যমিক পর্যায়ে উন্নিত হয়। এটি ঢাকা বিশ্ববিদ্যালয়ের জগন্নাথ হলের সম্মুখে অবস্থিত।\n\n\n== ইতিহাস ==\n\n১৯৮২ সালে বুয়েট ক্যাম্পাসে মাধ্যমিক পর্যায়ের একটি বিদ্যালয় হিসেবে এই প্রতিষ্ঠানের যাত্রা শুরু হয়। শিক্ষার্থীদের ধারাবাহিক ভালো ফলাফলের মাধ্যমে এটি বাংলাদেশের অন্যতম উল্লেখযোগ্য শিক্ষা প্রতিষ্ঠান হিসেবে স্বীকৃতি অর্জন করে। শিক্ষার গুণগত মান, ফলাফলের ধারাবাহিকতা এবং সময়ের চাহিদার প্রেক্ষিতে ১৯৯৮ সালে প্রতিষ্ঠানটিকে উচ্চ মাধ্যমিক পর্যায়ে উন্নীত করা হয়। বর্তমানে এটি ইনজিনিয়ারিং ইউনিভারসিটি স্কুল এন্ড কলেজ নামে পরিচিত।\n\n\n== আরও দেখুন ==\nচট্টগ্রাম প্রকৌশল বিশ্ববিদ্যালয় স্কুল এন্ড কলেজ\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}