{"pageid": 1055225, "title": "ম্যাগনেসিয়াম ক্রোমেট", "url": "https://bn.wikipedia.org/wiki?curid=1055225", "content": "ম্যাগনেসিয়াম ক্রোমেট একটি অজৈব যৌগ যার রাসায়নিক সংকেত MgCrO4।   এটি ক্রোমেট পাউডার হিসাবে উৎপাদন করা যায়।\n\n\n== ইতিহাস ==\n১৯৪০ সালের এর আগে ম্যাগনেসিয়াম ক্রোমেট সম্পর্কে বেশি তথ্য জানা ছিল না। ঐ বছর থেকে ম্যাগনেসিয়াম ক্রোমেট সম্পর্কে বিজ্ঞানীদের আগ্রহ বাড়ে। এই যৌগের বৈশিষ্ট্য, ধর্ম এবং দ্রবণীয়তা নিয়ে গবেষণা শুরু হয়ে যায়।\n\n\n== ধর্ম ==\nম্যাগনেসিয়াম ক্রোমেট হলুদ রঙের  গন্ধহীন কঠিন পদার্থ। এটি জল দ্রবণীয়।\n\n\n== ব্যবহার ==\nবেশ কয়েকটি গুরুত্বপূর্ণ শিল্পে ম্যাগনেসিয়াম ক্রোমেটের ব্যবহার রয়েছে। এই সব শিল্পে বাণিজ্যিকভাবে ব্যবহারের জন্য ম্যাগনেসিয়াম ক্রোমেট অনার্দ্র, আর্দ্র প্রভৃতি নানা অবস্থায় এমনকি  ন্যানোস্কেল থেকে মাইক্রন আকারের বিভিন্ন পাউডারে হিসাবে পাওয়া যায়। ম্যাগনেসিয়াম ক্রোমেটের সোদক কেলাস রাসায়নিক ক্ষয় প্রতিরোধক হিসাবে এবং রঙ্গক হিসাবে ব্যবহার করা হয়। প্রসাধনী উপাদান হিসাবেও ম্যাগনেসিয়াম ক্রোমেটের ব্যবহার দেখা যায়। ২০১১ সালে লন্ডনের ইউনিভার্সিটি কলেজের বিজ্ঞানীরা এগার অণু কেলাসজল বিশিষ্ট ম্যাগনেসিয়াম ক্রোমেটের একটি যৌগ আবিষ্কার করেন।\n\n\n== সুরক্ষা ==\nম্যাগনেসিয়াম ক্রোমেটের সোদক লবণ সাধারণ তাপমাত্রায় সংরক্ষণ করা উচিত। বর্তমানে এই যৌগটির ওষুধশিল্পে ব্যবহার আছে বলে জানা নেই। মানবদেহে ক্যন্সার সৃষ্টিকারী পদার্থ হিসেবে ম্যাগনেসিয়াম ক্রোমেট যৌগটি ইতিমধ্যেই প্রমাণিত। শ্বাস নেওয়ার সময় এই পদার্থটি শরীরে প্রবেশ করলে কিডনি এবং লিভারের ক্ষতি হতে পারে। এই পদার্থটির থেকে চর্মরোগও হয়। তাই সাবধানতা অবলম্বন করে এই পদার্থটিকে ঘাঁটাঘাটি করা উচিত।\n\n\n== তথ্যসূত্র =="}