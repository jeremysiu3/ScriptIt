{"pageid": 1085572, "title": "হাবিবুর রহমান হাবিব", "url": "https://bn.wikipedia.org/wiki?curid=1085572", "content": "হাবিবুর রহমান হাবিব (জন্ম: ২৭ নভেম্বর ১৯৭২) বাংলাদেশের সিলেট জেলার একজন রাজনীতিবিদ যিনি সিলেট-৩ আসনের সংসদ সদস্য ছিলেন।\n\n\n== প্রাথমিক জীবন ==\nহাবিবুর রহমান হাবিব ২৭ নভেম্বর ১৯৭২ সালে সিলেট জেলার দক্ষিণ সুরমা উপজেলার কামালবাজার গ্রামে জন্মগ্রহণ করেন। তিনি কামালবাজারের হাজী রাশিদ আলী উচ্চ বিদ্যালয় থেকে আমি লেখাপড়া করে সিলেট এমসি কলেজ থেকে বিএ পাস করেন।  ১৯৯৫ সালে তিনি যুক্তরাজ্যে প্রবাস জীবন শুরু করেন।\n\n\n== কর্মজীবন ==\nহাবিবুর রহমান হাবিব প্রবাসী পল্লী গ্রুপ নামের একটি আবাসন কোম্পানির উপব্যবস্থাপনা পরিচালক।\n\n\n=== রাজনৈতিক জীবন ===\nহাবিব ১৯৮৬ সালে অষ্টম শ্রেণিতে পড়ার সময় ছাত্রলীগের রাজনীতির সঙ্গে সম্পৃক্ত হন। দক্ষিণ সুরমা উপজেলা ও এমসি কলেজ ছাত্রলীগের কার্যকরী কমিটির সদস্য হন।\nতিনি লন্ডন যুবলীগের ভারপ্রাপ্ত সাধারণ সম্পাদক এবং যুক্তরাজ্য যুবলীগের যুগ্ম সাধারণ সম্পাদক হিসেবে দায়িত্ব পালন করেন। যুক্তরাজ্য আওয়ামী লীগের সদস্য এবং ত্রাণ ও সমাজকল্যাণ সম্পাদক হিসেবে দায়িত্ব পালন করেন হাবিব।\nতিনি সিলেট জেলা আওয়ামী লীগের সদস্য।\n১১ মার্চ ২০২১ সালে সিলেট-৩ আসনের সংসদ সদস্য মাহমুদ উস সামাদ চৌধুরী মৃত্যুবরণ করলে শূন্য আসনের উপনির্বাচনে ৬ সেপ্টেম্বর ২০২১ সালে তিনি সংসদ সদস্য নির্বাচিত হন। ৫ আগস্ট ২০২৪ সালে গণআন্দোলনের মুখে তৎকালীন শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}