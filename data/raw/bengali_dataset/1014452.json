{"pageid": 1014452, "title": "২০০০০ বরুণ", "url": "https://bn.wikipedia.org/wiki?curid=1014452", "content": "২০০০০ বরুণ হল একটি বৃহদাকার নেপচুনোত্তর বস্তু এবং কাইপার বেষ্টনীতে অবস্থিত একটি সম্ভাব্য বামন গ্রহ। এটিকে সাময়িকভাবে ২০০০ ডব্লিউআর১০৬ (ইংরেজি: 2000 WR106) নামে চিহ্নিত করা হয়েছিল। ২০০০ সালের ডিসেম্বর মাসে মার্কিন জ্যোতির্বিজ্ঞানী রবার্ট ম্যাকমিলান কিট পিক ন্যাশানাল অবজার্ভেটরিতে একটি স্পেসওয়াচ সমীক্ষা চালানোর সময় এই বস্তুটি আবিষ্কার করেন। বৈদিক সাহিত্যে উল্লিখিত প্রাচীনতম হিন্দু দেবতাদের অন্যতম বরুণের নামানুসারে এই বস্তুটির নামকরণ করা হয়। এই লম্বাটে আকারের কারণ বস্তুটির দ্রুত আবর্তন।\nবরুণের আলোক বক্ররেখার গণনা ইঙ্গিত করে যে, এটি একটি জেকবি উপগোলক এবং এটির লম্বাটের গড়নের কারণ হল দ্রুত আবর্তন। পৃষ্ঠভাগে জটিল জৈব যৌগের উপস্থিতির কারণে বরুণের পৃষ্ঠভাগ মাঝারি রকমের লাল। পৃষ্ঠভাগে জলীয় বরফও বিদ্যমান। মনে কথা হয় যে, অতীতের সংঘর্ষের ঘটনাগুলির ফলে এই জলীয় বরফ অনাবৃত হয়ে পড়েছে। এই সংঘর্ষগুলির ফলেই সম্ভবত বরুণের আবর্তনের গতি দ্রুত হয়েছে। বরুণের চারপাশে কোনও প্রাকৃতিক উপগ্রহ পাওয়া না গেলেও অথবা সরাসরি আলোকচিত্রে ধৃত না হলেও ২০১৯ সালে এটির আলোক বক্ররেখায় ভিন্নতার মাত্রা খুব কাছ থেকে বরুণকে প্রদক্ষিণকারী একটি উপগ্রহের উপস্থিতির সম্ভাবনাই ইঙ্গিত করে।\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:বামন গ্রহ"}