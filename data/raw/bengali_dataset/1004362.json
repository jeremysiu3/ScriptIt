{"pageid": 1004362, "title": "আয়লা মালিক", "url": "https://bn.wikipedia.org/wiki?curid=1004362", "content": "আয়লা মালিক (Urdu:عائلہ ملک) একজন পাকিস্তানি রাজনীতিবিদ ও সাংবাদিক, যিনি ২০০২-২০০৭ পর্যন্ত পাকিস্তান জাতীয় পরিষদের সদস্য ছিলেন। তিনি পাকিস্তান তেহরিক-ই-ইনসাফের কেন্দ্রীয় কমিটির সদস্য এবং মিয়ানওয়ালিতে ইমরান খানের প্রচারে প্রচারকের দায়িত্ব পালন করেছেন।\nআয়লা একটি রাজনৈতিক পরিবারে জন্মগ্রহণ করেছেন। আয়লা কালাবাগের মালিক আমির মোহাম্মদ খানের নাতনি, যিনি পশ্চিম পাকিস্তানের গভর্নর ছিলেন। তিনি রাজনীতিবিদ সুমাইরা মালিকের বোন। তিনি পাকিস্তানের প্রাক্তন প্রেসিডেন্ট সরদার ফারুক আহমেদ খান লেগারির ভাইঝি।\nতিনি ১৯৯৯ সালে ফারুক লেগারির নেতৃত্বাধীন মিল্লাত পার্টির সদস্য হয়ে রাজনীতিতে যোগ দিয়েছিলেন। তিনি মিল্লাত পার্টির ডেপুটি সেক্রেটারি জেনারেল হিসাবে দায়িত্ব পালন করেছেন এবং ২০০২ থেকে ২০০৭ সাল পর্যন্ত জাতীয় জোটের (পাকিস্তান) প্ল্যাটফর্ম থেকে জাতীয় পরিষদের সদস্য ছিলেন। আয়লা মালিক ২০১১ সালে পিটিআইতে যোগ দিয়েছিলেন এবং যেহেতু পাকিস্তান তেহরিক-ই-ইনসাফের কেন্দ্রীয় সদস্য, তিনি জাতীয় পরিষদের একটি সংরক্ষিত আসনের জন্য দলের অগ্রাধিকার তালিকায় ছিলেন তবে দলটি তাকে মনোনয়নের জন্য পর্যাপ্ত আসন জিততে পারেনি।\n\n\n== তথ্যসূত্র =="}