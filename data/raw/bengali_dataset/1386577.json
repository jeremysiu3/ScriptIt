{"pageid": 1386577, "title": "ইয়োন ফসে", "url": "https://bn.wikipedia.org/wiki?curid=1386577", "content": "ইয়োন ওলাভ ফসে (জন্ম ২৯ সেপ্টেম্বর ১৯৫৯) একজন নরওয়েজীয় লেখক এবং নাট্যকার। ২০২৩ সালে তাকে সাহিত্যে নোবেল পুরস্কারে ভূষিত করা হয়। নরওয়েজীয় নাট্যকারদের মধ্যে হেনরিক ইবসেনের পরেই তার লেখা নাটক সবচেয়ে বেশি অভিনীত হয়েছে। \n\n\n== জীবনী ==\nইয়োন ফসে নরওয়ের হগসুন্ডে জন্মগ্রহণ করেন। সাত বছর বয়সে একটি গুরুতর দুর্ঘটনা তাকে মৃত্যুর কাছাকাছি নিয়ে গিয়েছিল; এই ভয়ানক অভিজ্ঞতা তার প্রাপ্তবয়স্কের লেখাকেও প্রভাবিত করেছে। তিনি বার্গেন বিশ্ববিদ্যালয়ে ভর্তি হন এবং তুলনামূলক সাহিত্য বিষয়ে পড়াশোনা করেন। পরবর্তীতে সাহিত্যিক হিসেবে নিজের কর্মজীবন শুরু করেন। তার প্রথম উপন্যাস, Raudt, svart (লোহিত, কৃষ্ণ), ১৯৮৩ সালে প্রকাশিত হয়। তার প্রথম নাটক, Og aldri skal vi skiljast (আর আমরা কখনো আলাদা হবোনা) ১৯৯৪ সালে প্রদর্শিত এবং প্রকাশিত হয়েছিল। পরে উপন্যাস, ছোটগল্প, কবিতা, শিশুতোষ বই, প্রবন্ধ এবং নাটক লিখেছেন। তার রচনাগুলো চল্লিশটিরও বেশি ভাষায় অনূদিত হয়েছে।\n\n\n== সাহিত্যিক ধারা ও প্রভাব ==\nফোসে নাইনওর্স্ক ভাষায় লেখেন। তাঁর গদ্যকর্ম প্রায়ই ঐতিহ্যবাহী উপন্যাসের চেয়ে কবিতার কাছাকাছি বলে বিবেচিত হয়। ফোসে নিজেকে মূলত একজন কবি মনে করেন, তিনি যেই সাহিত্যিক রূপেই কাজ করুন না কেন। তাঁর জন্মস্থান ভেস্টলান্দেত তাঁর লেখায় প্রায়ই অনুপ্রেরণার উৎস হিসেবে উপস্থিত থাকে।\n\n\n== সমালোচকদের প্রতিক্রিয়া ==\nকবি ও গবেষক মুসা আল হাফিজ ফুসের সম্পর্কে বলেন,ফসে লেখালেখি করেন নরওয়ের সংখ্যালঘু ভাষা, নরস্ক বা নিউ নরওয়েজিয়ান ভাষায়। তার ভাষা ও কাজ রাজনৈতিক আবহাওয়ায় শিহরিত, যা তার পরিচয়ের নিজস্বতাকে উচ্চকিত করতে অকুণ্ঠ।    \nইয়ন ফসের রচনা মানে মানুষের সম্পর্কের জটিলতা, অস্তিত্ব সংক্রান্ত প্রশ্ন এবং মানুষের মনের অভ্যন্তরীণ কার্যকারিতা নিয়ে ছোট ছোট নদীতরঙ্গের বিস্তার, যাকে বুঝতে হলে তার অনবদ্য কাজ 'সেপটোলজি'র মুখোমুখি হতে হবে। \n।\n\n\n== ব্যক্তিগত জীবন ==\nফোসে তিনবার বিয়ে করেছেন। ১৯৮০ থেকে ১৯৯২ সাল পর্যন্ত তিনি নার্স বিয়ার্গ সিসেলের (জন্ম ১৯৫৯) সঙ্গে বৈবাহিক সম্পর্কে ছিলেন; এই দম্পতির একটি পুত্রসন্তান রয়েছে। পরের বছর তিনি গ্রেতে ফাতিমা সায়েদ-এর সঙ্গে বিয়ে করেন, যিনি একজন ভারতীয় বংশোদ্ভূত নরওয়েজিয়ান অনুবাদক এবং লেখিকা; তবে পরবর্তীতে তাদের বিচ্ছেদ ঘটে। এই দাম্পত্যজীবনে তাদের দুটি কন্যা এবং একটি পুত্রসন্তান জন্ম নেয়।\nফোসে বর্তমানে তার তৃতীয় স্ত্রী আন্নার (বিবাহিত ২০১১) সঙ্গে অস্ট্রিয়ার হাইনবুর্গ আন ডার ডনাউ শহরে সময় কাটান। আন্না স্লোভাকিয়ান নাগরিক। তিনি বার্গেন শহরসহ পশ্চিম নরওয়ের আরও দুইটি স্থানে বাড়ির মালিক।\nফোসে নির্জনতাকে মূল্য দেন। তিনি শব্দ থেকে দূরে থাকেন, টেলিভিশন দেখেন না, রেডিও শোনেন না এবং খুব কমই গান শোনেন। তার লেখালেখিকে তিনি একধরনের স্বীকারোক্তি ও প্রার্থনার রূপ হিসেবে দেখেন।\n\n\n== তথ্যসূত্র ==\n\n\n== বহিঃসংযোগ ==\nNobelprize.org-এ ইয়োন ফসে  (ইংরেজি)\nইন্টারনেট মুভি ডেটাবেজে ইয়োন ফসে (ইংরেজি)\nইয়োন ফসে  ওয়েব্যাক মেশিনে আর্কাইভকৃত ৪ সেপ্টেম্বর ২০১৪ তারিখে at Doollee.com\nVincent Rafis, Mémoire et voix des morts dans le théâtre de Jon Fosse, Les presses du réel, Dijon, 2009.\nAndrew Dickson: \"Jon Fosse: 'The idea of writing another play doesn't give me pleasure'\", The Guardian, 12 March 2014. Retrieved 22 August 2014."}