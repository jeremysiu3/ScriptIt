{"pageid": 1098787, "title": "আইয়োটা১ নর্মি", "url": "https://bn.wikipedia.org/wiki?curid=1098787", "content": "আইয়োটা১ নর্মি (ইংরেজি: Iota1 Normae; ι1 Normae থেকে লাতিনকৃত) হল দক্ষিণ আকাশের নর্মা তারামণ্ডলের একটি ত্রি-নক্ষত্র জগৎ। এই নক্ষত্র জগৎটির সম্মিলিত আপাত মান ৪.৬৯ হওয়ায় এটিকে খালি চোখে অস্পষ্টভাবে দেখা যায়। পৃথিবী থেকে দৃষ্ট ২৫.৩৯ মিলিআর্কসেকেন্ড বার্ষিক লম্বন দৃষ্টিভ্রম-জনিত স্থান-পরিবর্তনের ভিত্তিতে সূর্য থেকে এই নক্ষত্র জগৎটির দূরত্ব নির্ধারিত হয়েছে প্রায় ১২৮ আলোকবর্ষ। এই দূরত্বে আন্তঃনাক্ষত্রিক ধূলিকণার জন্য এই তারাগুলির দৃশ্যগত আপাত মান ০.০৬২ নির্বাপণ ফ্যাক্টরে হ্রাস পায়।\nঅভ্যন্তরীণ নক্ষত্র-জোড়টি পরস্পরকে ২৬.৮ বছরের পর্যায়ে, ০.৩৩ আর্ক সেকেন্ড প্রায়-পরাক্ষে এবং ০.৫১৫ উৎকেন্দ্রতায় একে অপরকে প্রদক্ষিণ করে চলেছে। এগুলি এ৭ চার মিশ্র নাক্ষত্রিক শ্রেণির অন্তর্গত, যা একটি সাদা-বর্ণযুক্ত এ-শ্রেণির উপদানব তারার অনুরূপ। দু’টি তারাই প্রকৃত এ-শ্রেণির প্রধান-পর্যায়ভুক্ত তারা। নক্ষত্র-জোড়ের মধ্যে উজ্জ্বলতর তারাটিকে উপাদান এ নামে অভিহিত করা হয়। এ৪ পাঁচ বর্ণালিগত শ্রেণির এই তারাটিই উজ্জ্বলতর তারা, যার আপাত মান ৫.২০। অন্যদিকে এর সঙ্গী তারা উপাদান বি-এর আপাত মান ৫.৭৬। এটি এ৬ পাঁচ বর্ণালিগত শ্রেণির অন্তর্গত। তারা দু’টির ভর সূর্যের ভর অপেক্ষা যথাক্রমে ১.৯৪ ও ১.৬৫ গুণ বেশি। তৃতীয় সদস্য উপাদান সি নামাঙ্কিত তারাটির আপাত মান ৮.১। এটির ভর সূর্যের অপেক্ষা ০.৮৮ গুণ বেশি। অন্যান্য সদস্যদের থেকে এটি ১০.৮ আর্ক সেকেন্ড কৌণিক পার্থক্যে অবস্থিত।\n\n\n== তথ্যসূত্র =="}