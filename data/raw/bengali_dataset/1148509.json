{"pageid": 1148509, "title": "২০২১ ন্যাশনাল পিপলস কংগ্রেস", "url": "https://bn.wikipedia.org/wiki?curid=1148509", "content": "২০২১ ন্যাশনাল পিপলস কংগ্রেস (এনপিসি) ছিল গণপ্রজাতন্ত্রী চীনের ১৩ তম ন্যাশনাল পিপলস কংগ্রেসের (পিআরসি) চতুর্থ পূর্ণাঙ্গ অধিবেশন। এটি ৫ মার্চ থেকে ১১ মার্চ ২০২১ পর্যন্ত বার্ষিক দুটি অধিবেশনের অংশ হিসাবে চীনা জনগণের রাজনৈতিক পরামর্শমূলক সম্মেলন (সিপিপিসিসি) এর সাথে একযোগে অনুষ্ঠিত হয়েছিল। এনপিসি বেইজিংয়ের গ্রেট হল অব দ্য পিপল-এ অনুষ্ঠিত হয়।\nচলমান কোভিড-১৯ মহামারীর কারণে, কংগ্রেসের অধিকাংশ কার্যক্রমই ক্যামেরায় ধারণকৃত ছিল এবং সাংবাদিকদের উপস্থিত হতে নিষেধ করা হয়েছিল। আয়োজনের অংশ হিসেবে, অধিবেশনে উপস্থিত হাজার হাজার ডেপুটির সকলকে সার্স-কাভি-২ এ আক্রান্ত কিনা পরীক্ষা করে কিছুদিন বিচ্ছিন্ন রাখা হয়েছিল। সাংবাদিকদের সাথে জড়িত অধিকাংশ কার্যক্রমই অনলাইন কনফারেন্সিংয়ের মাধ্যমে সংঘটিত হয়।\nপ্রিমিয়ার লি কেকিয়াং ৬% জিডিপি প্রবৃদ্ধির লক্ষ্য ঘোষণা করেছেন, যা কোভিড-১৯ মহামারীর কারণে ২০২০ সালের লক্ষ্য নির্ধারণ না হওয়া সত্ত্বেও আগের বছরের তুলনায় রক্ষণশীল বলে বিবেচিত হয়েছিল। লি, রাজ্য কাউন্সিলের বাজেট ঘাটতিকে ২০২০ সালে জিডিপির ৩.৬% থেকে ২০২১ সালে জিডিপির প্রায় ৩.২% এ নামানোর লক্ষ্যমাত্রা নির্ধারণ করেন এবং এ উদ্দ্যেশে স্থানীয় সরকারগুলির দ্বারা বিশেষ বন্ড ইস্যুর ক্ষেত্রে কোটার সুবিধা কমানোর পরিকল্পনা ঘোষণা করেন।\nএছাড়া, এনপিসি চতুর্দশ পঞ্চবার্ষিক পরিকল্পনার খসড়া পর্যালোচনা করেছিল।\n\n\n== তথ্যসূত্র =="}