{"pageid": 1323321, "title": "কো কিড়ান আদিকাল", "url": "https://bn.wikipedia.org/wiki?curid=1323321", "content": "কো কিড়ান আদিকাল রবি নীলি ছিল মধ্যযুগীয় দক্ষিণ ভারতে চেরা পেরুমাল রাজ্যের রাণী / রাজকন্যাদের ঐতিহ্যবাহী উপাধি। প্রাথমিকভাবে ধারণা করা হয়েছিল যে কিড়ান আদিকাল একটি সঠিক প্রদত্ত নাম (কোন রাজকীয় উপাধি নয়) কিন্তু মনে করা হয় এই ধারণাটি ভুল।\nএই উপাধিটি কেরালার রাজকুমারীরা (তামিল দেশে) চোল রাজকুমারদের সাথে বিয়ের পরেও ব্যবহার করে যেতেন। \n\n\n== নথি সমূহ ==\nকেরালা এবং তামিলনাড়ু থেকে আবিষ্কৃত শিলালিপিতে নিম্নলিখিত শিরোনামটি দেখা গেছে।\n\n\n=== চোলদের সাথে সম্পর্কিত নথি ===\nচোল রাজা পরন্তক প্রথমের (৯০৭ - ৯৫৫ খ্রিস্টাব্দ) (ইআই ৭, ১৯ই)  তিরুনাভালুর / তিরুমানল্লুর শিলালিপিতে (আনুমানিক ৯৩৫ খ্রিস্টাব্দ, ২৮তম রাজত্বের বছর) চোল রাজকুমার রাজাদিত্যের মা  ছিলেন \"কো কিড়ান আদিকাল\"।\nমালাইনাতু (কেরল) এর নান্দিক্কারাই পুত্তুর থেকে কানকরন কুনরাপ্পোজানের লালগুড়ি নথিতে উল্লেখ করা হয়েছে  \"চেরামানার মাকালার\" \"কো কিড়ান আদিকাল\" (পারান্তকের রানী)।\nরাজা পরন্তক প্রথমের তিরুভোত্রিয়ুর শিলালিপিতে (৯৩৬ খ্রিস্টাব্দ, ২৯তম রাজত্ব বছর) উল্লেখ আছে \"রবি নীলি\" বা \"কিড়ান আদিকাল\" এর কথা, যিনি \"চেরামানার\" বা \"কেরালা রাজা\" বিজয়রাগের কন্যা, (সূচী ১৭ এবং এসআইআই ৩, ১০৩)।\nতিরুভাল্লা তাম্রপাতে দেখা যায় \"কিড়ান আদিকাল\", তাঁর স্বামী রাজা পরন্তক প্রথমের সাথে। (লাইন ১০৯ - ১১১) (সূচী এ৮০ এবং টিএএস ২, ৩)\nচেরা রাজা ইন্দু কোটার (আনুমানিক ৯৪৩ - ৯৬২ খ্রিস্টাব্দ) সাথে ত্রিক্কাকার শিলালিপিতে (৯৫৩ খ্রিস্টাব্দ) \"কিড়ান আদিকাল চাতিরা শিখামনি\"।\nএকটি সম্ভাবনা আছে যে রাজকন্যা (১) এবং (৩) এক জনকেই বোঝানো হয়েছে অথবা তাঁরা দুই বোন। যদি তাঁরা বোন হন, তাহলে রাজা পরন্তক প্রথম দুজন আলাদা চেরা পেরুমল রাজকন্যাকে বিয়ে করেছিলেন (তাঁর দুই ছেলে, রাজাদিত্য এবং অরিঞ্জয় চোলের মা)। চেরা রাজকন্যা এবং পরন্তকের মধ্যে বিবাহ, গ. ৯১০ খ্রিস্টাব্দে হয়েছিল, এটি গঙ্গার রাজা পৃথিবীপতি দ্বিতীয় হস্তিমল্লর উদয়েন্দিরামের শিলালিপিতে উল্লেখ করা হয়েছে।\nতাঞ্জাভুরের কিড়ান আদিকালের ভেলাম (\"কিড়ান আদিকাল ভেলাম\" বা \"কিঝাই ভেলাম\") তিনটি চোল শিলালিপিতে উল্লেখ করা হয়েছে।\nসারঙ্গনাথ পেরুমল মন্দির, তিরুচিরাই, কুম্বকোনম (৫ম রাজত্ব বছর) (এসআইআই ১৯, ১৫০)।\nভেদারণ্যেশ্বর মন্দির, ভেদারান্যম, তিরুত্তুরাইপুন্ডি, তাঞ্জোর ( পরন্তক প্রথম, ৪৩তম রাজত্ব বছর) (এসআইআই ১৭, ৫৩০)।\nনাগেশ্বরস্বামীন মন্দির, কুম্ভকোনম (আদিত্য দ্বিতীয় কারিকাল, ৪র্থ রাজকীয় বছর, রাজাদিত্যের মা) — \"উদয়া পিরাত্তিয়ার কিড়ান আদিকাল\" (এসআইআই ৩, ২০১) হিসাবে।\n\n\n=== অন্যান্য চেরা পেরুমাল নথি ===\n\"রবি নীলি ওরফে কিড়ান আদিকাল\", কুলশেখরের কন্যা এবং বিজয়রাগের স্ত্রী, একটি তিরুনান্দিকার শিলালিপিতে (খ্রিস্টীয় ৯ম শতাব্দী) (সূচী এ৭ এবং টিএএস ৪, ৩৬)।\nত্রিক্কাকার শিলালিপিতে \"চাতিরা শিখামনি ওরফে কিড়ান আদিকাল\" বা \"পেরুমাত্তিয়ার\" চেরা রাজা ইন্দু গোড়ার সঙ্গে (খ্রিস্টীয় ১০শতকের) (৯৫৩ খ্রি.) (সূচী এ২৪ এবং টিএএস ৩, ৩৬)।\nতিরুভানচুলি / তিরুভালাঞ্জুলি মন্দির ( তাঞ্জোর ) শিলালিপিতে \"কিড়ান আদিকাল\" চেরা পেরুমল রমা কুলশেখরের (ফ্লু. ১১ শতকের শেষের দিকে) (এসআইআই  ৩, ২২১) উল্লেখ আছে।\n\n\n== তথ্যসূত্র =="}