{"pageid": 1427909, "title": "সুকিয়ান", "url": "https://bn.wikipedia.org/wiki?curid=1427909", "content": "সুকিয়ান (বা সুখিয়ান বা সুগিয়ান) হল ডাল, গুড় এবং ময়দা দিয়ে তৈরি একটি তেলে ভাজা খাবার। এটিকে \"সুগুন্তালু\"ও বলা হয়। এটি দক্ষিণ ভারতীয় রন্ধনশৈলীর একটি জনপ্রিয় খাদ্য এবং এটি সাধারণত বিকেলের নাস্তার সময় ধোয়া ওঠা গরম চায়ের সাথে একটি মুখরোচক সাইড ডিশ বা নাস্তা হিসাবে খাওয়া হয়। ভেতরের পুর তৈরি করার জন্য প্রথমে ডাল (মুগ ডাল) এবং গুড় চুলায় রান্না করা হয়। এরপরে এদেরকে মাখিয়ে একটি পিং পং বলের আকারে তৈরি করা হয়  এবং শেষে নারকেল তেল / অন্য কোনো তেলে অনেকক্ষণ ধরে ভাজতে হয়। এটি একটি পুষ্টিকর ও উপাদেয় নাস্তা। গুড়ের ব্যবহার খাবারটিকে মিষ্টি স্বাদ দেয় এবং নারকেলের ব্যবহার এতে মচমচে করে। কেরালা এবং তামিলনাড়ুর শহর ও গ্রামের ছোট ছোট চায়ের দোকানেও এই খাবার প্রায়ই পাওয়া যায়।\n\n\n== উপকরণ ==\n\n\n====== প্রয়োজনীয় উপকরণসমূহঃ ======\nময়দা - ১⁄২ কাপ, চালের গুঁড়া- ২-৩ টেবিল চামচ, লবণ - ১⁄৪ চা চামচ, হলুদ গুঁড়ো- ১ চিমটি, প্রয়োজনমতো পানি, ভাজার জন্য পরিমাণমত নারকেল তেল।\n\n\n====== পুরের জন্য ব্যবহৃত উপকরণসমূহঃ ======\nসবুজ ছোলা / চেরুপায়ার- ১ কাপ\nগুড় - ১⁄২ - ৩⁄৪ কাপ, চূর্ণ, কুচি করা নারকেল- ৩⁄৪ কাপ\nএলাচ গুঁড়ো- ১⁄২ চা চামচ\n\n\n== প্রস্তুত প্রণালি ==\nযুগের পর যুগ ধরে এক প্রজন্ম থেকে আরেক প্রজন্মে এই খাবারের রেসিপি হস্তান্তর হয়ে আসছে। খাবারটি তৈরির জন্য পানিতে মুগ ডাল রান্না করে সুকিয়ান তৈরি করা হয় এবং তা ছেঁকে নেয়া হয়। সেদ্ধ গুড় এবং নারকেল এই রান্না করা ডালের সাথে মেশানো হয়। মিশ্রণটিতে এলাচ গুঁড়া, জিরা গুঁড়া এবং শুকনো আদা গুঁড়া যোগ করা হয়। এরপর মিশ্রণ থেকে তৈরি ছোট বল তৈরি করে আলাদা রাখা হয়। এরপরে ময়দা, চালের আটা এবং এক চিমটি হলুদের সংমিশ্রণে বলের উপরে প্রলেপ দেওয়া হয়। হলুদের ব্যবহার এই নাস্তায় হলুদ রঙ দেয়। একটি প্যানে তেল গরম করুন, প্রতিটি বল ব্যাটারে ডুবিয়ে সোনালি বাদামী হওয়া পর্যন্ত তেলে (বিশেষ করে নারকেল তেলে) ভাজুন। চায়ের সাথে গরম গরম পরিবেশন করুন এবং উপভোগ করুন! সুকিয়ানের প্রস্তুত প্রণালি দক্ষিণ ভারতের বোন্দা এর মতো হলেও সুকিয়ান মিষ্টি স্বাদযুক্ত হয়ে থাকে।\n\n\n== তথ্যসূত্র =="}