{"pageid": 1524184, "title": "বিয়াঙ্কা ক্রোনলফ", "url": "https://bn.wikipedia.org/wiki?curid=1524184", "content": "বিয়াঙ্কা অ্যালিসিয়া ক্রোনলফ (জন্ম: ৩০ মার্চ ১৯৮৫) একজন সুইডিশ অভিনেত্রী, কৌতুকাভিনেতা এবং চিত্রনাট্যকার।\n\n\n== জীবন ==\nবিয়াঙ্কা স্টকহোমে জন্মগ্রহণ করেছেন ।  বিয়াঙ্কা একইসাথে সুইডিশ এবং ফিনিশীয় জনগোষ্ঠীর অন্তর্গত।  তার বাবা-মা ফিনল্যান্ডের ভাসা অঞ্চলের অধিবাসী। তার বাবা সুইডিশভাষী ফিনিশীয়, মা ফিনিশীয় এবং মাতামহী স্কটিশ। তার মাতামহের বংশধারা অনুসারে তারা আফ্রো-ত্রিনিদাদিয়ান জনগোষ্ঠীর বংশধর । \nক্রোনলফ নিনাশামনে বড় হয়ে ওঠেন। তিনি স্টকহোম এস্টেটিস্কা জিমনেসিয়ামে পড়াশোনা করেন এবং ২০০৭ থেকে ২০১১ সালের মধ্যে গোথেনবার্গ বিশ্ববিদ্যালয়ে পড়াশোনা করেন। তিনি চিত্রকর হিসেবে কাজ করেছেন। ক্রোনলোফ  তার ব্যঙ্গাত্মক রসবোধ এবং নারীবাদের জন্য পরিচিত।\n২০১২ সালে, তিনি তার ইউটিউব ভিডিও প্রকাশ করে গনমাধ্যমের দর্শকদের মনোযোগ আকর্ষণ করেছিলেন। তিনি তার ভিডিওতে বর্ণবাদ এবং লিঙ্গবৈষম্যের বিষয়গুলি তুলে ধরেছিলেন। গোথেনবার্গে পড়াশোনার সময়, ক্রোনলফ আরও দুই সহপাঠীর সাথে নারীবাদী নাট্যদল গ্রুপেন -এর প্রতিষ্ঠা করেন।\n২০১৩ সালে, বিয়াঙ্কা ক্রোনলফ সুইডেনের রেডিও ও সুইডেনের টেলিভিশনের দাতব্য অনুষ্ঠান মুসিকহ্যালপেন-এর জন্য ভ্রমণকারী প্রতিবেদক হিসেবে কাজ করেন।  তিনি বাংলাদেশ সফর করেন এবং সেখানকার নারীদের পরিস্থিতি নিয়ে প্রতিবেদন প্রস্তুত করেন। ২০১৪ সালে, তার সঞ্চালিত কৌতুকমূলক অনুষ্ঠান ফুল পাত্তে স্থানীয় টিভি চ্যানেলে প্রথম প্রচারিত হয়, যেখানে তার বোন টিফনি ক্রোনলফও অংশ নেন।\nনোজেসগাইডেন পত্রিকা ক্রোনলফ এবং তার বোন টিফনিকে দেশের দুই বৃহত্তম নারীবাদী আদর্শ  হিসেবে চিহ্নিত করেছে।  ২০১৪ সালে, ক্রোনলফ টিভি থ্রী -চ্যানেলের কৌতুক অনুষ্ঠান হার্ডভিনক্ল্যাটে অংশগ্রহণ করেছিলেন।\n২০১৪ এবং ২০১৫ সালে, তিনি দুটি ছবিতে মুখ্য ভূমিকায় অভিনয় করেছিলেন, যাদের মধ্যে একটি সুইডিশ চলচ্চিত্র আন্ডারডগ (চলচ্চিত্রের সুইডিশ শিরোনাম ছিল  সভেনস্কজাভেল ) এবং অপরটি নরওয়েজিয়ান চলচ্চিত্র ভার্ডেন ভেন্টার ।  তিনি গথেনবার্গের স্টোরা নাট্যমঞ্চে অনুষ্ঠিত গ্রুপেন ওচ হেররার্না! নামক নাটকের জনপ্রিয় অভিনেত্রী ছিলেন।\nক্রোনলফ ২০১৪ সালের লেস আর্কস চলচ্চিত্র উতসবে আন্ডারডগ  ছবিতে তার অভিনয়ের জন্য সেরা অভিনেত্রীর পুরস্কার জিতেছিলেন।\n\n\n== তথ্যসূত্র =="}