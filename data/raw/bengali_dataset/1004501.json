{"pageid": 1004501, "title": "রাষ্ট্রীয় ইস্পাত নিগম", "url": "https://bn.wikipedia.org/wiki?curid=1004501", "content": "ভাইজাগ স্টিল নামে পরিচিত রাষ্ট্রীয় ইস্পাত নিগম লিমিটেড (আরআইএনএল হিসাবে সংক্ষিপ্ত) ভারতের বিশাখাপত্তনমে অবস্থিত একটি সরকারি ইস্পাত উৎপাদক সংস্থা। রাষ্ট্রীয় ইস্পাত নিগম লিমিটেড (আরআইএনএল) বিশাখাপত্তনম ইস্পাত কারখানা (ভিএসপি) -এর কর্পোরেট সত্তা, যা অত্যাধুনিক প্রযুক্তিতে নির্মিত ভারতের প্রথম উপকূল ভিত্তিক সুংহত ইস্পাত কারখানা। বিশাখাপত্তনম ইস্পাত কারখানাটি (ভিএসপি) একটি ৭.৩ মিলিয়ন টন (প্রতি বছর) উৎপাদন ক্ষমতা সম্পূর্ণ কারখানা। এটি ১৯৯২ সালে ৩.০ মিলিয়ন টন (প্রতি বছর) তরল ইস্পাতের উতপাদনের ক্ষমতা সহ চালু হয়। সংস্থাটি পরবর্তীতে তার সক্ষমতা সম্প্রসারণ করে; ২০১৫ সালের এপ্রিল মাসে ৬.৩ মিলিয়ন টন (প্রতি বছর) এবং ২০১৭ সালে ডিসেম্বর মাসে ৭.৩ মিলিয়ন টন (প্রতি বছর) উৎপাদনের সক্ষমতায় পৌঁছায়। সংস্থার একটি সহায়ক সংস্থা রয়েছে। সহায়ক সংস্থাটি হল ৫১% শেয়ারহোল্ডিং সহ ইস্টার্ন ইনভেস্টমেন্ট লিমিটেড (ইআইএল), যার আবার দুটি সহায়ক সংস্থা রয়েছে, এগুলি হল মেসার্স ওড়িশা খনিজ উন্নয়ন সংস্থা লিমিটেড (ওএমডিসি) ও  মেসার্স বিসরা স্টোন লাইম কোম্পানি লিমিটেড (বিএসএলসি)। সংস্থার যৌথ ভেনচারের আকারে যথাক্রমে ৫০% ও ২৬.৪৯% শেয়ারহোল্ডিংয়ের সাথে রিনমিল ফেরো অ্যালয় প্রাইভেট লিমিটেড ও ইন্টারন্যাশনাল কোল ভেনচার লিমিটেডে অংশীদারত্ব রয়েছে।\n\n\n== তথ্যসূত্র ==\n\n\n== বহিঃসংযোগ =="}