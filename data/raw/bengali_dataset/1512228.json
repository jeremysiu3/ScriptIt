{"pageid": 1512228, "title": "মুগ্ধা চাপেকর", "url": "https://bn.wikipedia.org/wiki?curid=1512228", "content": "মুগ্ধা চাপেকর একজন ভারতীয় অভিনেত্রী, যিনি প্রধানত হিন্দি এবং মারাঠি ভাষার টেলিভিশন সিরিজ এবং চলচ্চিত্রে অভিনয় করেন। তিনি স্টার প্লাসের ঐতিহাসিক নাটক ধরতি কা বীর যোদ্ধা পৃথ্বীরাজ চৌহানে রাজকুমারী সংযুক্তার চরিত্রে এবং জি টিভির প্রেম বিষয়ক নাটক কুমকুম ভাগ্য -তে প্রাচী মেহরা কোহলির চরিত্রে অভিনয়ের জন্য বিশেষভাবে পরিচিত। \n২০০৬ সালে, কেয়া মুঝসে দোস্তি করোগে চলচ্চিত্রের মাধ্যমে তিনি টেলিভিশনে আত্মপ্রকাশ করেন। এছাড়াও, তিনি দ্য সাইলেন্স চলচ্চিত্রে অভিনয় করেছেন।\n\n\n== কর্মজীবন ==\nমুগ্ধা চাপেকর অভিনয়জীবন শুরু করেন শিশুশিল্পী হিসেবে, হিন্দি চলচ্চিত্র আজমাইস-এ অভিনয়ের মাধ্যমে। ২০০১ সালে, তিনি টেলিভিশন ধারাবাহিক জুনিয়র জি-তে শেলি চরিত্রে অভিনয় করেন। এরপর ২০০৬ সালে, কেয়া মুজসে দোস্তি করোগে শো-এর মাধ্যমে তিনি প্রাপ্তবয়স্ক শিল্পী হিসেবে টেলিভিশনে আত্মপ্রকাশ করেন।\nচাপেকর তার প্রথম প্রধান চরিত্রে অভিনয় করেন স্টার প্লাসের ঐতিহাসিক মহাকাব্যিক সিরিজ ধরতি কা বীর যোদ্ধা পৃথ্বীরাজ চৌহান-এ, যেখানে তিনি রাজকুমারী সংযুক্তার চরিত্রে অভিনয় করেছিলেন। এরপর তিনি ধরম বীর এবং মেরে ঘর আয়ি এক নানহি পরী ধারাবাহিকে কাজ করেন।\n২০০৯ সালে, তিনি সব টিভির কমেডি নাটক শো সাজন রে ঝুট মাত বোলোতে  আরতি ঝাভেরির চরিত্রে যোগ দেন। এই শোটি আড়াই বছর ধরে চলেছিল এবং ২০১১ সালে শেষ হয়। এরপর, তিনি গোলমাল হ্যায় ভাই সব গোলমাল হ্যায় ধারাবাহিকে ধ্বনি চরিত্রে অভিনয় করেন।\n২০১৪ সালে, তিনি জি টিভির ধারাবাহিক সাতরঙ্গি সাসুরাল-এ আরুষি চরিত্রে অভিনয় করেন, যেখানে তার সহশিল্পী ছিলেন রবীশ দেশাই। পরে, ২০১৬ সালের ডিসেম্বরে তারা বিবাহবন্ধনে আবদ্ধ হন। ২০১৫ সালের সেপ্টেম্বরে তার চরিত্রের পরিসমাপ্তি ঘটে। তিনি ২০১৯ সালে সুমতি নামের একটি স্বল্পদৈর্ঘ্য চলচ্চিত্রে অভিনয় করেছিলেন।\nতিনি ২০১৮ সালে মারাঠি টেলিভিশনের গুলমোহর নামক ধারাবাহিকে কালিন্দী চরিত্রে অভিনয় করেন।\n২০১৯ সালের মার্চ মাসে, তিনি কৃষ্ণ কৌলের বিপরীতে  জি টিভির জনপ্রিয় ধারাবাহিক কুমকুম ভাগ্য-এর অভিনেত্রী হিসাবে যোগ দেন এবং প্রাচী মেহরা কোহলির চরিত্রে অভিনয়ের মাধ্যমে ব্যাপক জনপ্রিয়তা অর্জন করেন।\n২০২২ সালের সেপ্টেম্বরে, তাকে মারাঠি ভাষার চলচ্চিত্র রূপ নগর কে চিত্তে তে দেখা যায়।\n\n\n== ব্যক্তিগত জীবন ==\nচাপেকর ও দেশাইয়ের বাগদান সম্পন্ন হয় ৩০ জানুয়ারি ২০১৬ সালে, এবং তারা ১৪ ডিসেম্বর ২০১৬ তারিখে বিবাহ বন্ধনে আবদ্ধ হন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n== পুরস্কার এবং মনোনয়ন ==\n\n\n== তথ্যসূত্র =="}