{"pageid": 1033844, "title": "সাদিয়া আব্বাসি", "url": "https://bn.wikipedia.org/wiki?curid=1033844", "content": "সাদিয়া খাকান আব্বাসি ( উর্দু: سعدیہ خاقان عباسی‎‎ ) হলেন একজন পাকিস্তানি আইনজীবী ও রাজনীতিবিদ যিনি ২০১৮ সালের মার্চ থেকে অক্টোবর পর্যন্ত পাকিস্তানের সিনেটের সদস্য ছিলেন। এর আগেও তিনি ২০০৩ সালের মার্চ থেকে ২০০৯ সালের ফেব্রুয়ারি পর্যন্ত সিনেটের সদস্য ছিলেন।\n\n\n== রাজনৈতিক জীবন ==\n২০০৩ সালের মার্চ মাসে সিনেট নির্বাচনে পাঞ্জাবের নারীদের জন্য সংরক্ষিত আসনে পাকিস্তান মুসলিম লীগ (এন) (পিএমএল-এন) এর প্রার্থী হিসাবে আব্বাসি পাকিস্তানের সিনেটে নির্বাচিত হয়েছিলেন। \n২০০৯ সালের ফেব্রুয়ারিতে তিনি পিএমএল-এন ছেড়ে দিয়েছিলেন। একারণে সিনেটে তার মেয়াদ শেষ হওয়ার অল্প আগেই পিএমএল-এন ২০০৯ সালের মার্চে অনুষ্ঠিত সিনেট নির্বাচনে অংশ নেওয়ার জন্য তাকে মনোনয়ন দিতে অস্বীকৃতি জানিয়েছিল। \n২০১১ সালের ডিসেম্বরে তিনি পাকিস্তান তেহরিক-ই-ইনসাফে যোগ দিয়েছিলেন।\n২০১৮ সালের পাকিস্তানি সিনেট নির্বাচনে পিএমএল-এন তাকে প্রার্থী হিসাবে মনোনীত করেছিল।  তবে পাকিস্তানের সুপ্রিম কোর্টের রায় দেওয়ার পরে নির্বাচন কমিশন সিনেট নির্বাচনের জন্য পিএমএল-এনের সমস্ত প্রার্থীকে স্বতন্ত্র হিসাবে ঘোষণা করেছিল। \nসিনেট নির্বাচনে তিনি পাঞ্জাবের নারীদের জন্য সংরক্ষিত আসনে স্বতন্ত্র প্রার্থী হয়ে আবার সিনেটে নির্বাচিত হয়েছিলেন। তিনি নির্বাচিত হওয়ার পরে পিএমএল-এনের নেতৃত্বে ট্রেজারি বেঞ্চগুলোতে যোগ দিয়েছিলেন। তিনি ২০১৮ সালের ১২ মার্চে সিনেটর হিসাবে শপথ গ্রহণ করেছিলেন। \n২০১৮ সালের ১৭ অক্টোবরে পাকিস্তানের সুপ্রিম কোর্ট দ্বৈত জাতীয়তার কারণে আব্বাসির সিনেটের সদস্যপদ অযোগ্য ঘোষণা করেছে। \n\n\n== তথ্যসূত্র =="}