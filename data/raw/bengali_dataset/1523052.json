{"pageid": 1523052, "title": "১৯ রমজান", "url": "https://bn.wikipedia.org/wiki?curid=1523052", "content": "১৯ রমজান হল ইসলামি বর্ষপঞ্জির নবম (রমজান) মাসের উনিশতম দিন।\nচন্দ্র হিজরি বর্ষপঞ্জি এই দিনটি বছরের ২৫৫তম দিন।\n\n\n== ঘটনাবলী ==\n\nইসলামের নবী মুহাম্মদের হৃদয়ে সম্পূর্ণ কুরআনের অবতীর্ণকরণ ( একটি বর্ণনা অনুসারে )। \n৪০ হিজরি: আলী ইবনে আবি তালিব (শিয়াদের প্রথম ইমাম ) সকালে ফজরের নামাজের সময় কুফায় আবদুর রহমান ইবনে মুলজামের তরবারির আঘাতে আহত হন, যার ফলে তিনি শাহাদাত বরণ করেছিলেন। \n৯২ হিজরি: মুসলিম সেনাপতি তারিক বিন জিয়াদ স্পেনের উত্তরাঞ্চলে সফলভাবে নিয়ন্ত্রণ প্রতিষ্ঠা করেন এবং আন্দালুসের ইসলামি বিজয় শুরু করেন।\n২০২ হিজরি: কর্ডোবায় আন্দালুসীয়দের বিদ্রোহ ব্যর্থ হয়, যার ফলে হাজার হাজার মানুষ বিতাড়িত হয়। এদের মধ্যে প্রায় ১৫,০০০ জন প্রথমে মিশর ও পরে ক্রিট দ্বীপে গমন করে, যেখানে তারা ক্রিট আমিরাত প্রতিষ্ঠা করে।\n৫৭০ হিজরি: হামার শিং যুদ্ধ সংঘটিত হয়, যেখানে জেনগি রাজবংশের উপর আইয়ুবীদের বিজয় হয় এবং এর ফলে দামেস্ক, বাল্বেক ও হোমসের নিয়ন্ত্রণ সালাহউদ্দিনের হাতে চলে যায়। \n৭৮৪ হিজরি: সুলতান জাহির সাইফুদ্দিন বারকুক মামলুক সাম্রাজ্যের শাসক হন, যার মাধ্যমে চের্কেসি মামলুক রাজবংশ প্রতিষ্ঠিত হয়।\n১০২৭ হিজরি: সাফাভীয় সাম্রাজ্য উসমানীয়দের বিরুদ্ধে বুল শেকেস্তা যুদ্ধ জয়লাভ করে, যেখানে উসমানীয় বাহিনী তাদের ১৫,০০০ সৈন্য হারায়।\n১০৯৪ হিজরি: উসমানীয় সেনাবাহিনীর তৎকালীন প্রধান মুরাদ কিরাই ভিয়েনা অবরোধে উসমানীয় সাম্রাজ্যের বিশ্বাসঘাতকতা করেন এবং তাদের শত্রু বাহিনীকে নদী পার হতে দেন।\n১০৯৬ হিজরি: ২১ বছর ধরে উসমানীয় শাসনের অধীনে থাকা ওইভার দুর্গের পতন ঘটে এবং এটি খ্রিস্টান বিশ্বে আনন্দ উদযাপনের কারণ হয়।\n১১২১ হিজরি: ওমানি নৌবাহিনী ও পর্তুগিজ নৌবাহিনীর মধ্যে সমুদ্রযুদ্ধ সংঘটিত হয়, যেখানে ওমানিরা রাস আল-খাইমার দিকে পিছু হটে।\n১২৬৭ হিজরি: উসমানীয় সাম্রাজ্যের প্রধানমন্ত্রী রশিদ পাশা ইম্পেরিয়াল একাডেমি প্রতিষ্ঠা করেন।\n১৩৩৮ হিজরি: মিশরীয় রাজনৈতিক সাদ জাগলুল ব্রিটেনের সাথে মিশরের সম্পর্ক নিয়ে আলোচনার জন্য লন্ডন যান।\n১৩৫৭ হিজরি: ইসমত ইনোনু মুস্তাফা কামাল আতাতুর্কের মৃত্যুর পর তুরস্কের প্রেসিডেন্ট হন।\n১৩৬৬ হিজরি: তিউনিসিয়ার শ্রমিক সংঘ স্ফাক্স শহরে সাধারণ ধর্মঘটের ডাক দেয়, যার ফলে ফরাসি বাহিনীর সঙ্গে সংঘর্ষ ঘটে এবং বহু মানুষ হতাহত হয়।\n১৩৭৫ হিজরি: তিউনিসীয় সরকার জামিয়া আল জাইতুনাকে বিশ্ববিদ্যালয় হিসেবে ঘোষণা করেন এবং এটিকে পাঁচটি অনুষদে বিভক্ত করে।\n১৪০৭ হিজরি: একটি ইরাকীয় যুদ্ধবিমান মার্কিন নৌবাহিনীর একটি জাহাজে হামলা চালিয়ে ৩৭ জনকে হত্যা করে।\n১৪১১ হিজরি: জাতিসংঘের নিরাপত্তা পরিষদ কুয়েত যুদ্ধের পর যুদ্ধবিরতির সিদ্ধান্ত ঘোষণা করে এবং ইরাকের গণবিধ্বংসী অস্ত্র ধ্বংসের আদেশ দেয়।\n১৪৩২ হিজরি: ইসরায়েলি সেনারা কিছু মিশরীয় সৈন্য হত্যা করে, যা দুই দেশের মধ্যে উত্তেজনা বাড়ায়।\n১৪৩৩ হিজরি: সিরিয়ার প্রধানমন্ত্রী রিয়াদ হিজাব বাশার আল-আসাদের শাসন থেকে সরে দাঁড়ান এবং জর্ডানে পালিয়ে যান।\n১৪৩৯ হিজরি: জর্ডানের প্রধানমন্ত্রী হানি আল-মুলকি দেশব্যাপী ধর্মঘটের ফলে পদত্যাগ করেন এবং তার স্থলে ওমর আল-রজাজ নতুন প্রধানমন্ত্রী হন।\n\n\n== জন্ম ==\n৪০ হিজরি: আমর ইবন আবদুল্লাহ আস-সাবি'ঈ, যিনি একজন হাদিস বিশারদ ছিলেন।\n১২৭২ হিজরি: মাহমুদ শাকরি আল-আলুসি, যিনি ইরাকি মুসলিম পণ্ডিত, সাহিত্যিক ও ঐতিহাসিক ছিলেন।\n১২৮২ হিজরি: আসাদুল্লাহ আল-জাঞ্জানি, ইরাকি-ইরানি ধর্মতাত্ত্বিক ও লেখক।\n১৩৪১ হিজরি: আসি আল-রাহবানি, লেবাননী সুরকার ও গীতিকার।\n১৩৬১ হিজরি: মীর হুসেন মুসাভি, ইরানের সাবেক প্রধানমন্ত্রী ও পররাষ্ট্রমন্ত্রী।\n১৩৬৫ হিজরি:\nমাসউদ বারজানি, ইরাকের কুর্দিস্তান অঞ্চলের নেতা।\nনাজিহ খায়ের, আরব-ইসরায়েলি কবি।\n১৩৮০ হিজরি: সুয়াদ আলী, বাহরাইনী অভিনেত্রী।\n১৩৯২ হিজরি: হানান ফাওজি আল-মাসউদি, ইরাকি কবি ও ঔপন্যাসিক।\n\n\n== মৃত্যু ==\n১০১ হিজরি: আইয়ুব ইবনে শারাহবিল আল-আসবাহি, উমাইয়া খলিফা উমর ইবন আবদুল আজিজের মিশরীয় গভর্নর।\n১৭৪ হিজরি: রুহ ইবন হাতিম, আব্বাসীয় যুগের কাইরোয়ানের গভর্নর।\n৪২৫ হিজরি: আল-রাকীক আল-কাইরাওয়ানি, মুসলিম ঐতিহাসিক ও সাহিত্যিক।\n৫৫৬ হিজরি: তুলাই' ইবন রুযিক, ফাতেমীয় মন্ত্রী ও ইসলামি পণ্ডিত। \n৫৮৭ হিজরি: তাকিউদ্দিন ওমর ইবন শাহনশাহ, সালাহউদ্দিন আইয়ুবির ভাতিজা।\n৬৬৫ হিজরি: আবু শামা আল-মাকদিসি, শাফেয়ি মাজহাবের ইসলামি পণ্ডিত ও হাদিস বিশারদ। \n৬৮৫ হিজরি: মুহাম্মদ আল-ফাকিহ আল-ইউনানি, হাম্বলি মাজহাবের ধর্মতাত্ত্বিক ও সুফি।\n৮৩২ হিজরি: জামশিদ গিয়াসউদ্দিন আল কাশি, যিনি একজন পারসিক জ্যোতির্বিদ ও গণিতবিদ ছিলেন। \n১৩৮২ হিজরি: মাহমুদ শালতুত, আল-আজহার বিশ্ববিদ্যালয়ের প্রধান।\n১৪১০ হিজরি: হাসানিন মুহাম্মদ মাখলুফ, মিশরের সাবেক প্রধান মুফতি।\n১৪২৫ হিজরি: শেখখ যায়েদ বিন সুলতান আল-নাহিয়ান, সংযুক্ত আরব আমিরাতের প্রতিষ্ঠাতা প্রেসিডেন্ট।\n১৪৩১ হিজরি: মোহাম্মদ হাসান আহমাদি ফকিহ, যিনি একজন ইরানী দ্বাদশী শিয়া মারজা ও কোম মাদ্রাসার অধ্যাপক ছিলেন।  \n১৪৩৩ হিজরি: ওমর সুলায়মান, মিশরের সাবেক ভাইস প্রেসিডেন্ট।\n১৪৩৯ হিজরি: আহমেদ সাঈদ, একজন মিশরীয় সাংবাদিক ও সংবাদ উপস্থাপক।\n\n\n== ছুটির দিন ও দিবস ==\nশিয়াদের মতে রমজানের প্রথম কদরের রাত, যার জন্য ইরানে এহিয়া রাত নামে একটি সরকারী রাত্রিকালীন উপাসনা অনুষ্ঠান অনুষ্ঠিত হয়। \n\n\n== তথ্যসূত্র =="}