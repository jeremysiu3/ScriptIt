{"pageid": 1046325, "title": "মার্কিন যুক্তরাষ্ট্রের ভূগোল", "url": "https://bn.wikipedia.org/wiki?curid=1046325", "content": "ভৌগোলিক দিক থেকে মার্কিন যুক্তরাষ্ট্র বলতে বুঝায় যুক্তরাষ্ট্রের মূল ভূখণ্ড, আলাস্কা প্রদেশ, হাওয়াই এর দ্বীপ-প্রদেশ এবং পুয়ের্তো রিকো, উত্তর মারিয়ানা দ্বীপপুঞ্জ, মার্কিন যুক্তরাষ্ট্র ভার্জিন দ্বীপপুঞ্জ, গুয়াম, আমেরিকান সামোয়া, ক্ষুদ্র দূরবর্তী দ্বীপপুঞ্জ অঞ্চলসমূহকে বুঝায়। মার্কিন যুক্তরাষ্ট্রের কানাডা এবং মেক্সিকোর সাথে স্থলভাগের সীমানা এবং কানাডা এবং মেক্সিকো ছাড়াও রাশিয়া, কিউবা, বাহামা ও অন্যান্য দেশের সাথে সমুদ্রসীমা রয়েছে। কানাডার সাথে যুক্তরাষ্ট্রে উত্তর সীমান্ত বিশ্বের দীর্ঘতম দ্বি-জাতীয় স্থল সীমানা।\n\n\n== আয়তন ==\n১৯৮৯ সাল থেকে ১৯৯৬ সাল পর্যন্ত মার্কিন যুক্তরাষ্ট্রের মোট আয়ন ৯৩,৭২,৬১০ কিমি২ (৩৬,১৮,৭৮০ মা২) (শুধুমাত্র স্থলজ + অভ্যন্তরীণ জলজ) হিসাবে তালিকাভুক্ত হয়েছিল। তালিকাভুক্ত মোট আয়তন ১৯৯৭ সালে ৯৬,২৯,০৯১ কিমি২ (৩৭,১৭,৮১৩ মা২) (গ্রেট লেকের আয়তন এবং উপকূলীয় জলজ আয়তন যুক্ত হয়েছে), ২০০৪ সালে ৯৬,৩১,৪১৮ কিমি২ (৩৭,১৮,৭১১ মা২), ২০০৬ সালে ৯৬,৩১,৪২০ কিমি২ (৩৭,১৮,৭১০ মা২), এবং ২০০৭ সালে ৯৮,২৬,৬৩০ কিমি২ (৩৭,৯৪,০৮০ মা২) (আঞ্চলিক জলজ আয়তন যুক্ত হয়েছে) এ পরিবর্তিত হয়েছে। বর্তমানে, সিআইএ ওয়ার্ল্ড ফ্যাক্টবুক অনুযায়ী আয়তন ৯৮,৩৩,৫১৭ কিমি২ (৩৭,৯৬,৭৪২ মা২), জাতিসংঘের পরিসংখ্যান বিভাগ অনুযায়ী ৯৬,২৯,০৯১ কিমি২ (৩৭,১৭,৮১৩ মা২), এবং এনসাইক্লোপিডিয়া ব্রিটানিকা অনুযায়ী ৯৫,২২,০৫৫ কিমি২ (৩৬,৭৬,৪৮৬ মা২) (গ্রেট লেকের আয়তন অন্তর্ভুক্ত তবে উপকূলীয় জলজ অঞ্চলের নয়)। এই উত্সগুলি কেবল ৫০টি অঙ্গরাজ্য এবং ফেডারেল জেলা বিবেচনা করে এবং বিদেশের অঞ্চলগুলি বাদ দেয়। মার্কিন যুক্তরাষ্ট্রের ১,১৩,৫১,০০০ কিমি২ (৪৩,৮৩,০০০ মা২) আয়তনের দ্বিতীয় বৃহত্তম এক্সক্লুসিভ অর্থনৈতিক অঞ্চল রয়েছে।\nমোট আয়তনের (জলজ ও স্থলজ) দিক দিয়ে মার্কিন যুক্তরাষ্ট্র গণপ্রজাতন্ত্রী চীনের থেকে কিছুটা বড় বা ছোট, এবং বিশ্বের তৃতীয় বা চতুর্থ বৃহত্তম দেশ। মোট আয়তনের দিক থেকে চীন এবং যুক্তরাষ্ট্র উভয়ই রাশিয়া এবং কানাডার চেয়ে ছোট, তবে ব্রাজিলের চেয়ে বড়। কেবল ভূমির আয়তনের দিক থেকে, রাশিয়া এবং চীনের পরে যুক্তরাষ্ট্র বিশ্বের তৃতীয় বৃহত্তম দেশ, এবং কানাডা চতুর্থ। মার্কিন যুক্তরাষ্ট্র বা চীন তৃতীয় বৃহত্তম দেশ কিনা তা দুটি বিশয়ের উপর নির্ভর করে: (১) আকসাই চীন এবং ট্রান্স-কারাকোরাম অঞ্চলে চীনের দাবির বৈধতা। এই উভয় অঞ্চল ভারতও দাবি করেছে, সুতরাং এর আয়তন গণনা করা হয় না; এবং (২) মার্কিন যুক্তরাষ্ট্র কীভাবে তার নিজস্ব আয়তন গণনা করে। ওয়ার্ল্ড ফ্যাক্টবুকের প্রাথমিক প্রকাশের পর থেকে সিআইএ মার্কিন যুক্তরাষ্ট্রের মোট আয়তন বেশ কয়েকবার হালনাগাদ করেছে।\n\n\n== সাধারন বৈশিষ্ট্য ==\nমার্কিন যুক্তরাষ্ট্রের কানাডা (উত্তরে) এবং মেক্সিকোর (দক্ষিণে) সাথে স্থল সীমানা এবং উত্তর-পশ্চিমে রাশিয়ার সাথে রাষ্ট্রাধীন জলভাগের সীমানা এবং দক্ষিণ-পূর্বে ফ্লোরিডা এবং কিউবা এবং ফ্লোরিডা এবং বাহামার মধ্যে দুটি রাষ্ট্রাধীন জলভাগের সীমানা রয়েছে। অন্যথায় মূল ভূখণ্ডের আটচল্লিশটি প্রদেশ পশ্চিমে প্রশান্ত মহাসাগর, পূর্বে আটলান্টিক মহাসাগর এবং দক্ষিণ-পূর্বে মেক্সিকো উপসাগর দ্বারা আবদ্ধ। আলাস্কার দক্ষিণ এবং দক্ষিণ-পশ্চিমে প্রশান্ত মহাসাগর, পশ্চিমে বেরিং প্রণালী এবং উত্তরে উত্তর মহাসাগরের সীমানা রয়েছে। হাওয়াই মূল ভূখণ্ডের দক্ষিণ-পশ্চিমে প্রশান্ত মহাসাগরে অবস্থিত।\nপ্রদেশসমূহের মধ্যে আটচল্লিশটি কানাডা এবং মেক্সিকোর মধ্যবর্তী অঞ্চলে অবস্থিত; এই প্রদেশগুলোকে আনুষ্ঠানিকভাবে সংযুক্ত মার্কিন যুক্তরাষ্ট্র এবং নিম্ন ৪৮ হিসাবে চিহ্নিত করা হয়। আলাস্কা, যা মহাদেশীয় মার্কিন যুক্তরাষ্ট্রের অন্তর্ভুক্ত, উত্তর আমেরিকার উত্তর-পশ্চিম প্রান্তে অবস্থিত।\n\n\n== মানুষ ==\nমানবীয় ভূগোলের দিক থেকে মার্কিন যুক্তরাষ্ট্রে বিভিন্ন ধরনের জাতিসত্তা ও সংস্কৃতি রয়েছে।\n\n\n== আরও দেখুন ==\n\nমার্কিন যুক্তরাষ্ট্রের ভৌগোলিক কেন্দ্রসমূহ\nপুয়ের্তো রিকোর ভূগোল\n\n\n== টীকা ==\n\n\n== তথ্যসূত্র =="}