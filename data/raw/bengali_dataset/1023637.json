{"pageid": 1023637, "title": "লিব্রভিল", "url": "https://bn.wikipedia.org/wiki?curid=1023637", "content": "লিব্রভিল গ্যাবনের রাজধানী ও বৃহত্তম শহর। লিব্রেভিলি এস্তুয়ার প্রদেশে ৬৫ বর্গকিলোমিটার (২৫ বর্গ মাইল) জুড়ে গিনি উপসাগরের নিকটে কোমো নদীর তীরে একটি বন্দর নগরী। ২০১৩ সালের আদম শুমারি অনুসারে এর জনসংখ্যা ৭,০৩,৯০৪ জন।\nফরাসীরা ১৮৩৯ সালে এই জমি অধিগ্রহণের আগে এই অঞ্চলে এমপংওয়েবাসীদের বসবাস ছিল। ফরাসী নিরক্ষীয় আফ্রিকার উপনিবেশের প্রধান বন্দর হওয়ার আগে এটি আমেরিকান খ্রিস্টান মিশন ও একটি ক্রীতদাস পুনর্বাসনের স্থান ছিল। গাবোনিসের স্বাধীনতার সময় ১৯৬০ সালে শহরটি ৩২,০০০ জন জনসংখ্যার সাথে একটি বাণিজ্য কেন্দ্র এবং ছোটখাটো প্রশাসনিক কেন্দ্র ছিল। ১৯৬০ সাল থেকে লিব্রেভিলি দ্রুত বৃদ্ধি পেয়েছে এবং এখন জাতীয় জনসংখ্যার এক-তৃতীয়াংশ শহরটিতে রয়েছে।\n\n\n== পরিবহন ==\n\nলিব্রভিল আন্তর্জাতিক বিমানবন্দরটি গ্যাবনের বৃহত্তম বিমানবন্দর এবং এটি শহরের কেন্দ্রস্থল থেকে ১১ কিলোমিটার (৬.৮ মাইল) উত্তরে অবস্থিত।\nজাতীয় ট্যাক্সিগুলি শহর জুড়ে চলাচল করে। প্রতিটি জেলার ট্যাক্সিগুলির জন্য নির্দিষ্ট রঙ রয়েছে এবং লিব্রভিলের ট্যাক্সিগুলি লাল রঙের হয়।\nন্যাশনাল সোসাইটি অফ ট্রান্সপোর্ট (এসোগ্রা)  ২০১৪ সালে নতুন ট্যাক্সি চালু করে, যা একটি কাউন্টার ব্যবস্থার দ্বারা পরিচালিত হয়।\nগ্যাবোনিসি ট্রান্সপোর্ট কোম্পানি লিব্রভিলের সমস্ত জেলায় একটি বাস পরিষেবা পরিচালনা করে।\n\n\n== শিক্ষা ==\nওমর বনগো বিশ্ববিদ্যালয় ১৯৭০ সালে প্রতিষ্ঠিত হয়।\nলিব্রেভিলিতে কয়েকটি উচ্চ আন্তর্জাতিক স্কুল রয়েছে, যার মধ্যে রয়েছে:\n\nআমেরিকান ইন্টারন্যাশনাল স্কুল অব লিব্রভিল - আমেরিকান পাঠ্যক্রম\nলাইসি ব্লাইজ পাস্কেল ডি লিব্রভিলি - ফরাসি পাঠ্যক্রম\nগ্যাবন রুবান ভার্টের আন্তর্জাতিক বিদ্যালয় - আইবি পাঠ্যক্রম\n\n\n== ভাষা ==\nবেশ কয়েকটি আফ্রিকান শহরগুলির মধ্যে একটি হল লিব্রভিল, যেখানে স্থানীয় কিছু বৈশিষ্ট্য সহ ফরাসি  ভাষা জনগণের মাতৃভাষা হয়ে উঠছে।\n\n\n== অর্থনীতি ==\nশহরটিতে একটি জাহাজ নির্মাণ কেন্দ্র ও কিছু করাতকল রয়েছে। শহরটি থেকে কাঁচামাল হিসাবে কাঠ, রাবার ও কোকো শহরের প্রধান বন্দর এবং ওভেন্দোর গভীর জলের বন্দরের মাধ্যমে রফতানি করা হয়।\nগ্যাবন এয়ারলাইন্সের সদর দফতর লিব্রভিলে অবস্থিত। একত্রীভূত হওয়ার আগে, এয়ার গ্যাবন ও গ্যাবন এক্সপ্রেস উভয়ের সদর দফতরটি লিব্রভিল আন্তর্জাতিক বিমানবন্দরে ছিল।\nফরাসি সেনাবাহিনীর ৬ষ্ঠ সামুদ্রিক পদাতিক ব্যাটালিয়নের ঘাঁটি শহরের উত্তর রয়েছে।\n\n\n== তথ্যসূত্র ==\n\n\n== বহিঃসংযোগ =="}