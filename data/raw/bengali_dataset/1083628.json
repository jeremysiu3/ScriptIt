{"pageid": 1083628, "title": "আমাদ দিয়ালো", "url": "https://bn.wikipedia.org/wiki?curid=1083628", "content": "আমাদ দিয়ালো ত্রাওরে (ফরাসি: Amad Diallo; জন্ম: ১১ জুলাই ২০০২) হলেন একজন আইভোরীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ম্যানচেস্টার ইউনাইটেড এবং কোত দিভোয়ার জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং দ্বিতীয় আক্রমণভাগের খেলোয়াড় হিসেবে খেলেন।\n২০১৪–১৫ মৌসুমে, আইভোরীয় ফুটবল ক্লাব বোকা বার্কোর যুব পর্যায়ের হয়ে খেলার মাধ্যমে দিয়ালো ফুটবল জগতে প্রবেশ করেছেন এবং পরবর্তীকালে আতালান্তা যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৯–২০ মৌসুমে, ইতালীয় ক্লাব আতালান্তার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আতালান্তার হয়ে ২ মৌসুমে ৪ ম্যাচে ১টি গোল করার পর ২০২০–২১ মৌসুমে তিনি প্রায় ২১ মিলিয়ন ইউরোর বিনিময়ে ইংরেজ ক্লাব ম্যানচেস্টার ইউনাইটেডে যোগদান করেছেন।\nতিনি ২০২১ সালে কোত দিভোয়ারের হয়ে আন্তর্জাতিক পর্যায়ে অভিষেক করেছেন; কোত দিভোয়ারের জার্সি গায়ে তিনি এপর্যন্ত ৩ ম্যাচে ১টি গোল করেছেন। ব্যক্তিগতভাবে, দিয়ালো বেশ কিছু পুরস্কার জয়লাভ করেছেন, যার মধ্যে আইএফএফএইচএসের ক্যাফের বর্ষসেরা দলে অন্তর্ভুক্তি অন্যতম। দলগতভাবে, দিয়ালো এপর্যন্ত ৪টি শিরোপা জয়লাভ করেছেন, যার সবগুলো আতালান্তার হয়ে জয়লাভ করেছেন।\n\n\n== প্রারম্ভিক জীবন ==\nআমাদ দিয়ালো ত্রাওরে ২০০২ সালের ১১ই জুলাই তারিখে কোত দিভোয়ারের আবিজানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদিয়ালো জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত কোত দিভোয়ার অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nআমাদ দিয়ালো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আমাদ দিয়ালো  (ইংরেজি)  \nসকারবেসে আমাদ দিয়ালো (ইংরেজি) \nবিডিফুটবলে আমাদ দিয়ালো  (ইংরেজি)  \nট্রান্সফারমার্কেটে আমাদ দিয়ালো (ইংরেজি) \nওয়ার্ল্ডফুটবল.নেটে আমাদ দিয়ালো (ইংরেজি) \nইএসপিএন এফসিতে আমাদ দিয়ালো (ইংরেজি) \nন্যাশনাল-ফুটবল-টিমস.কমে আমাদ দিয়ালো (ইংরেজি)"}