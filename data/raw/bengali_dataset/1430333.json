{"pageid": 1430333, "title": "লোরিকায়ান", "url": "https://bn.wikipedia.org/wiki?curid=1430333", "content": "লোরিকায়ান হল ভোজপুরী ভাষার সবচেয়ে বিখ্যাত লোককাহিনী। এই গল্পের নায়ক লোরিক। বীর রসে ভরা এই লোককাহিনীতে নায়ক লোরিকের জীবনের ঘটনা লেখক যেরূপে বর্ণনা করেছেন, তা দেখতে ও শুনতে অত্যন্ত আনন্দদায়ক। লোরিককে ঐতিহাসিক বীর ও আহিরদের একজন মহান পূর্বপুরুষ হিসেবে স্মরণ করা হয়। এই লোককাহিনীকে আহির জাতির 'রামায়ণ'ও বলা হয়।\nএই গল্পটি ছত্তিশগড়ে লোরিক-চন্দ নামে বিখ্যাত। লোরিকায়ান মূলত লোরিক-চন্দার প্রেমের গল্প। এটি প্রায়শই লোকসাহিত্য-নৃত্য-নাটক হিসাবে উপস্থাপিত হয়। গল্পটি বিবাহিত রাজকন্যা চন্দার প্রেমের সম্পর্কের উপর ভিত্তি করে রচিত। চন্দা আহির লোরিককে বিবাহ করে। এই আখ্যানটি লোরিকের জীবন সংঘাতের উপর ভিত্তি করে লিখিত, তার মধ্যে আছে পারিবারিক বিরোধিতা, সামাজিক অবজ্ঞা এবং সে কীভাবে সেই সমস্যগুলি থেকে উদ্ধার পায়, তার বিবরণ। এই লোকগাথা প্রচলিত নৃত্য-নাটক হিসাবে উপস্থাপিত হয়। গান-নৃত্য চলে সারা রাত, যেখানে পুরুষরা বিশেষ পোশাকে চান্দেনী প্রেমগাথা নৃত্য পরিবেশন করে। নৃত্যে টিমকি ও ঢোলক যন্ত্র ব্যবহার করা হয়।\n\n\n== সাহিত্য ==\nসুফি কবি মৌলানা দাউদ ১৩৭৯ সালে তার প্রথম রচিত হিন্দি সুফি প্রেমের কবিতা চন্দায়ন -এর জন্য লোরিক এবং চন্দের মৌখিক মহাকাব্যের গল্পকে বেছে নিয়েছিলেন। তিনি বিশ্বাস করতেন যে চন্দায়ন একটি ঐশ্বরিক সত্য এবং এর শ্রুতি কুরআনের আয়াতের সমতুল্য।\n\n\n== ছত্তিশগড়ের লোরিক-চন্দা ==\nলোরিক-চন্দা ছত্তিশগড়ের একটি বিখ্যাত লোকনৃত্য-নাট্য। এটি ছত্তিশগড়ের অন্যতম প্রধান পরিবেশনা শিল্প হিসাবে পরিচিত। বালোদ জেলায় এই লোকনৃত্য বিশেষ জনপ্রিয়। গল্পের নায়িকা চন্দা রাজা মহরের কন্যা। রাজা তাকে এমন একজনের সাথে বিয়ে দিয়েছে যে প্রায়ই অসুস্থ থাকে। গল্পের নায়ক লোরিক ছিল আহির বর্ণের একজন গোয়ালা, অর্থাৎ যে গরু চরায়। সে কমনীয়, শক্তিশালী এবং তার রাউত সমাজের গর্ব ছিল। রাজকুমারী চন্দ লোরিকের বাঁশি বাজানোর দক্ষতা দেখে মুগ্ধ হয় এবং তার প্রেমে পড়ে।\nচন্দা যখন তার স্বামীর বাড়িতে ফিরছিল, তখন বাথুয়া নামে এক ব্যক্তি তাকে লাঞ্ছিত করার চেষ্টা করে। লোরিক সময়মতো চন্দাকে বাঁচায়। চন্দা তার বীরত্বে মুগ্ধ হয় এবং লোরিক তার সৌন্দর্যে মুগ্ধ হয়। তারা দুজনই তাৎক্ষণিক প্রেমে পড়ে এবং নিয়মিত দেখা করতে শুরু করে।\nএকদিন লোরিক কিছু প্রয়োজনীয় দ্রব্য কিনতে শহরে যায়। রাজকুমারী চন্দা লোরিককে কাছে পাওয়ার জন্য একটি পরিকল্পনা তৈরি করে। বাজারের সব মেয়েই লোরিককে তোষামোদ করত। চন্দা মালিন নামে এক বৃদ্ধার সাহায্য নেয়। বৃদ্ধ মহিলা বাজারে গিয়ে লোরিককে ডেকে বলে যে তার ঠাকুরদা একটি নতুন গরু এবং একটি বাছুর নিয়ে এসেছে। সে লোরিককে প্রস্তাব দেয়, যদি সে বাড়িতে গিয়ে সেই নতুন কেনা গরু আর বাছুরটি একবার দেখে আসে তাহলে বেশ উপকার হবে।\nএকদিন দুজনেই বাড়ি থেকে পালিয়ে যাওয়ার সিদ্ধান্ত নেয়। বিবাহিত প্রেমিকদের এই সিদ্ধান্তে ক্ষুব্ধ হয়ে চন্দার স্বামী বীরবাবন তাদের হত্যার চেষ্টা করে কিন্তু ব্যর্থ হয়। পথে, একটি সাপ লোরিককে কামড় দেয়, কিন্তু সে দেবতা মহাদেব এবং পার্বতীর কৃপায় সুস্থ হয়। পরে, লোরিক করিঙ্গার রাজার বিরুদ্ধে যুদ্ধে জয়লাভ করে।\nচন্দার সাথে সুখে বসবাস করতে থেকে লোরিক। কিন্তু পরে সে খবর পায় যে তার দরিদ্র প্রথম স্ত্রী মঞ্জরি পথে ভিক্ষাবৃত্তি করছে এবং তাদের গরু হারিয়ে গেছে। লোরিক তার প্রথম স্ত্রীকে বাঁচাতে চন্দার সাথে তার গ্রামে ফিরে আসে এবং গরুর সন্ধান করে। তার প্রথম স্ত্রী মঞ্জরীর হিংসার ফলে মঞ্জরী এবং চন্দার মধ্যে ঝগড়া শুরু হয়। মঞ্জরী জিতে যায় কিন্তু লোরিক তার কর্মের ধ্বংসাত্মক পরিণতি দেখে দুঃখিত হয় এবং সব কিছু ছেড়ে চলে যায়।\nলোরিক চন্দের কাহিনীকে অসমতার মধ্যে একটি সাদৃশ্য উপস্থাপন করার জন্য একটি যাদুকরী সংযোজন দেওয়া হয়েছে। গল্পের নায়ক যদুবংশী গোপালক এবং নায়িকা রাজার কন্যা। বিখ্যাত লোক প্রশংসক রাম হৃদয় তিওয়ারি এই গল্পটিকে দুটি মানুষের ভালবাসার অন্বেষণের অবিরাম ইচ্ছার উদাহরণ বলে মনে করেন। একজন কথক রমাকান্ত শ্রীবাস্তব, যিনি লোককাহিনীর উপর বিশদ গবেষণা করেছেন, তিনি বলেছেন যে সমাজ বিবাহিত মহিলা এবং পুরুষের প্রেমের সম্পর্ককে ভাল চোখে দেখে না, তবে লোরিক-চন্দের গল্প সেই প্রচলিত মতবাদকে ভেঙেছে এবং মান্যতা দিয়েছে। তিনি এও বলেন যে এই গল্পে আমরা বিবাহিতদের পরিণত প্রেমের সাথে পরিচিত হই।\n\n\n== তথ্যসূত্র =="}