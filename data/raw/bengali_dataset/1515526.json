{"pageid": 1515526, "title": "অঞ্জনা জয়প্রকাশ", "url": "https://bn.wikipedia.org/wiki?curid=1515526", "content": "অঞ্জনা জয়প্রকাশ একজন ভারতীয় অভিনেত্রী যিনি মালয়ালম এবং তামিল ভাষার ছবিতে অভিনয় করেছেন। তামিল ছবি ধুরুভাঙ্গাল পাথিনারু (২০১৬) তে গুরুত্বপূর্ণ ভূমিকায় অভিষেকের আগে তিনি বেশ কয়েকটি স্বল্পদৈর্ঘ্যের চলচ্চিত্রে মুখ্য ভূমিকায় অভিনয় করেছিলেন।\n\n\n== কর্মজীবন ==\nঅঞ্জনার জন্ম সংযুক্ত আরব আমিরাতের দুবাইতে। তিনি সেখানেই তাঁর স্কুল শিক্ষা সম্পন্ন করেন এবং ইঞ্জিনিয়ারিং ডিগ্রি অর্জনের জন্য ভারতের কোয়েম্বাটুরে চলে যান। তিনি কোয়েম্বাটুরের কুমারগুরু কলেজ অফ টেকনোলজি থেকে ফ্যাশন টেকনোলজিতে বি.টেক করেন। কলেজে, তিনি পরিচালক কার্তিক নরেনের সিনিয়র ছিলেন, যিনি পরে ধুরুভাঙ্গাল পাথিনারু পরিচালনা করেছিলেন। কলেজে পড়ার সময়, তিনি কলেজের ফ্যাশন শো এবং ডিজাইনার ইভেন্টের জন্য মডেলিং শুরু করেছিলেন। তিনি তাঁর কলেজে নির্মিত স্বল্পদৈর্ঘ্যের চলচ্চিত্রেও অভিনয় শুরু করেছিলেন। একটি উল্লেখযোগ্য স্বল্পদৈর্ঘ্য চলচ্চিত্র ছিল মিউজ, যা পরিচালনা করেছিলেন তাঁর কলেজের আর এক জুনিয়র কান্নান আরকে। তিনি একজন যৌনকর্মী মৈথিলির চরিত্রে অভিনয় করেছিলেন, যে একজন অভিনেত্রী হতে চায় এবং অবশেষে একটি সর্বাধিক বিক্রিত উপন্যাসের লেখক হয়। এই স্বল্পদৈর্ঘ্য চলচ্চিত্রটি দেশের বিভিন্ন চলচ্চিত্র উৎসবে পুরস্কার জিতেছিল। এই চলচ্চিত্রটি সেরা স্বল্পদৈর্ঘ্য চলচ্চিত্রের জন্য জাতীয় চলচ্চিত্র পুরস্কারের জন্য সংক্ষিপ্ত তালিকাভুক্ত হয়েছিল। এই সমস্ত প্রশংসা প্রাপ্তির পর, তিনি অবশেষে অভিনয়কে পূর্ণকালীন পেশা হিসেবে গ্রহণ করার সিদ্ধান্ত নেন।\nতিনি মডেলিংয়ে বিভিন্ন প্রস্তাব পেয়েছিলেন এবং অনেক টেলিভিশন বিজ্ঞাপনে অভিনয় শুরু করেছিলেন। তিনি সুন লে জারা নামে একটি মিউজিক ভিডিওতে অভিনয় করেছিলেন এবং শিল্পী সিমরন সেহগাল-এর রিমঝিম গিরে সাওয়ান নামে একটি মিউজিক ভিডিও পরিচালনার দায়িত্বও গ্রহণ করেছিলেন। অবশেষে তিনি এই অতি জনপ্রিয় চলচ্চিত্র ধুরুভাঙ্গাল পাথিনারু-এর বৈষ্ণবী চরিত্রের মাধ্যমে আত্মপ্রকাশ করেন, যেখানে বৈষ্ণবী ছিলেন চলচ্চিত্রের অন্যতম গুরুত্বপূর্ণ চরিত্র।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== ওয়েবসিরিজ ===\n\n\n=== সঙ্গীত ভিডিও ===\n\n\n== তথ্যসূত্র =="}