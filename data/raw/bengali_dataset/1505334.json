{"pageid": 1505334, "title": "বিলডাকিনি", "url": "https://bn.wikipedia.org/wiki?curid=1505334", "content": "বিলডাকিনি একটি আসন্ন বাংলা ভাষার বাংলাদেশী নাট্য চলচ্চিত্র। কথাসাহিত্যিক নূরুদ্দিন জাহাঙ্গীরের উপন্যাস বিলডাকিনি অবলম্বনে ফজলুল কবীর তুহিন ছবিটি পরিচালনা করেছেন। ২০১৯-২০ অর্থ বছরে বাংলাদেশ সরকারের অনুদান পেয়ে ডাটা সলিউশনের ব্যানারে প্রযোজনা করেছেন মনির খান। প্রধান চরিত্রে অভিনয় করেছেন পার্ণো মিত্র ও মোশাররফ করিম। ছবিতে নারীশক্তি ও মাতৃত্বের স্বাধীনতার সাথে হনুফার জীবন-সংগ্রাম প্রতিফলিত হয়েছে।\n\n\n== পটভূমি ==\nখুনের দায়ে হানুফার (পার্ণো মিত্র) স্বামীকে জেলে পাঠায় স্থানীয় চেয়ারম্যান। একসময় হনুফা ধর্ষণের শিকার হয়ে সন্তানসম্ভবা হয়ে পড়লে সমাজে একঘরে করে রাখা হয় । মানিক মাঝি (মোশাররফ করিম) সেই দুঃসময়ে হানুফার পাশে দাঁড়ায় ।\n\n\n== অভিনয়শিল্পী ==\nহনুফা চরিত্রে পার্ণো মিত্র\nমানিক মাঝি চরিত্রে মোশাররফ করিম\nশাহাজাহান সম্রাট\nলুৎফর রহমান জর্জ\nশিল্পী সরকার অপু\nরশীদ হারুন\nহাবিব মাসুদ\nআইনুন নাহার পুতুল\nইউসুফ হাসান অর্ক\nমাহবুবুর রহমান\nতিথি\nমেহেদী হাসান সোমেন\n\n\n== নির্মাণ ==\n\n\n=== উৎপাদন পূর্ববর্তী ===\n২০১৯-২০ অর্থ বছরে বাংলাদেশ সরকারের অনুদান পেয়ে ডাটা সলিউশনের ব্যানারে প্রযোজনা করেছেন মনির খান। বাংলাদেশী কথাসাহিত্যিক নূরুদ্দিন জাহাঙ্গীরের লেখা বিলডাকিনি উপন্যাস অবলম্বনে ছবির কাহিনী সংকলিত হয়। প্রধান চরিত্রের জন্য কলকাতার অভিনেত্রী পার্ণো মিত্র ও বাংলাদেশের মোশাররফ করিমকে নির্ধারণ করা হয়। মোস্তফা সরয়ার ফারুকী পরিচালিত যৌথ প্রযোজনার ‘ডুব’ সিনেমায় দেখা গেছে পার্ণো মিত্র প্রথম বাংলাদেশী চলচ্চিত্রে অভিনয় করেন। তবে এই চলচ্চিত্রে প্রথম বাংলাদেশের কোনো প্রতিষ্ঠানের একক প্রযোজিত সিনেমায় কাজ করছেন।\n\n\n=== চিত্রগ্রহণ ===\n২০২১ সালের ডিসেম্বরে রাজশাহীর একটি গ্রামে  ছবির শুটিং হওয়ার কথা ছিলো। করোনা আক্রান্ত হ‌ওয়ায় বাংলাদেশে যেতে দেরি হয় পার্ণো মিত্রের ফলে তিনি ২০২২ সালের ১৮ জানুয়ারি কলকাতা থেকে বাংলাদেশের নওগাঁয় চিত্রগ্রহণে যোগ দেন। সেখানে ২৫ জানুয়ারি পর্যন্ত চিত্রগ্রহণের কাজ চলে। রাতে আত্রাই নদীতে বেশির ভাগ শুট হয়েছে।\n\n\n=== উৎপাদন পরবর্তী ===\n২০২৫ সালের ১০ জানুয়ারি প্রথম পোস্টার উন্মোচন করা হয়।\n\n\n== মুক্তি ==\nচলচ্চিত্রটি ২০২২ সালের এপ্রিল ও ২০২৪ সালের ২৪শে জানুয়ারি বাংলাদেশের প্রেক্ষাগৃহে মুক্তির পরিকল্পনা থাকলেও তা স্থগিত করা হয়।\n\n\n== বিতর্ক ==\n২০১৯-২০ অর্থবছরে অনুদান পাওয়ার পর দীর্ঘদিন ধরে সিনেমাটির প্রযোজক ও পরিচালকের সঙ্গে মতের মিল না হওয়ায় প্রযোজক পরিচালককে বাদ দিয়ে সিনেমাটিতে নতুন পরিচালক নিয়োগ করেন। ২০২৪ সালে ‘বিলডাকিনি’র চিত্রনাট্যকার মনজুরুল ইসলাম কপিরাইট প্রতারণার শিকার হয়েছেন বলে দাবি করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিলডাকিনি   (ইংরেজি)\nবাংলা মুভি ডেটাবেজে বিলডাকিনি"}