{"pageid": 1353607, "title": "বড় মসজিদ, বুদাউন", "url": "https://bn.wikipedia.org/wiki?curid=1353607", "content": "জামে মসজিদ শামসি বা বড় মসজিদ,বুদাউন হল ভারতের উত্তর প্রদেশের বুদাউনের ঐতিহাসিক কেন্দ্রে নির্মিত একটি প্রধান মসজিদ।\nমসজিদটি তৎকালীন দিল্লী সালতানাতের শাসক শামসুদ্দিন ইলতুতমিশের দ্বারা নির্মিত হয়েছিল।  এই মসজিদটি পারসিয়ান ও আফগান স্থাপত্যকে প্রতিফলিত করে। এর তিনটি ফটক রয়েছে: প্রধান ফটকটি শাকিল রোডের মুখোমুখি অবস্থানে রয়েছে। আর এটি লাল মার্বেল দিয়ে তৈরি এবং এটি ১০০ ফুট অবধি  লম্বা।  দ্বিতীয় ফটকটি হল ফারশোরী টোলায়, তৃতীয়টি সোথায়। এটির একটি কেন্দ্রীয় গম্বুজ রয়েছে যার চারপাশে আরও দুটি গম্বুজ রয়েছে এবং এছা্ড়া আরও ৫টি গম্বুজ রয়েছে।  মেঝে সাদা মার্বেল (সাঙ্গেমারমার) দিয়ে তৈরি। এটির প্রাঙ্গনে একটি \"হাউজ\" (পুকুর) এবং তিনটি \"উজুখানা\" (শয়নকক্ষ এবং বসার ঘর) রয়েছে।  মসজিদের দুই পাশ আবাসিক ব্লক দ্বারা চিহ্নিত  করা হয়েছে যাকে জামে মসজিদ কোয়ার্টার বলে।\nমসজিদটি সোথা মহল্লা নামে একটি উঁচু এলাকায় নির্মিত। এটিকে বুদাউন শহরের সর্বোচ্চ স্থাপনা বলা যেতে পারে।\nএই মসজিদটি দিল্লির জামে মসজিদের পরে দেশের তৃতীয় প্রাচীনতম হিসেবে বিদ্যমান এবং সপ্তম বৃহত্তম মসজিদ হিসেবে বিবেচিত। যার মান ধারণক্ষমতা ২৩৫০০। মসজিদের নির্মিত অংশটি দেশের অন্য যেকোনো মসজিদের চেয়ে বড়।  দিল্লির জামে মসজিদ সম্প্রসারণের আগে এটি ছিল দেশের সবচেয়ে বড় এবং বিখ্যাত মসজিদ। মসজিদের কেন্দ্রীয় গম্বুজটি দেশের যেকোনো মসজিদের গম্বুজের জন্য সবচেয়ে বড় বলে বিবেচিত হয়।\nএটি জাতীয় গুরুত্বের একটি স্মৃতিস্তম্ভ এবং একটি জাতীয় ঐতিহ্যবাহী স্থানও।\n২০২২ সালের অক্টোবরে হিন্দু সংগঠনগুলি মসজিদের জায়গাটিকে একটি হিন্দু মন্দির মসজিদের ভিত্তি ছিল এমন একটি দাবি করেছিল। এছাড়া তারা মসজিদটি ভেঙ্গে হিন্দু মন্দির হিসেবে জায়গাটিকে পুনরুদ্ধার করারও দাবি করেছিল।\n\n\n== আরও দেখুন ==\nবাবরি মসজিদ\nলাল দরজা মসজিদ\nআলমগীর মসজিদ\nমোতি মসজিদ (আগ্রা দুর্গ)\nজামে মসজিদ, দিলদার নগর\n\n\n== তথ্যসূত্র =="}