{"pageid": 1352899, "title": "ভ্রম-বাতুলতা", "url": "https://bn.wikipedia.org/wiki?curid=1352899", "content": "ভ্রম-বাতুলতা উদ্বেগ, সন্দেহ বা ভীতির দ্বারা প্রভাবিত একটি সহজাত প্রবৃত্তি বা চিন্তা প্রক্রিয়া যেটি প্রায়শই মতিবিভ্রম বা বিচারবুদ্ধিহীনতার পর্যায়ে চলে যায়। ভ্রম-বাতুলতাগ্রস্ত চিন্তাভাবনাতে সাধারণত নিজেকে নিপীড়িত বলে বিশ্বাস করা, বা নিজের প্রতি কোনও আপাতদৃষ্টিতে হুমকি সংক্রান্ত ষড়যন্ত্রে বিশ্বাস (অর্থাৎ \"সবাই আমার পেছনে লেগেছে\") ও অন্যকে মিথ্যা দোষে অভিযুক্ত করা অন্তর্ভুক্ত। ভ্রম-বাতুলতার সাথে অমূলক ভীতির পার্থক্য আছে; অমূলক ভীতিতেও অযৌক্তিক ভয় কাজ করে, কিন্তু এজন্য কাউকে দোষী করা হয় না। মিথ্যা অভিযোগ ও ঢালাওভাবে অপর মানুষের উপর সন্দেহ ও বিশ্বাসহীনতা প্রায়শই ভ্রম-বাতুলতার অংশ হয়ে থাকে। যেমন একজন ভ্রম-বাতুলতাগ্রস্ত ব্যক্তি বিশ্বাস করতে পারেন যে একটি অঘটন উদ্দেশ্যপ্রণোদিত ছিল, যেখানে সিংহভাগ মানুষ মনে করে যে সেটি কোনও দুর্ঘটনা বা কাকতালীয় ব্যাপার। ভ্রম-বাতুলতা মানসিক বৈকল্যের (বা মানসিক বিকৃতির) একটি কেন্দ্রীয় লক্ষণ-উপসর্গ।\n\n\n== তথ্যসূত্র ==\n\n\n== পরিভাষা (বাংলা থেকে ইংরেজি) ==\nভ্রম-বাতুলতা  - Paranoia\nভ্রম-বাতুলতাগ্রস্ত - paranoid\nমানসিক বৈকল্য - psychosis\nমানসিক বিকৃতি - psychosis\nঅমূলক ভীতি - phobia\nমিথ্যা অভিযোগ - false accusation\nনিপীড়ন - persecution\nউদ্বেগ - anxiety\nসন্দেহ - suspicion\nভীতি - fear\nমতিবিভ্রম - delusion\nবিচারবুদ্ধিহীনতা - irrationality\nঅঘটন - incident\nদুর্ঘটনা - accident\nকাকতালীয় ঘটনা - coincidence\nঅবিশ্বাস - distrust\nবিশ্বাসহীনতা - distrust"}