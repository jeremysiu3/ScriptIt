{"pageid": 1135467, "title": "এম অহিদুজ্জামান", "url": "https://bn.wikipedia.org/wiki?curid=1135467", "content": "এম অহিদুজ্জামান একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের শিক্ষা ও গবেষণা ইনস্টিটিউটের (আইইআর) শিক্ষা প্রশাসন বিভাগের অধ্যাপক। তিনি নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) চতুর্থ উপাচার্য ছিলেন।\n\n\n== শিক্ষা ==\nতিনি ঢাকা বিশ্ববিদ্যালয়ের (ঢাবি) আইন বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন। তিনি ঢাবির শিক্ষা ও গবেষণা ইনস্টিটিউট থেকে দ্বিতীয় স্নাতকোত্তর এবং যুক্তরাজ্যের নটিংহাম বিশ্ববিদ্যালয় থেকে শিক্ষায় পিএইচডি ডিগ্রি অর্জন করেন।\n\n\n== কর্মজীবন ==\nঅহিদুজ্জামান ঢাকা বিশ্ববিদ্যালয়ের শিক্ষা ও গবেষণা ইনস্টিটিউটের শিক্ষা প্রশাসন বিভাগে দীর্ঘকাল অধ্যাপনা করেছেন। তিনি ঢাকা বিশ্বাবিদ্যালয় শিক্ষক সমিতির সাধারণ সম্পাদকসহ বিভিন্ন গুরুত্বপূর্ণ দায়িত্ব পালন করেন। ছাত্রজীবনে তিনি ঢাকা বিশ্ববিদ্যালয়ের কেন্দ্রীয় ছাত্র সংসদের (ডাকসু) সম্পাদক নির্বাচিত হন।\nএম অহিদুজ্জামান ২০১৫ থেকে ২০১৯ সাল পর্যন্ত নোয়াখালী বিজ্ঞান ও প্রযুক্তি বিশ্ববিদ্যালয়ের (নোবিপ্রবি) চতুর্থ উপাচার্য হিসেবে দায়িত্ব পালন করেন।\n\n\n== আরও দেখুন ==\nঢাকা বিশ্ববিদ্যালয়\nনোয়াখালী বিজ্ঞান ও প্রযুক্তি বিশ্ববিদ্যালয়\n\n\n== তথ্যসূত্র =="}