{"pageid": 1240351, "title": "লাঙল (পত্রিকা)", "url": "https://bn.wikipedia.org/wiki?curid=1240351", "content": "লাঙল হল বিংশ শতাব্দীর প্রথম দিকে কলকাতা থেকে প্রকাশিত একটি বামপন্থী-সাহিত্যিক পত্রিকা। এটি সম্পাদনা করেছেন কাজী নজরুল ইসলাম।\n\n\n== ইতিহাস ==\nলাঙল ১৯২৫ সালের ১৬ ডিসেম্বর প্রকাশনা শুরু করে। লাঙল ছিল কাজী নজরুল ইসলাম সম্পাদিত দ্বিতীয় পত্রিকা, প্রথমটি ছিল ধূমকেতু। এটি ছিল 'শ্রমিক-প্রজা-স্বরাজ-সম্প্রদায়' পার্টির আনুষ্ঠানিক প্রকাশনা। এটি শ্রমিক শ্রেণী সম্পর্কে কবিতা এবং যুগের বিখ্যাত সমাজতন্ত্রী ও কমিউনিস্টদের উপর নিবন্ধ প্রকাশ করেছিল। প্রথম সংখ্যায় পত্রিকাটির পাঁচ হাজার কপি ছাপানো হয়েছিল, যার সবগুলো বিক্রি হয়ে যায়। কাজী নজরুল ইসলামের অনুরোধে রবীন্দ্রনাথ ঠাকুর পত্রিকার জন্য একটি লেখা লিখেছিলেন।\n১৯২৬ সালের ২১ জানুয়ারি  সুভাষচন্দ্র বসুর জন্মবার্ষিকী উপলক্ষে লাঙলের একটি বিশেষ সংখ্যা প্রকাশিত হয়। তাতে তার জীবনী এবং অপ্রকাশিত কয়েকটি চিঠি স্থান পায়। পত্রিকার লেখকদের মধ্যে অন্যতম ছিলেন মুজাফ্ফর আহমেদ ও সৌম্যেন্দ্রনাথ ঠাকুর। সৌম্যেন্দ্রনাথ হিন্দু-মুসলিম ঐক্য সম্পর্কে একটি প্রবন্ধ লিখেছিলেন। ১৯২৬ সালের ১৫ এপ্রিল পত্রিকাটির শেষ সংখ্যা প্রকাশিত হয়।\n২০০১ সালের মে মাসে, নজরুল ইনস্টিটিউট থেকে নজরুলের লাঙল নামে একটি বই প্রকাশিত হয়। কাজী নজরুল ইসলামের শততম জন্মবার্ষিকীতে এটি প্রকাশিত হয়। বইটির লেখক ছিলেন মুহম্মদ নূরুল হুদা।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় লাঙল"}