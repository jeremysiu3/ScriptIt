{"pageid": 1143361, "title": "বাপুদেব শাস্ত্রী", "url": "https://bn.wikipedia.org/wiki?curid=1143361", "content": "বাপুদেব শাস্ত্রী বা নরসিংহ দেব পরাঞ্জপে (১৮২১ - ১৯০০) ছিলেন একজন ভারতীয় সংস্কৃত পণ্ডিত এবং গণিতজ্ঞ।\n\n\n== জীবনী ==\nনরসিংহ দেব ১৮২১ খ্রিস্টাব্দের ১ নভেম্বর  বোম্বাই প্রেসিডেন্সির অধুনা মহারাষ্ট্রের এক ব্রাহ্মণ পরিবারে জন্ম গ্রহণ করেন। তিনি মহারাষ্ট্রের নাগপুরের এক মারাঠি স্কুলে পাটিগণিত ও বীজগণিতের প্রাথমিক শিক্ষা লাভ করেন। পরে ধুন্ডিরাজা মিশ্রের কাছে তিনি সংস্কৃত গণিতের গ্রন্থশাস্ত্র - লীলাবতী ও বীজগণিত অধ্যয়ন করেন। গণিত শাস্ত্রে তার প্রতিভা দেখে ইষ্ট ইন্ডিয়া কোম্পানির রাজনৈতিক অধিকারী ল্যান্সলট উইলকিনসন সিহোর সংস্কৃত স্কুলে ভর্তি হন। সেখানে তিনি সিদ্ধান্ত শিরোমণি, ইউক্লিডীয় জ্যামিতি, ইউরোপীয় সাধারণ জ্ঞান পন্ডিত সেবারাম এবং উইলকিনসনের কাছে শেখেন। ১৮৪২ খ্রিস্টাব্দে তিনি  বারাণসীর সরকারি সংস্কৃত কলেজে (বর্তমানে সম্পূর্ণানন্দ সংস্কৃত বিশ্ববিদ্যালয়ে) রেখা-গণিত (ইউক্লিডীয় জ্যামিতি) পড়াতেন।  ১৮৮৯ খ্রিস্টাব্দে বাপুদেব শাস্ত্রীর অবসর পর ১৮৯০ খ্রিস্টাব্দে সুধাকর দ্বিবেদী গণিত ও জ্যোতিষশাস্ত্রের শিক্ষক নিযুক্ত হন। বাপুদেব শাস্ত্রী দৃকসিদ্ধ মতে বর্ষপঞ্জি প্রণয়ন করেন এবং এটি আজও বারাণসীর সংস্কৃত বিশ্ববিদ্যালয় হতে  প্রকাশিত হয়। অনুরূপভাবে তিনি অবিভক্ত বাংলার খ্যাতনামা জ্যোতির্বিজ্ঞানী মাধবচন্দ্র চট্টোপাধ্যায়কে দৃকসিদ্ধ বিশুদ্ধ সিদ্ধান্ত পঞ্জিকা প্রকাশে পরামর্শ দেন।\n\n\n== অবদান ==\nবাপুদেব শাস্ত্রী দ্বাদশ শতাব্দীতে ভাস্করাচার্য লিখিত  সিদ্ধান্ত শিরোমণি অনুবাদ করেন এবং ১৮৯১ খ্রিস্টাব্দে প্রকাশ করেন। তিনি ল্যান্সলট উইলকিনসনের সঙ্গে যৌথভাবে হিন্দু জ্যোতির্বিদ্যার উপর রচিত সূর্য সিদ্ধান্তের ভাষ্য রচনা করেন॥\n\n''দ্য সূর্য সিদ্ধান্ত অ্যান্ড সিদ্ধান্ত শিরোমণি'' - ১৮৬১\n\n\n== তথ্যসূত্র =="}