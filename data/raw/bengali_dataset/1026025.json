{"pageid": 1026025, "title": "সুস্মিতা বন্দ্যোপাধ্যায় (নৃত্যশিল্পী)", "url": "https://bn.wikipedia.org/wiki?curid=1026025", "content": "সুস্মিতা বন্দ্যোপাধ্যায় একজন ভারতীয় কত্থক বিশেষজ্ঞ, নৃত্য পরিচালিকা (কোরিওগ্রাফার) এবং  নৃত্য গবেষক। তিনি অল্প কিছুদিনের জন্য পণ্ডিত বিজয় শঙ্কর এবং শ্রীমতী মায়া চট্টোপাধ্যায়ের নির্দেশনায় শিক্ষালাভ করেছিলেন। এরপর তিনি পণ্ডিত বিরজু মহারাজের কাছ থেকে কত্থক শিখেছিলেন।\nতিনি দূরদর্শনের 'এ' গ্রেডভুক্ত শিল্পী এবং ভারতীয় সাংস্কৃতিক সম্পর্ক পরিষদের (ইন্ডিয়ান কাউন্সিল ফর কালচারাল রিলেশন্স) তালিকাভুক্ত  একজন  শিল্পী। তিনি পদ্ম বিভূষণ পণ্ডিত বিরজু মহারাজের সক্রিয় নির্দেশনায় কত্থকের কথাশৈলীকে পুনরুজ্জীবিত করেছেন।কত্থক ও ভারতীয় শাস্ত্রীয় নৃত্যে তাঁর অবদানের জন্য তিনি স্বার্থমোর কলেজের অধ্যাপক পল্লবী চক্রবর্তীর \"বেলজ অব চেঞ্জ\" বইটিতে বৈশিষ্ট্যায়িত হয়েছিলেন।\n\n\n== শিক্ষাগত যোগ্যতা ==\nসুস্মিতা কলকাতার লরেটো কলেজ থেকে ইংরেজি সাহিত্যে স্নাতক ডিগ্রি অর্জন করেছেন। তিনি কলকাতা বিশ্ববিদ্যালয় থেকে ইংরেজি সাহিত্যে স্নাতকোত্তর ডিগ্রি অর্জন করেছিলেন।\n\n\n== ক্রিয়াকলাপ ==\nসুস্মিতা পুরো ভারত এবং বিশ্বজুড়ে একাধিক বড় উৎসবে নৃত্যাভিনয় করেছেন। ২০০৭ সালে টোকিওতে কোরিওগ্রাফিক কাজ উপস্থাপনের জন্য তিনি ইউনেস্কো দ্বারা আমন্ত্রিত হয়েছিলেন। এর আগে ১৯৯২ - ১৯৯৩ সালে তিনি জাপান সফর করেছিলেন কত্থকের আসল ঐশ্বর্য এবং জটিল আকার উপস্থাপন করার জন্য। তিনি অন্যান্য যেসব আন্তর্জাতিক সাংস্কৃতিক স্থানে নৃত্য প্রদর্শন করেছেন সেগুলি হল:\n\nরিটবার্গ মিউজিয়াম, জুরিখ\nউবারসি জাদুঘর, ব্রেমেন\nবেলগ্রেড টেলিভিশন, বেলগ্রেড\nবসন্ত উৎসব, পূর্ববর্তী ইউ.এস.এস.আর.\nউইন্ডোজ অব দ্য ওয়ার্ল্ড, বেইজিং\nফেস্টিভাল অব ইন্ডিয়া, ব্যাংকক\nনেহেরু সেন্টার, লন্ডন\nআইসিসিআর ট্যুরস, মাসকট\nরামায়ণ সম্মেলন, ত্রিনিদাদ ও টোবাগো\nইউসি বার্কলে এবং ইউসিএলএ, বার্কলে এবং লস অ্যাঞ্জেলেস\nক্যানসাস স্টেট বিশ্ববিদ্যালয়, ম্যানহাটন\nরামায়ণ সম্মেলন, ডারবান\nবালি আর্টস ফেস্টিভাল, বালি\n\n\n== শিক্ষকতা ==\nকলকাতায় সুস্মিতা বন্দ্যোপাধ্যায়ের গুরুকুল মার্কিন যুক্তরাষ্ট্র, জার্মানি, কুয়েত, সুইজারল্যান্ড, রাশিয়া, স্পেন এবং হল্যান্ডের মতো বিশ্বের বিভিন্ন স্থানের শিক্ষার্থীদের শিক্ষাদান করে। জেনেভা'স আটিলিয়ার্স ডি এথনোমজিকোলজি থেকে আসা তাঁর শিক্ষার্থীদের সাথে তিনি জেনেভায় ও কেরলে বেশ কয়েকটি প্রযোজনা করেছেন। সম্প্রতি তিনি কেরল ঘরানা শুরু করেছিলেন, যা ভারতীয় নৃত্য ও সংস্কৃতি শেখার, শেখানোর এবং ভাগ করে নেওয়ার একটি মঞ্চ।\nসুস্মিতা সাংস্কৃতিক সংগঠন স্পিকম্যাকায়ের সাথেও ঘনিষ্ঠভাবে জড়িত। তিনি ভারত জুড়ে স্কুল ও বিশ্ববিদ্যালয়ের মতো শিক্ষাপ্রতিষ্ঠানে কর্মশালা পরিচালনা করেন। স্পিকম্যাকায়ের সাথে তাঁর যোগাযোগ তাঁকে ভারত জুড়ে প্রতিভাধর শিশুদের সাথে কাজ করতে সক্ষম করেছে।\n\n\n== পুরস্কার ও সম্মাননা ==\nসুস্মিতা বন্দ্যোপাধ্যায় নিম্নোক্ত পদক বা সম্মাননায় সম্মানিত হয়েছেন-\n\nএমেরিটাস ফেলোশিপ - সংস্কৃতি ও মানব সম্পদ মন্ত্রক, ভারত সরকার\nশৃঙ্গারমণি পুরস্কার - সুর শৃঙ্গার সংসদ, মুম্বই\nআর্য নাট্য সমাজ - পশ্চিমবঙ্গ\nনৃত্য সাধনা পুরস্কার - অখিল ভারতীয় সংস্কৃতিক সংঘ, পুনে\n\n\n== তথ্যসূত্র =="}