{"pageid": 1049239, "title": "দিবাং নদী", "url": "https://bn.wikipedia.org/wiki?curid=1049239", "content": "দিবাং নদী ব্রহ্মপুত্ররএকটি উপনদী। অরুণাচল প্রদেশের  মিশমি পাহাড়ে উতসারিত হয়ে ভারতের উত্তর-পূর্ব রাজ্যগুলির মধ্যে দিয়ে বয়ে গেছে দিবাং।\n\n\n== গতিপথ ==\n\nদিবাংয়ের সূচনা অরুণাচল প্রদেশের উচ্চ দিবাং উপত্যকা জেলার ইন্দো-চীনা সীমান্তে কেয়া পাসের নিকটে। অরুণাচল প্রদেশের মধ্যে নদীর জল নিষ্কাশন অববাহিকা দিবাং উপত্যকা এবং নিম্ন দিবাং উপত্যকার জেলা জুড়ে বিস্তৃত। দিবাংয়ের উপরের অংশে অবস্থিত মিশ্মি পাহাড় থেকে উতসারিত হয়ে বোমজির, দাম্বুক প্রভৃতির মধ্যে দিয়ে সমভূমিতে প্রবেশ করে দিবাং নদী। বোমজির (নিজামঘাট) এবং সাদিয়ার মধ্যে দিবাংয়ের একটি খাড়া নদীর ঢাল রয়েছে এবং এটির উচ্চতা ৪ থেকে ৯ কিলোমিটার (২ থেকে ৬ মাইল)। দিবাং প্রায়শই তার গতিপথ পরিবর্তন করে, ফলস্বরূপ বন্যা হয় এবং এর তীরবর্তী অঞ্চলে আবাদযোগ্য জমি এবং বন ধ্বংস হয়। নদীর সর্বমোট দৈর্ঘ্য ১৯৫ কিলোমিটার (১২১ মাইল)। দিবাং অসমের শহরে সাদিয়ার নিকটে ডিব্রু-সাইখোয়া অভয়ারণ্যের উত্তরে লোহিত নদীতে মিলিত হয়।\n\n\n== উপনদী ==\nসিসার, মাথুন, টাঙ্গন, ড্রাই, ইথুন এবং এমরা দিবাংয়ের প্রধান উপনদী। এই নদীগুলির বেশিরভাগই পাহাড়ের উপরের অংশে দিবাং নদীতে মিশেছে, ফলে এটি প্রশস্ত আকারের অববাহিকা অঞ্চল পাওয়া যায়।\n\n\n== জলবিদ্যুৎ প্রকল্প ==\n২০০৮ সালে, প্রধানমন্ত্রী মনমোহন সিং নিম্ন দিবাং উপত্যকা জেলার দিবাং বহুমুখী প্রকল্পের অংশ হিসাবে একটি ৩০০০ মেগাওয়াট জলবিদ্যুতের ভিত্তি প্রস্তর স্থাপন করেছিলেন। প্রস্তাবিত দিবাং বাঁধ, ২৮৮ মিটার (৯৪৫ ফুট), সমাপ্তির পরে ভারতের বৃহত্তম বাঁধগুলির মধ্যে একটি হবে।\n\n\n== তথ্যসূত্র =="}