{"pageid": 1511347, "title": "দেশিকোত্তম", "url": "https://bn.wikipedia.org/wiki?curid=1511347", "content": "দেশিকোত্তম (ইংরেজি: Desikottama) হল রবীন্দ্রনাথ ঠাকুর প্রতিষ্ঠিত বিশ্বভারতী বিশ্ববিদ্যালয় প্রদত্ত সর্বোচ্চ সম্মান। ‘দেশিকোত্তম’ শব্দটির অর্থ হল- “ধরিত্রীর শ্রেষ্ঠ” তথা “ভূমির রত্ন”। বিশ্ববিদ্যালয়ের সর্বোচ্চ ডক্টরেট ডিগ্রী ডি.লিট-এর ন্যায় সর্বোচ্চ সাম্মানিক ডিগ্রি এটি।\n১৯২১ খ্রিস্টাব্দে প্রবর্তিত পুরস্কারটি সাহিত্য, শিল্পকলা ও সংস্কৃতি, বিজ্ঞান ও প্রযুক্তি , সমাজসেবা ও শিক্ষাক্ষেত্রে অসামান্য অবদানের স্বীকৃতিতে বিশ্বভারতী ব্যক্তিদের প্রদান করে। তবে প্রতি বৎসর প্রদান করা হয় না। বিশ্বভারতীর নির্বাচন কমিটি সত্যিকার অর্থে ব্যতিক্রমী অবদানের অধিকারীদের চিহ্নিত করে   এবং  ভারত সরকারের শিক্ষা মন্ত্রণালয়ের অনুমোদনে চূড়ান্ত হয়। বিশ্বভারতী বিশ্ববিদ্যালয়ের সমাবর্তন বা বিশেষ সমাবর্তন অনুষ্ঠানে আচার্য প্রদান করেন।\n১৯৫১ খ্রিস্টাব্দে বিশ্বভারতী দেশের প্রথম কেন্দ্রীয় বিশ্ববিদ্যালয় হওয়ার পর ১৯৫২ খ্রিস্টাব্দ হতে নতুন পদ্ধতিতে সমাবর্তন শুরু এবং দেশিকোত্তম সম্মান প্রদান শুরু হয়।  প্রথম দেশিকোত্তম পুরস্কার পান প্রখ্যাত শিক্ষাবিদ ও গবেষক ক্ষিতিমোহন সেন।\nঅতীতের প্রাপক ব্যক্তিত্বরা হলেন-\nহরিচরণ বন্দ্যোপাধ্যায় (১৯৫৭), প্রভাত কুমার মুখোপাধ্যায় (১৯৬৫), অমিয় চক্রবর্তী, \nস্টেলা ক্রামরিশ (১৯৭৪)\nবিনোদ বিহারী মুখোপাধ্যায় (১৯৭৭), কমলাদেবী চট্টোপাধ্যায় (১৯৭৭), রামকিঙ্কর বেইজ,  সত্যজিৎ রায় (১৯৭৮),তান ইউন-শান (১৯৭৯), ইন্দিরা গান্ধী, শান্তিদেব ঘোষ (১৯৮৪), শৈলজারঞ্জন মজুমদার (১৯৮৫), সাগরময় ঘোষ (১৯৮৬), সুবিনয় রায়, আলেক্স অ্যারোনসন  (১৯৯৩) , জি রাধাকৃষ্ণন (১৯৮৯), সুচিত্রা মিত্র (১৯৯৭), কণিকা বন্দ্যোপাধ্যায় (১৯৯৭), লতা মঙ্গেশকর (১৯৯৭), নীরদ চন্দ্র চৌধুরী (১৯৯৭), সুখময় ভট্টাচার্য (১৯৯৭), কোটা শিবরাম করন্থ (১৯৯৭), এলিজাবেথ ব্রুণার (১৯৯৭), শঙ্খ চৌধুরী (১৯৯৮), গায়ত্রী দেবী,  এম বালামুরলীকৃষ্ণ (২০০৬), সি এন আর রাও (২০০৬), পি মাশেলকর (২০০৬), বিরজু মহারাজ (২০০৬) রবীন্দ্রকুমার দাশগুপ্ত (২০০৬), মহাশ্বেতা দেবী, অমর্ত্য সেন, আর শিবকুমার, ইসিজি সুদর্শন, মাদার তেরেসা, রবিশঙ্কর,  কে কস্তুরীরঙ্গন, আদুর গোপালকৃষ্ণন, এ পি জে আব্দুল কালাম, সতীশ গুজরাল, সনজীদা খাতুন (২০১২) প্রমুখ বিশিষ্টজনেরা।\n\n\n== তথ্যসূত্র =="}