{"pageid": 1327763, "title": "ভানুশালী", "url": "https://bn.wikipedia.org/wiki?curid=1327763", "content": "ভানুশালী একটি হিন্দু সম্প্রদায়। এদের অধিকাংশই ভারতের গুজরাট রাজ্যের কচ্ছ জেলায় বসবাস করে। কিছু মানুষ সৌরাষ্ট্র অঞ্চল এবং গুজরাটের অন্যান্য অংশেও বসবাস করে। কেউ কেউ মহারাষ্ট্রের থানে এবং মুম্বাই অঞ্চলে চলে গেছে এবং তারা মারাঠি ভাষায় কথা বলে।\n\n\n== ইতিহাস ==\nভানুশালীরা মূলত কৃষক ও ব্যবসায়ী। কিন্তু তারা নিজেদের ক্ষত্রিয় বংশোদ্ভূত বলে দাবি করে। জ্যোতিন্দ্র জৈন তত্ত্ব দিয়েছিলেন যে ভানুশালীরা তাদের হিংলাজ মাতার পূজার ভিত্তিতে গুজরাটে চলে এসেছিল। তিনি আরও বিশ্বাস করতেন যে লোহানা এবং ভানুশালী দুটি গোষ্ঠীই গুজরাটে তাদের অভিবাসনের আগে সিন্ধু প্রদেশে বসবাস করত।\nভানুশালীরা বর্তমানে তাদের বসবাস অনুযায়ী দুটি উপগোষ্ঠীতে বিভক্ত। কচ্ছী ভানুশালী সম্প্রদায় (কচ্ছ অঞ্চলে এদের পূর্বপুরুষ রয়েছে) এবং হালাই ভানুশালী সম্প্রদায় (হালার (জামনগর) অঞ্চলে এদের পূর্বপুরুষ রয়েছে।\n\n\n== পেশা ==\nভানুশালীরা মূলত কৃষিবিদ্যা ও পশুপালন এবং কৃষিব্যবসায়ের সাথে জড়িত।\n\n\n== ধর্ম ==\nভানুশালীরা তাদের বংশের নাম / উপনাম অনুসারে বিভিন্ন কুলদেবীর পূজা করে। তারা হিন্দু রীতিনীতি ও বিশ্বাস অনুসরণ করে। তারা বীর দাদা যশরাজকেও পূজা করে এবং দাবি করে তিনি তাদের সম্প্রদায়ভুক্ত ছিলেন, একই দাবী, লোহানারাও করে। ভানুশালীরা প্রধানত হিংলাজের উপাসনা করে, যার প্রধান মন্দির, হিংলাজ মাতা মন্দির বেলুচিস্তান অঞ্চলে অবস্থিত, যে অঞ্চলটি তাদের পৈতৃক স্বদেশ।\n\n\n== লোহানা ==\nসিন্ধু প্রদেশে ভানুশালী এবং লোহানা উভয়েরই আদি বাড়ি ছিল। এই অঞ্চলের ইতিহাসেও উভয়ের যোগদান আছে বলে মনে হয়। লোহানাদের মতো ভানুশালীরাও ব্যবসায় জড়িত এবং ব্যবসায়ে তাদের উন্নতি দেখা গেছে। লোহানাদের মতো তারা দাদা যশরাজকে তাদের কুলদেবতা এবং তার ভগ্নী হারকোরকে কুলদেবীরূপে পূজা করে। লোহানা সম্প্রদায়ের মধ্যে অনেক ভানুশালী উপাধিও পাওয়া যায়।\n\n\n== উল্লেখযোগ্য মানুষ ==\nশ্যামজী কৃষ্ণ বর্মা, মান্ডভি কচ্ছের ভানুশালী সম্প্রদায়ের ভারতীয় বিপ্লবী যোদ্ধা।\nওধভরাম, ভানুশালী বংশকে শিক্ষিত করার জন্য পথ প্রদর্শক।\nধ্বনি ভানুশালী, ভারতীয় গায়ক\nজয় ভানুশালী, ভারতীয় টেলিভিশন অভিনেতা\nকিশোর ভানুশালী, ভারতীয় অভিনেতা এবং কৌতুকাভিনেতা\nসিদ্ধার্থ ভানুশালী, ভারতীয় ইউটিউবার\nবিনোদ ভানুশালী, প্রতিষ্ঠাতা - ভানুশালী স্টুডিওস লিমিটেড (বিএসএল) এবং হিটজ মিউজিক\nভাবিন ভানুশালী, ভারতীয় অভিনেতা\nডাঃ ধবল জি ভানুসালি, নিউ ইয়র্ক শহরের এমডি চর্মরোগ বিশেষজ্ঞ\n\n\n== তথ্যসূত্র =="}