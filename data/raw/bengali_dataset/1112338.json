{"pageid": 1112338, "title": "সং মিন-কিউ", "url": "https://bn.wikipedia.org/wiki?curid=1112338", "content": "সং মিন-কিউ (কোরীয়: 송민규, ইংরেজি: Song Min-kyu; জন্ম: ১২ সেপ্টেম্বর ১৯৯৯) হলেন একজন দক্ষিণ কোরীয় পেশাদার ফুটবল খেলোয়াড়। তিনি বর্তমানে দক্ষিণ কোরিয়ার পেশাদার ফুটবল লিগের শীর্ষ স্তর কে লিগ ১-এর ক্লাব জেওনবুক হুন্দাই মোটরস এবং দক্ষিণ কোরিয়া অনূর্ধ্ব-২৩ দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেলেন।\n২০২০ সালে, মিন-কিউ দক্ষিণ কোরিয়া অনূর্ধ্ব-২৩ দলের হয়ে দক্ষিণ কোরিয়ার বয়সভিত্তিক পর্যায়ে অভিষেক করেছিলেন। পরবর্তী বছর তিনি দক্ষিণ কোরিয়ার হয়ে আন্তর্জাতিক পর্যায়ে অভিষেক করেছেন; দক্ষিণ কোরিয়ার জার্সি গায়ে তিনি এপর্যন্ত ২ ম্যাচে অংশগ্রহণ করেছেন। ব্যক্তিগতভাবে, মিন-কিউ বেশ কিছু পুরস্কার জয়লাভ করেছেন, যার মধ্যে ২০২০ সালে কে লিগের বর্ষসেরা যুব খেলোয়াড়ের পুরস্কার জয় অন্যতম।\n\n\n== প্রারম্ভিক জীবন ==\nসং মিন-কিউ ১৯৯৯ সালের ১২ই সেপ্টেম্বর তারিখে দক্ষিণ কোরিয়ার ননসানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিন-কিউ জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত দক্ষিণ কোরিয়া অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সং মিন-কিউ  (ইংরেজি)  \nট্রান্সফারমার্কেটে সং মিন-কিউ (ইংরেজি) \nওয়ার্ল্ডফুটবল.নেটে সং মিন-কিউ (ইংরেজি)"}