{"pageid": 1417822, "title": "রেজওয়ান সিদ্দিকী", "url": "https://bn.wikipedia.org/wiki?curid=1417822", "content": "রেজওয়ান হোসেন সিদ্দিকী (১০ ফেব্রুয়ারি ১৯৫৩ - ১৬ জানুয়ারি ২০২৪) বাংলাদেশি সাংবাদিক ও সব্যসাচি লেখক।  ১৯৯১ সালে খালেদা জিয়া প্রধানমন্ত্রী থাকাকালিন সময়ে তার ডেপুটি প্রেস সেক্রেটারি ছিলেন।  ২০০১ সালে প্রেস ইনস্টিটিউট বাংলাদেশ -এর মহাপরিচালক হিসেবে নিযুক্ত হয়ে ৪ বছর দায়িত্ব পালন করেন। সর্বশেষ তিনি ঢাকা থেকে প্রকাশিত দৈনিক দিনকালের ভারপ্রাপ্ত সম্পাদক হিসেবে দায়িত্ব পালন করেন।  \n\n\n== ব্যাক্তিগত ও শিক্ষা জীবন ==\nসিদ্দিকী ১৯৫৩ সালের ১০ ফেব্রুয়ারি টাঙ্গাঈল জেলার এলাসিন গ্রামে জন্মগ্রহণ করেন। তার বাবা  আতিকুল হোসেন সিদ্দিকী, মা হাওয়া সিদ্দিকী।  ১৯৬৮ সালে বিজ্ঞান বিভাগে এসএসসি পাস করেন। করটিয়ার সা’দত কলেজের ছাত্র থাকাবস্থায় ১৯৬৯ সালে তার ওপর হুলিয়া জারি হয়ে সাময়িকভাবে লেখাপড়া বন্ধ হয়।  পরে চট্টগ্রামে তার চাচা মোফাখখর হোসেন সিদ্দিকীর আশ্রয়ে চলে যান।  চট্টগ্রাম থেকে ফিরে ১৯৭৩ সালে ঢাকা বিশ্ববিদ্যালয়ে ভর্তি হন। সাহিত্যে গ্র্যাজুয়েশন শেষ করে ১৯৯৫ সালে পিএএচডি ডিগ্রি অর্জন করেন। এছাড়া হল্যান্ডের  ইনস্টিটিউট অব সোস্যাল স্টাডিজ থেকে আন্তর্জাতিক সম্পর্ক ও উন্নয়ন বিষয়ে স্নাতকোত্তর ডিপ্লোমা অর্জন করেন।\n\n\n== কর্মজীবন ==\nরেজোয়ান সিদ্দিকী ছাত্রজীবনে ১৯৭২ সাল থেকেই ছোট গল্পকার ও কলাম লেখক হিসেবে পরিচিতি লাভ করেন।  ১৯৭২ সালে দৈনিক বাংলায় প্রুফ রিডার হিসেবে সাংবাদিকতা শুরু করেন। এ সংবাদমাধ্যমে  ধারাবাহিকভাবে ফিচার এডিটর, সিনে সম্পাদক এবং সাহিত্য সম্পাদক ও সর্বশেষ সিনিয়র সহকারী সম্পাদক হিসেবে দায়িত্ব পালন করেন। পরে মৃত্যুর আগ পর্যন্ত দৈনিক দিনকালের ভারপ্রাপ্ত সম্পাদক হিসেব দায়িত্ব পালন করেন।  ২০০২ থেকে ২০০৬ সাল পর্যন্ত প্রেস ইনস্টিটিউটের মহাপরিচালকের দায়িত্ব পালন করেন।  \nলেখক হিসেবে সিদ্দিকীর চরিত্র সব্যসাচীর। উপন্যাস, গল্প, নাটক, বিজ্ঞান, প্রকৃতি-পরিবেশ, ফিকশন, অনুবাদ, সংকলন-সব কিছু মিলে অর্ধশত বই লিখেছেন।\n\n\n== তথ্যসূত্র =="}