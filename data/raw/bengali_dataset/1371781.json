{"pageid": 1371781, "title": "স্পোর্টস ক্লাব ডার্মস্টাট ৯৮", "url": "https://bn.wikipedia.org/wiki?curid=1371781", "content": "স্পোর্টস ক্লাব ডার্মস্টাট ৯৮ (জার্মান: SV Darmstadt 98; সাধারণত ডার্মস্টাট ৯৮ এবং সংক্ষেপে ডার্মস্টাট নামে পরিচিত) হচ্ছে ডার্মস্টাট ভিত্তিক একটি জার্মান পেশাদার ফুটবল ক্লাব। এই ক্লাবটি বর্তমানে জার্মানির শীর্ষ স্তরের ফুটবল লিগ বুন্দেসলিগায় প্রতিযোগিতা করে। এই ক্লাবটি ১৮৯৮ সালের ২২শে মে তারিখে প্রতিষ্ঠিত হয়েছে। ১৭,৮১০ ধারণক্ষমতাবিশিষ্ট মার্ক-স্টাডিওন আম বোলেনফাল্টরে ডি লিলিয়েন নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন পশ্চিম জার্মান সাবেক ফুটবল খেলোয়াড় টরস্টেন লিবার্কনেখট এবং সভাপতির দায়িত্ব পালন করছেন ক্লাউস রুডিগার ফ্রিশ। বর্তমানে জার্মান রক্ষণভাগের খেলোয়াড় ফাবিয়ান হোলান্ড এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ডার্মস্টাট এপর্যন্ত ১৮টি শিরোপা জয়লাভ করেছে।  এডভিন ভেস্টেনবার্গার, ডিটার রুডলফ, অলিভার পসনিয়াক, পিটার কেস্টেনারো এবং উভে কুলের মতো খেলোয়াড়গণ ডার্মস্টাটের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ৮০ বছর পর, ১৯৭৮–৭৯ মৌসুমে ডার্মস্টাট প্রথমবারের মতো জার্মানির পেশাদার ফুটবলের শীর্ষ স্তর বুন্দেসলিগায় অংশগ্রহণ করতে সক্ষম হয়েছিল। ১৯৭৮ সালের সালের ১২ই আগস্ট তারিখে, বুন্দেসলিগায় ক্লাব ইতিহাসে নিজেদের প্রথম ম্যাচে লটার বুখমানের অধীনে ডার্মস্টাট হের্টার সাথে ০–০ গোলে ড্র করেছিল। তবে, তারা বুন্দেসলিগায় তাদের প্রথম মৌসুমটি স্মরণীয় করে রাখতে পারেনি, কেননা ১৯৭৮–৭৯ বুন্দেসলিগায় তারা ৭টি জয় এবং ৭টি ড্রয়ে মাত্র ২১ পয়েন্ট অর্জন করে পয়েন্ট তালিকার ১৮তম দল হিসেবে বুন্দেসলিগা হতে অবনমিত হয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}