{"pageid": 1365077, "title": "সেবক-শ্রেণীর টাগবোট", "url": "https://bn.wikipedia.org/wiki?curid=1365077", "content": "সেবক-শ্রেণী হচ্ছে ডামেন স্ট্যান টাগ ৩০০৮-শ্রেণীর জাহাজের উপর ভিত্তি করে বাংলাদেশে নির্মিত টাগবোট জাহাজের শ্রেণী যা বাংলাদেশ নৌবাহিনী কর্তৃক ব্যবহৃত হয়। এই জাহাজটি দেশীয় প্রযুক্তিতে ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড নির্মাণ করা হয়। টাগবোটটি বহিঃনোঙ্গরে ও পোতাশ্রয়ে সাবমেরিনের নিরাপত্তা নিশ্চিতের পাশাপাশি নৌবাহিনীর অন্যান্য জাহাজ এবং বাণিজ্যিক জাহাজকে টোয়িং সহযোগিতা প্রদান, পোতাশ্রয়ে ও সমুদ্রে অগ্নিনির্বাপণ এবং উদ্ধারকারী জাহাজ হিসেবে কার্যকরী ভূমিকা পালন করে।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় ও বৈদেশিক উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এরই ধারাবাহিকতায়, ১৯৯৩ সালে বাংলাদেশ নৌবাহিনীর অধীনস্থ ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড  এ টাগবোটের নির্মাণকাজ শুরু হয়। জাহাজ নির্মাণে প্রয়োজনীয় নকশা ও প্রযুক্তি দেশীয়ভাবে সংগ্রহ করা হয়। অবশেষে ২৩ ডিসেম্বর, ১৯৯৩ সালে বানৌটা সেবক জাহাজটি নৌবাহিনীতে কমিশন লাভ করে। আন্তর্জাতিক খ্যাতিসম্পন্ন যুক্তরাজ্য ভিত্তিক ক্লাসিফিকেশন সোসাইটি লয়েডস রেজিস্ট্রার এর নীতিমালা অনুসরণ করে জাহাজটি নির্মিত হয়।\n\n\n== বৈশিষ্ট্য ও যান্ত্রিক কাঠামো ==\nসেবক-শ্রেণীর জাহাজটির দৈর্ঘ্য ২৫.৮০ মিটার (৮৪.৬ ফুট), প্রস্থ ৭.৭০ মিটার (২৫.৩ ফুট) এবং গভীরতা ৫ মিটার (১৬ ফুট)। এটি বৈদেশিক কারিগরি ও প্রযুক্তিগত সহায়তায় ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড কর্তৃক নির্মিত হয়। জাহাজটি সর্বোচ্চ ১২.৫ কিলোমিটার (৭.৮ মাইল) গতিতে চলতে সক্ষম।\n\n\n== জাহাজসমূহ ==\n বাংলাদেশ নৌবাহিনী\n\n\n== তথ্যসূত্র =="}