{"pageid": 1491904, "title": "জামালপুর পল্লী উন্নয়ন একাডেমি", "url": "https://bn.wikipedia.org/wiki?curid=1491904", "content": "জামালপুর পল্লী উন্নয়ন একাডেমী (ইংরেজি: Jamalpur Rural Development Academy) হলো বাংলাদেশের ময়মনসিংহ বিভাগের জামালপুর জেলায় অবস্থিত একটি বিশেষায়িত প্রতিষ্ঠান, যা গ্রামীণ উন্নয়ন ও দারিদ্র্য বিমোচনে কাজ করে। এটি প্রশিক্ষণ, গবেষণা, এবং প্রয়োগমুখী কার্যক্রমের মাধ্যমে গ্রামীণ জনগোষ্ঠীকে দক্ষ করে তোলার লক্ষ্যে প্রতিষ্ঠিত হয়।\n\n\n== মূল বৈশিষ্ট্য ==\nপ্রতিষ্ঠার উদ্দেশ্য: পিছিয়ে থাকা গ্রামীণ জনগোষ্ঠীর আর্থ সামাজিক উন্নয়ন এবং জীবনযাত্রার মান উন্নয়নে অবদান রাখা।\nকার্যক্রম: প্রশিক্ষণ, গবেষণা, এবং টেকসই উন্নয়নের জন্য মডেল তৈরির কাজ।\nআইন: ২০২৩ সালে পাস হওয়া আইন অনুযায়ী এটি পরিচালিত হয়।\nঅবস্থান: জামালপুর জেলার মেলান্দহ উপজেলায় অবস্থিত।\nপরিচালনা: একটি ২১ সদস্যের পরিচালনা বোর্ড এর কার্যক্রম তত্ত্বাবধান করে।\n\n\n== ভবিষ্যৎ কার্যক্রম ==\nএকাডেমিটি গ্র্যাজুয়েট এবং পোস্ট-গ্র্যাজুয়েট ডিগ্রি প্রদানসহ নতুন নতুন গবেষণা প্রকল্প হাতে নেওয়ার পরিকল্পনা করছে। এটি ময়মনসিংহ অঞ্চলসহ দেশের অন্যান্য এলাকায়ও গুরুত্বপূর্ণ ভূমিকা রাখবে বলে আশা করা হয়।\n\n\n== একাডেমিক কার্যাবলী ==\nশেখ হাসিনা পল্লী উন্নয়ন একাডেমি, জামালপুর প্রতিষ্ঠাকল্পে প্রণীত আইন (২০২৩ সনের ২৭ নং আইন)।\n\nপল্লী উন্নয়ন ও তৎসংশ্লিষ্ট ক্ষেত্রসমূহে গবেষণা পরিচালনা।\nপল্লী উন্নয়নের সহিত সংশ্লিষ্ট সরকারি কর্মচারী ও বেসরকারি চাকরিতে নিয়োজিত ব্যক্তিবর্গ, স্থানীয় সরকার প্রতিনিধি ও ব্যক্তিগণকে বিষয়ভিত্তিক প্রশিক্ষণ প্রদান।\nপল্লী উন্নয়নের ধারণা ও তত্ত্বসমূহ পরীক্ষা-নিরীক্ষা এবং, ক্ষেত্রমত, বাস্তবায়ন।\nপল্লী উন্নয়ন সংক্রান্ত প্রায়োগিক গবেষণা, প্রকল্প ও কর্মসূচি প্রণয়ন, বাস্তবায়ন এবং মূল্যায়ন।\nসরকার এবং অন্যান্য সংস্থাকে ইহাদের চাহিদার প্রেক্ষিতে প্রয়োজনীয় উপদেশ ও পরামর্শমূলক সেবা প্রদান।\nদেশি ও বিদেশি শিক্ষার্থীদের অভিসন্দর্ভ রচনার কাজে সহায়তা প্রদান এবং তত্ত্বাবধান।\nসরকারের অনুমোদনক্রমে দেশি-বিদেশি বা আন্তর্জাতিক গবেষণা, শিক্ষা ও প্রশিক্ষণ প্রতিষ্ঠানের সহিত পল্লী উন্নয়ন বিষয়ক যৌথ কর্মসূচি গ্রহণ।\nস্ব-উদ্যোগে কিংবা সরকারি বা অন্য কোনো প্রতিষ্ঠানের পক্ষে বা ইহাদের সহিত যৌথভাবে সমীক্ষার মাঠ কর্মসহ অনুসন্ধান কার্যক্রম পরিচালনা।\nজাতীয় ও আন্তর্জাতিক সেমিনার, সম্মেলন, কর্মশালা আয়োজন ও পরিচালনা।\nএকাডেমির কার্যক্রম সুষ্ঠুভাবে সম্পাদনের লক্ষ্যে বিভিন্ন সময়ে প্রতিষ্ঠানের মধ্যে বিভিন্ন বিভাগ, অধিশাখা, শাখা, কেন্দ্র ও অন্যান্য ইউনিট সৃষ্টি।\nসমীক্ষা সংক্রান্ত পুস্তক, সাময়িকী, প্রতিবেদন এবং গবেষণাপত্র প্রকাশ।\nপল্লী উন্নয়ন সংক্রান্ত নীতি প্রণয়নের ক্ষেত্রে সরকারকে সহায়তা প্রদান।\nআত্মকর্মসংস্থান এবং উদ্যোক্তা সৃজনের উদ্দেশ্যে সুফলভোগীদের জন্য দক্ষতা উন্নয়নমূলক প্রশিক্ষণের আয়োজন।\nপ্রশিক্ষণ, গবেষণা, প্রায়োগিক গবেষণা ও ঋণ প্রদান সম্পর্কিত পরামর্শ সেবা নীতিমালা প্রণয়ন।\n\n\n== আরও দেখুন ==\nপল্লী উন্নয়ন একাডেমী\nবাংলাদেশ পল্লী উন্নয়ন একাডেমী\nপল্লী উন্নয়ন\n\n\n== তথ্যসূত্র =="}