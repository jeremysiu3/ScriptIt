{"pageid": 1521876, "title": "দ্য অরেঞ্জ অ্যান্ড দ্য গ্রিন্জ", "url": "https://bn.wikipedia.org/wiki?curid=1521876", "content": "\"দ্য অরেঞ্জ অ্যান্ড দ্য গ্রিন\" অথবা \"দ্য বিগেস্ট মিক্স-আপ\" হল একটি হাস্যরসাত্মক আয়ারল্যাণ্ডীয় লোকসংগীত। গানটি এমন একজন পুরুষ সম্পর্কে, যার বাবা ছিল একজন প্রটেস্টান্ট (\"অরেঞ্জ\") এবং মা ছিল একজন ক্যাথলিক (\"গ্রিন\")। এই গানটি বর্ণনা করে ধর্মীয় আন্তঃবিবাহের কারণে পুরুষটির বিচার এবং এই ধরনের লালন-পালনের ফলে সে কতটা \"বিভ্রান্ত\" হয়ে পড়েছিল।\nএই গানটি লিখেছেন লিভারপুলের অ্যান্থনি মার্ফি, এবং অনেক ব্যান্ড এটি রেকর্ড করেছেন, যেমন, দ্য আইরিশ রোভার্স, দ্য উলফ টোনস, প্যাডি রেইলি, ব্রবডিংনাগিয়ান বার্ডস, মার্ক গান এবং দ্য স্পিনারস সহ অন্যান্যরা। এটি \"দ্য ওয়েয়ারিং অফ দ্য গ্রিন\" গানটির মতো একই সুরে গাওয়া হয়, যেটি আরেকটি আইরিশ ব্যালাড \"দ্য রাইজিং অফ দ্য মুন\" এবং একটি আমেরিকান গান \"দ্য আর্মি অফ দ্য ফ্রি\"-তে ব্যবহৃত হয়।\n\n\n== ইতিহাস ==\nলিভারপুলে অনেক আইরিশ অভিবাসী বসবাস করেন, সেখানে ক্যাথলিকদের সংখ্যা অনেক। অন্যদিকে, প্রটেস্টান্ট অরেঞ্জ অর্ডারও খুব শক্তিশালী। অরেঞ্জ লজ প্রতি বছর জুলাই মাসে, ফাইফ, তবলা এবং ব্যাগপাইপের বাদ্যযন্ত্রের সাথে মিছিল করে, প্রটেস্টান্ট কিং উইলিয়াম অব অরেঞ্জ এবং ক্যাথলিক কিং জেমস দ্বিতীয় এর মধ্যে ১২ জুলাই ১৬৯০ সালের যুদ্ধজয়ের স্মরণে।\n\n\n== দেখুন আরও ==\nআয়ারল্যান্ডে রোমান ক্যাথলিক ধর্ম\nদ্য ট্রাবলস"}