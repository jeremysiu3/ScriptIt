{"pageid": 1428795, "title": "ভগৎ সাইন", "url": "https://bn.wikipedia.org/wiki?curid=1428795", "content": "ভগৎ সাঁঈ, বা, ভগৎ সাইন (আনু. ১৪-১৫শ শতক), যিনি সেনা ভগৎ নামেও পরিচিত, হলেন একজন হিন্দু রহস্যবাদী কবি এবং ভক্তি আন্দোলনের সাধক যিনি চতুর্দশ শতাব্দীর শেষের দিকে এবং পঞ্চদশ শতাব্দীর শুরুতে বসবাস করতেন। ঈশ্বরের প্রতি ভক্তির কারণে ঘরে ঘরে তার নাম পরিচিত ছিল। ভগৎ সাঁঈ ছিলেন রেওয়ার শাসক রাজা রাম সিংয়ের রাজদরবারের একজন নাপিত। তিনি রামানন্দের শিষ্য ছিলেন।\n\n\n== জন্মস্থান ==\nতার জন্মস্থান সম্পর্কে চারটি মত রয়েছে:\n\nএকটি মত হলো যে, তিনি মহারাষ্ট্রে জন্মগ্রহণ করেছিলেন এবং বিদার রাজার দরবারে নাপিত হিসাবে কাজ করতেন। এই মতামতকে সমর্থন করার একমাত্র পন্থা হল সাধু সাঁঈর নামে মারাঠি ভাষায় অনেক ভক্তিমূলক গানের অস্তিত্ব।\nদ্বিতীয় মত হলো যে, তিনি মধ্যপ্রদেশের রেওয়াতে জন্মগ্রহণ করেছিলেন এবং তিনি বান্ধবগড়ের রাজা রাম সিংয়ের সেবা করেছিলেন।\nতৃতীয় মত হলো, সন্ত সাঁঈর জন্ম পাঞ্জাব রাজ্যের তরন তারন জেলার সোহল গ্রামে। তার পিতার নাম বাবা মুকন্দ রায় এবং মাতার নাম ছিল মাতা জীবনী।\nঅন্য একটি মতানুসারে তিনি রাজস্থানের একজন নাপিত ছিলেন।\nসাধারণ দৃষ্টিভঙ্গি হলো যে, তিনি পাঞ্জাবে জন্মগ্রহণ করেছিলেন কিন্তু সমগ্র ভারত ভ্রমণ করেছিলেন যেখানে তিনি বান্ধবগড় এবং বিদার উভয় রাজার সেবা করেন। ৬ ডিসেম্বর তারিখটি পাঞ্জাবে তার জন্মবার্ষিকী হিসাবে পালিত হয়। পাঞ্জাবের জলন্ধর জেলার পারতবপুরায় যেখানে তিনি ধ্যান করতেন সেখানে এখন একটি গুরুদ্বার এবং একটি পবিত্র জলাধার (সরোবর) স্থাপন করা হয়েছে।\n\n\n== আরও দেখুন ==\nরামানন্দী সম্প্রদায়।\n\n\n== তথ্যসূত্র ==\n\n\n== বহিঃসংযোগ ==\nMacauliffe, M.A The Sikh Religion: Its Gurus Sacred Writings and Authors, Low Price Publications,1909, আইএসবিএন ৮১-৭৫৩৬-১৩২-৮"}