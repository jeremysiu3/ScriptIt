{"pageid": 1143511, "title": "মেঘালয়ে ইসলাম", "url": "https://bn.wikipedia.org/wiki?curid=1143511", "content": "মেঘালয়ে ইসলাম একটি উঠতি ধর্ম। মুসলিম জনসংখ্যা ছিল আনুমানিক ১.৩ লাখ যা রাজ্যের মোট জনসংখ্যার ৪% এরও বেশি। মেঘালয়ের অধিক মুসলিম পশ্চিম গারো পাহাড় জেলায় বসবাস করেন।\n\n\n== ইতিহাস ==\nকথিত আছে যে ১৩শ শতকের মাঝে মেঘালয়ের ভূখণ্ডে ইসলামের আগমন ঘটেছিল। ১৩০৩ খ্রিস্টাব্দে শাহ জালাল ও তাঁর শাগরেদরা লখনৌতির সুলতান শামসউদ্দীন ফিরোজ শাহের ফৌজের সাথে শ্রীহট্ট (যা মেঘালয়ের দক্ষিণে) জয় করেছিলেন। এর বাদে শাহ জালাল তাঁর শাগরেদদেরকে ইসলামি দাওয়াতের জন্য বিভিন্ন জায়গায় ছড়িয়ে যাওয়ার নির্দেশ দিয়েছিলেন। তরফ (হবিগঞ্জ) জয় করার পরে শাহ আরেফীন রফিউদ্দীন উত্তরের খাসি ও জয়ন্তীয়া পাহাড় এলাকায় বসবাস শুরু করেছিলেন, যেখানে উনি স্থানীয় লোকদের কাছে ইসলাম প্রচার করেছিলেন। তাঁর খানকাহ এখনও পাওয়া যায় বাংলাদেশ-ভারত সীমান্তের সার্পিং (মেঘালয়)/লাউড়েরগড় (বাংলাদেশ) এলাকায়। তাঁর মাজারের অংশটি মেঘালয়ের লাউড় পাহাড়ে অবস্থিত।\n\n\n== জনসংখ্যা ==\n২০১১ ভারত আদমশুমারি অনুযায়ী মেঘালয়ের মুসলিম জনসংখ্যা মোট ১৩০৩৯৯। এর মধ্যে ৬৭৮২৭ পুরুষ এবং ৬২৫৭২ মহিলা। মেঘালয়ের মুসলিম বেশিরভাগ একটি গাঁওয়ালী সমাজ, ৮৮%-এর উপর গ্রামাঞ্চলে বাস করে।\n\n\n== আরও দেখুন ==\nমদিনা মসজিদ, শিলং, মেঘালয় রাজ্যের বৃহত্তম মসজিদ\nআসামে ইসলাম\n\n\n== তথ্যসূত্র =="}