{"pageid": 1168528, "title": "শিয়ালদহ–জম্মু তাওয়াই হামসফর এক্সপ্রেস", "url": "https://bn.wikipedia.org/wiki?curid=1168528", "content": "শিয়ালদহ–জম্মু তাওয়াই হামসফর এক্সপ্রেস ভারতীয় রেলওয়ের একটি সম্পূর্ণ শীতাতপ নিয়ন্ত্রিত ৩ টায়ার এক্সপ্রেস ট্রেন, যা পশ্চিমবঙ্গের রাজধানী কলকাতাতে অবস্থিত শিয়ালদহ রেলওয়ে স্টেশন এবং জম্মু ও কাশ্মীর-এর জম্মু তাওয়াই রেলওয়ে স্টেশনকে রেলপথে সংযুক্ত করে। এটি বর্তমানে সপ্তাহে একবার ২২৩১৭/২২৩১৮ ট্রেন নম্বরাঙ্কিত হয়ে পরিচালিত হচ্ছে। ট্রেনটি পশ্চিমবঙ্গ, ঝাড়খণ্ড, বিহার, উত্তরপ্রদেশ, হরিয়ানা, পাঞ্জাব ও জম্মু-কাশ্মীরের মধ্যে চলাচল করে।\n\n\n== কোচের বৈশিষ্ট্য ==\nট্রেনগুলি সম্পূর্ণরূপে ভারতীয় রেলওয়ে দ্বারা নকশা করা ৩-স্তরের (টায়ার) এসি স্লিপার ট্রেন এছাড়া রয়েছে স্টেশন, ট্রেনের গতি ইত্যাদির তথ্য দেখানোর জন্য ডিসপ্লের বৈশিষ্ট্য সহ এলইডি স্ক্রিন এবং সেই সাথে প্রতি কামরায় থাকবে ঘোষণার ব্যবস্থা, চা-কফি এবং দুধের ভেন্ডিং মেশিন, বায়ো টয়লেট ও অন্যান্য সুযোগ-সুবিধার পাশাপাশি সিসিটিভি ক্যামেরা।\n\n\n== পরিষেবা ==\n২২৩১৭ নং শিয়ালদহ–জম্মু তাওয়াই হামসফর এক্সপ্রেস সোমবার শিয়ালদহ স্টেশন থেকে ১৩:১০ নাগাদ যাত্রা শুরু করে মঙ্গলবার ২৩:৩০ নাগাদ জম্মু তাওয়াই পৌছায় এবং ২২৩১৮ নং ট্রেনটি বুধবার সকাল ৭:২৫ নাগাদ জম্মু তাওয়াই থেকে যাত্রা শুরু করে বৃহস্পতিবার ১৮:০৫ নাগাদ ঐ দূরত্ব অতিক্রম করে।\n\n\n== লোকো লিংক ==\nএই ট্রেনটি হাওড়া ইলেকট্রিক লোকো শেড ডব্লিউএপি-৭ লোকোমোটিভ দ্বারা শিয়ালদহ থেকে জম্মু তাওয়াই পর্যন্ত ও বিপরীত পথে যাতায়াত করে।\n\n\n== পথ ও যাত্রাবিরতি ==\nশিয়ালদহ\nআসানসোল\nধানবাদ\nগয়া জংশন\nদীন দয়াল উপাধ্যায় নগর জংশন\nবারাণসী জংশন\nলক্ষ্ণৌ চারবাগ\nবেরেলি জংশন\nমোরাদাবাদ\nসাহারানপুর জংশন\nআম্বালা ক্যান্টনমেন্ট জংশন\nলুধিয়ানা জংশন\nজম্মু তাওয়াই\n\n\n== টীকা ==\n\n\n== তথ্যসূত্র =="}