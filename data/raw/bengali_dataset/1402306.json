{"pageid": 1402306, "title": "রুমি নাকামুরা", "url": "https://bn.wikipedia.org/wiki?curid=1402306", "content": "রুমি নাকামুরা অস্ট্রিয়ান একাডেমি অফ সায়েন্সেসের একজন ভূতত্ত্ববিদ। তিনি সৌর-পার্থিব মিথস্ক্রিয়া নিয়ে কাজ করেছেন, স্থলজ চুম্বকমণ্ডলের উপর একটি বিশেষভাবে কাজ করেছেন। নাকামুরা ২০১৪ সালে ইউরোপীয় ভূ-বিজ্ঞান ইউনিয়ন জুলিয়াস বার্টেল পদক জিতেছেন।\n\n\n== প্রাথমিক জীবন এবং শিক্ষা ==\nনাকামুরার জন্ম জাপানে। তার বাবা ছিলেন নিউক্লিয়ার পদার্থবিদ। তার বাবা মিউনিখে একটি গবেষণা প্রকল্পে নাকামুরা তার সঙ্গে যান এবং জার্মানিতে একটি প্রাথমিক বিদ্যালযয়ে ভর্তি হন। নাকামুরা গ্যাটে-ইনস্টিটিউটে জার্মান ভাষা শিখেছেন। নাকামুরা টোকিও বিশ্ববিদ্যালয়ে পদার্থবিদ্যা নিয়ে পড়াশোনা করেন এবং ১৯৮৭ সালে স্নাতকোত্তর ডিগ্রি অর্জন করেন। বিশ্ববিদ্যালয় চলাকালীন তিনি মেরুজ্যোতি নিয়ে কাজ করা একজন অধ্যাপকের সাথে শিক্ষানবিস হিসাবে কাজ করেন। ডিগ্রি শেষে তিনি লক্ষ্য করেন তার ক্লাসের পুরুষ ছাত্ররা বেশি চাকরির সুযোগ পাচ্ছে। তিনি বুঝতে পারেন একটি স্নাতক ডিগ্রি তার জন্য যথেষ্ট না, তাই স্নাতকোত্তর ডিপ্লোমার জন্য আবেদন করেছিলেন। নাকামুরা তার ডক্টরাল অধ্যয়নের জন্য টোকিও বিশ্ববিদ্যালয়ে ফিরে আসার আগে মিউনিখে দুটি সেমিস্টার কাটিয়েছিলেন,  এবং সেখানেম্যাগনেটোস্ফিয়ারিক সাবস্টর্মের সাথে যুক্ত অরোরা গতিবিদ্যা নিয়ে কাজ করেছিলেন। এর মধ্যে রয়েছে সিডুওব্রেকআপ এবং প্রধান সম্প্রসারণ থেকে সৃষ্ট ঝড়।\n\n\n== গবেষণা এবং কর্মজীবন ==\nপিএইচডি শেষ করে, নাকামুরা ন্যাশনাল ইনস্টিটিউট অফ পোলার রিসার্চ- তিনি গবেষণা সহযোগী হিসেবে যোগ দেন। সেই সময় তাকে বলা হয়েছিল একজন মহিলা হিসাবে অ্যান্টার্কটিকায় যাওয়া তার জন্য খুব তাড়াতাড়ি হয়ে যাচ্ছে। তিনি ১৯৯১ সালে গডার্ড স্পেস ফ্লাইট সেন্টারে যোগদান করেছিলেন এবং একজন নভোচারী হতে চেয়েছিলেন। নাকামুরা বলেছেন যে \"সমস্যা ছিল যে আমার এত ভাল দাঁত ছিল না\"।\nনাকামুরা নাগোয়া বিশ্ববিদ্যালয়ে সহকারী অধ্যাপকযোগ দেন। ১৯৯৮ সালে তিনি একজন সিনিয়র বিজ্ঞানী হিসেবে ম্যাক্স প্লাঙ্ক ইনস্টিটিউট ফর এক্সট্রাটেরেস্ট্রিয়াল ফিজিক্সে চলে আসেন। ২০০১ সালে নাকামুরা অস্ট্রিয়ান একাডেমি অফ সায়েন্সে স্পেস রিসার্চ ইনস্টিটিউটের গবেষকদলের নেতৃত্ব দিয়েছেন। এখানে তিনি উপগ্রহ থেকে পাওয়া উপাত্ত্ব বিশ্লেষণ কাজে লাগিয়ে প্লাজমা পদার্থবিদ্যার উপর কাজ করেন।  মহিলা হিসাবে তিনিই প্রথম ইউরোপীয় ভূ-বিজ্ঞান ইউনিয়ন জুলিয়াস বার্টেল পদক লাভ করেন।\nতার গবেষণায় তিনি প্লাজমা প্রবাহ এবং সাবস্টর্মের সময় ম্যাগনেটোটেলে ইলেক্ট্রোম্যাগনেটিক ফিল্ডের বৈশিষ্ট্য নিয়ে কাজ করেন।  প্লাজমা শীটের পৃথিবীমুখী দ্রুত প্রবাহগুলি নিম্ন ঘনত্বের প্লাজমার বুদবুদ যা ডিপোলারাইজেশন ফ্রন্টের সাথে থাকে, এটা নিশ্চিত করতে তিনি তিনি জিওটেল, ক্লাস্টার II, থিমিস এবং ডাবল স্টার মিশনের ডেটা ব্যবহার করেছেন। নাকামুরা এই ফ্রন্টগুলির আকৃতি এবং আকার অনুসন্ধান করেছিলেন এবং দেখিয়েছিলেন ক্ষেত্র সারিবদ্ধ স্রোতগুলি তাদের মেরিডিওনাল ফ্ল্যাঙ্কগুলিতে আয়নোস্ফিয়ারের মধ্যে এবং বাইরে প্রবাহিত হয়। ২০০০ সাল থেকে শুরু হওয়া  ইউরোপীয় স্পেস এজেন্সি ক্লাস্টার প্রোগ্রামে কাজ করেন নাকামুরা। ভূ-চৌম্বকীয় ঝড় এবং কীভাবে সেগুলো পৃথিবীর চৌম্বক ক্ষেত্রের উপর প্রভাব ফেলে তা গবেষণার করার স্যাটেলাইট তৈরি করা হয়েছে এখন পর্যন্ত। চারটি স্যাটেলাইট রয়েছে যা বিভিন্ন কোণ থেকে ঝড়ের তদন্ত করে।\n\n\n=== পুরস্কার ও সম্মাননা ===\n১৯৯৮ নাসা গ্রুপ অ্যাচিভমেন্ট অ্যাওয়ার্ড\n২০০৫ পরিবহন, উদ্ভাবন এবং প্রযুক্তি বিষয়ক অস্ট্রিয়ান মন্ত্রণালয় মাসের মহিলা গবেষক\n২০০৫সোসাইটি অফ জিওম্যাগনেটিজম অ্যান্ড আর্থ, প্ল্যানেটারি অ্যান্ড স্পেস সায়েন্সেস তানাকাদাতে পুরস্কার\n২০১৪ ইউরোপীয় ভূ-বিজ্ঞান ইউনিয়ন জুলিয়াস বার্টেলস মেডেল\n২০১৮ একাডেমিয়ানেটে নির্বাচিত\n২০১৮ নির্বাচিত ফেলো, আমেরিকান জিওফিজিক্যাল ইউনিয়ন\n\n\n== তথ্যসূত্র =="}