{"pageid": 1478985, "title": "শুভ্রজিৎ দত্ত", "url": "https://bn.wikipedia.org/wiki?curid=1478985", "content": "শুভ্রজিৎ দত্ত একজন ভারতীয় বাঙালি অভিনেতা, যিনি প্রধানত বাংলা চলচ্চিত্র, টেলিভিশন ধারাবাহিক এবং থিয়েটারে কাজ করেন। তিনি এবার শবর, মনোজদের অদ্ভুত বাড়ি, ঈগলের চোখ, ডবল ফেলুদা সহ বিভিন্ন চলচ্চিত্রে অভিনয় করেছেন।\n\n\n== কর্মজীবন ==\n\n\n=== থিয়েটার ক্যারিয়ার ===\nশুভ্রজিৎ দত্ত বাংলা থিয়েটারে অভিনয়ের মাধ্যমে তার অভিনয় জীবন শুরু করেন। ষষ্ঠ শ্রেণিতে পড়ার সময় তিনি প্রথম বাংলা নাটকে অভিনয় করেন। পরে তিনি ও তার কয়েকজন বন্ধু মিলে ‘অর্কজ’ নামে একটি থিয়েটার গ্রুপ তৈরি করেন। থিয়েটার অভিনেতা হিসেবে তার প্রথম বড় ভূমিকা ছিল রমাপ্রসাদ বণিক পরিচালিত অংশুমতী নাটকে। পরবর্তীতে তিনি চেতনা থিয়েটার গ্রুপের হরিপদ হরিবোল, গৌতম হালদার পরিচালিত রক্তকরবী, নষ্টনীড় প্রভৃতি নাটকে অভিনয় করেছেন।\n\n\n=== টেলিভিশন ক্যারিয়ার ===\nশুভ্রজিৎ দত্ত একদিন প্রতিদিন (২০০৫-২০০৭), এখানে আকাশ নীল (২০০৮-২০০৯), বকুল কথা সহ বিভিন্ন টেলিভিশন ধারাবাহিকে অভিনয় করেছেন। তিনি অরিন্দম শীল পরিচালিত ভূমি কন্যা ধারাবাহিকে অভিনয় করেছেন। এছাড়াও তিনি জি বাংলায় সম্প্রচারিত নেতাজি ধারাবাহিকে দেশবন্ধু চিত্তরঞ্জন দাশের ভূমিকায় অভিনয় করেছিলেন।\n\n\n== অভিনীত চলচ্চিত্র ==\nজঙ্গলে মিতিন মাসি (২০২৩)\nতিরন্দাজ শবর (২০২২)\nপ্রোফেসর শঙ্কু ও এল ডোরাডো (২০১৯)\nমিতিন মাসি (২০১৯)\nমনোজদের অদ্ভুত বাড়ি (২০১৮)\nরিইউনিয়ন (২০১৮)\nআসছে আবার শবর ​​(২০১৮)\nডবল ফেলুদা (২০১৬)\nচিত্রকর (২০১৬)\nঈগলের চোখ (২০১৬)\nএবার শবর (২০১৫)\nবুনো হাঁস (২০১৪)\nচার (২০১৪)\nসাদা কালো আবছা (২০১৩)\nযেখানে ভূতের ভয় (২০১২)\nআমি মন্ত্রী হবো (২০১১)\nমগ্ন মৈনাক (২০০৯)\nহিটলিস্ট (২০০৯)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শুভ্রজিৎ দত্ত (ইংরেজি)"}