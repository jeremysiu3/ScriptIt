{"pageid": 1344196, "title": "মঙ্গলাকান্তি রায়", "url": "https://bn.wikipedia.org/wiki?curid=1344196", "content": "মঙ্গলাকান্তি রায়  (বা মঙ্গলাকান্ত রায়, যিনি 'মঙ্গলা গোঁসাই' নামে পরিচিত), হলেন  পশ্চিমবঙ্গের সবচেয়ে বর্ষীয়ান এক লোক সঙ্গীত শিল্পী, যিনি উত্তরবঙ্গের প্রাচীনতম বাদ্যযন্ত্র  সারিন্দাবাদক  বা সারিঞ্জাবাদক হিসাবে খ্যাতি অর্জন করেছেন। আট দশকের বেশি সময় ধরে তিনি সারিন্দা পরিবেশন করেন। শিল্পকলায় স্বীকৃতিস্বরূপ তিনি ২০১৭ খ্রিস্টাব্দে পশ্চিমবঙ্গ সরকারের বঙ্গরত্ন এবং ২০২৩ খ্রিস্টাব্দে ভারত সরকারের চতুর্থ সর্বোচ্চ বেসামরিক পুরস্কার পদ্মশ্রী লাভ করেন। \n\n\n== জীবনী ==\nমঙ্গলাকান্তির জন্ম  ব্রিটিশ ভারতের অধুনা  পশ্চিমবঙ্গের জলপাইগুড়ি জেলার ময়নাগুড়ি সমষ্টি উন্নয়ন ব্লকের ধওলাগুড়ি গ্রামে জন্মগ্রহণ করেন। অতি অল্প বয়স থেকেই তার বাদ্যযন্ত্র বাজানোর প্রতি আগ্রহ ছিল। তবে মঙ্গলাকান্তি উত্তরবঙ্গের সুপ্রাচীন বাদ্যযন্ত্র সারিন্দা বাজানোর তালিম নেন অধুনা বাংলাদেশের শিল্পী ধূমাকান্ত রায়ের কাছে। তার কাছ থেকেই কিনে নেওয়া সারিন্দা নিয়েই চর্চা করেন। দীর্ঘদিনের চর্চায় রাজবংশী সংস্কৃতির সঙ্গে যুক্ত লুপ্তপ্রায় সারিন্দা বাজানোর তার বিশেষ মুন্সিয়ানা আছে। বাদ্যযন্ত্রটির মাধ্যমে পাখিদের সুর তৈরি করে শ্রোতাদের যেন জাদুবলে মন্ত্রমুগ্ধ করতে পারেন তিনি।  সারিন্দা বাদ্যযন্ত্রকে সংরক্ষণ করতে আট দশকেরও বেশি সময় ধরে অক্লান্ত পরিশ্রম করে চলেছেন। ওয়ার্কশপের আয়োজন\n\n\n== সম্মাননা ==\nশতায়ু সারিন্দাবাদক শিল্পী মঙ্গলাকান্তি অত্যন্ত দারিদ্র্যের মধ্যেই সঙ্গীতের সাধনা অব্যাহত রাখেন। আগামী প্রজন্মের কাছে সারিন্দাবাদনকে বাঁচিয়ে রাখতে ওয়ার্কশপের আয়োজন করেন। জীবনের শেষপ্রান্তে এসে কাজের স্বীকৃতি লাভ করেন।\n\n২০১৭ খ্রিস্টাব্দে পশ্চিমবঙ্গ সরকার বঙ্গরত্ন সম্মানে ভূষিত করে।\n২০২৩ খ্রিস্টাব্দে লাভ করেন ভারত সরকার চতুর্থ সর্বোচ্চ বেসামরিক পুরস্কার পদ্মশ্রী \n\n\n== তথ্যসূত্র =="}