{"pageid": 10052, "title": "পিঞ্চ ক্রিয়া", "url": "https://bn.wikipedia.org/wiki?curid=10052", "content": "দুটি সমান্তরাল পরিবাহকের মধ্য দিয়ে একই দিকে বিদ্যুৎ প্রবাহ ঘটলে পরিবাহকযুগলের মধ্যে যে চৌম্বকীয় আকর্ষণ দেখা যায়, তাকেই পিঞ্চ ক্রিয়া বলে।\nএই বল প্রথমদিককার আবেশ চুল্লী-গুলিতেই দেখা গিয়েছিল। ১৯৪০ সাল থেকে শুরু করে তাপ-নিউক্লীয় বিক্রিয়ক-এর মধ্যে উত্তপ্ত প্লাজমাকে সংঘবদ্ধ রাখার উপায় হিসেবে এই ক্রিয়ার উপর আজতক ব্যাপক গবেষণা হয়ে আসছে। পরীক্ষামূলক টরয়েডীয় তাপ-নিউক্লীয় বিক্রিয়কে তাড়িৎচৌম্বকীয় আবেশের মাধ্যমে প্লাজমায় বিপুল তড়িৎপ্রবাহ সৃষ্টি করা হয়; এই তড়িৎপ্রবাহ প্লাজমাকে একাধারে যেমন উত্তপ্ত করে তোলে তেমনি পিঞ্চ ক্রিয়ার মাধ্যমে(প্লাজমা মেঘকে কতগুলি সমাক্ষ সিলিন্ডার চিন্তা করলে, পরপর দুটি সিলিন্ডারকে মনে হবে সমান্তরাল দুটি পরিবাহক যাদের মধ্য দিয়ে একই দিকে তড়িৎ প্রবাহিত হওয়ায় তারা পরস্পরকে আকর্ষণ করবে) টিউবের দেয়াল থেকে প্লাজমাকে দূরে রাখে।\n\n\n== তথ্যসূত্র =="}