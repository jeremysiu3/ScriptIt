{"pageid": 1069060, "title": "দিয়েগো কার্লোস সান্তোস সিলভা", "url": "https://bn.wikipedia.org/wiki?curid=1069060", "content": "দিয়েগো কার্লোস সান্তোস সিলভা (পর্তুগিজ: Diego Carlos; জন্ম: ১৫ মার্চ ১৯৯৩; দিয়েগো কার্লোস নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব সেভিয়া এবং ব্রাজিল অনূর্ধ্ব-২৩ দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০০৯ সালে, ব্রাজিলীয় ফুটবল ক্লাব আমেরিকা সাও পাওলোর যুব পর্যায়ের হয়ে খেলার মাধ্যমে টেমপ্লেটখেসংক্ষেপ ফুটবল জগতে প্রবেশ করেছেন এবং পরবর্তীকালে দেস্পোর্তিভো ব্রাজিলের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২ সালে, ব্রাজিলীয় ক্লাব দেস্পোর্তিভো ব্রাজিলের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করলেও একটিও ম্যাচেও অংশগ্রহণ করেননি। মাঝে ২০১৩ সালে সাও পাওলো, ২০১৪ সালে পাউলিস্তা এবং মাদুরেইরার হয়ে ধারে খেলেছেন। ২০১৪ সালে তিনি পর্তুগিজ ক্লাব এস্তোরিলে যোগদান করেছেন, মাঝে তিনি ১ মৌসুমের জন্য পোর্তু বি-এর হয়ে ধারে খেলেছেন। এস্তোরিলে ২ মৌসুম অতিবাহিত করার পর প্রায় ২ মিলিয়ন ইউরোর বিনিময়ে ফরাসি ক্লাব নাঁতের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১০৮ ম্যাচে ৪টি গোল করেছেন। ২০১৯–২০ মৌসুমে, তিনি প্রায় ১৫ মিলিয়ন ইউরোর বিনিময়ে নাঁত হতে স্পেনীয় ক্লাব সেভিয়ায় যোগদান করেছেন।\nদলগতভাবে, কার্লোস এপর্যন্ত ১টি শিরোপা জয়লাভ করেছেন, যা তিনি সেভিয়ার হয়ে জয়লাভ করেছেন।\n\n\n== প্রারম্ভিক জীবন ==\nদিয়েগো কার্লোস সান্তোস সিলভা ১৯৯৩ সালের ১৫ই মার্চ তারিখে ব্রাজিলের বারা বোনিতোয় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকার্লোস জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত ব্রাজিল অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nদিয়েগো কার্লোস সান্তোস সিলভা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দিয়েগো কার্লোস সান্তোস সিলভা  (ইংরেজি)  \nসকারবেসে দিয়েগো কার্লোস সান্তোস সিলভা (ইংরেজি) \nবিডিফুটবলে দিয়েগো কার্লোস সান্তোস সিলভা  (ইংরেজি)  \nট্রান্সফারমার্কেটে দিয়েগো কার্লোস সান্তোস সিলভা (ইংরেজি) \nওয়ার্ল্ডফুটবল.নেটে দিয়েগো কার্লোস সান্তোস সিলভা (ইংরেজি) \nইএসপিএন এফসিতে দিয়েগো কার্লোস সান্তোস সিলভা (ইংরেজি)"}