{"pageid": 1100354, "title": "ফারিহা ইসলাম তৃষ্ণা", "url": "https://bn.wikipedia.org/wiki?curid=1100354", "content": "ফারিহা ইসলাম তৃষ্ণা (জন্ম ১৩ সেপ্টেম্বর ২০০২) একজন বাংলাদেশি ক্রিকেট খেলোয়াড় যিনি বাংলাদেশ জাতীয় ক্রিকেট দলের পক্ষে আন্তর্জাতিক ক্রিকেট খেলে থাকেন। ২০২১ সালের নভেম্বর মাসে বাংলাদেশ দলের জিম্বাবুয়ে সফর ও ২০২১ নারী ক্রিকেট বিশ্বকাপ বাছাইপর্বের দলে তাঁকে অন্তর্ভুক্ত করা হয়। ২০২১ সালের ১৫ নভেম্বর জিম্বাবুয়ের বিপক্ষে তাঁর একদিনের আন্তর্জাতিক (ওডিআই) অভিষেক হয়।\n২০২২ সালের জানুয়ারি মাসে মালয়েশিয়ায় অনুষ্ঠিত ২০২২ কমনওয়েলথ গেমস ক্রিকেট বাছাইপর্ব টুর্নামেন্টের বাংলাদেশ দলে তাঁকে অন্তর্ভুক্ত করা হয়। পরবর্তীতে মার্চ ও এপ্রিল মাসে নিউজিল্যান্ডে অনুষ্ঠিত ২০২২ নারী ক্রিকেট বিশ্বকাপের বাংলাদেশ দলে তাঁকে রাখা হয়।\n২০২২ সালের অক্টোবর মাসে অনুষ্ঠিত এশিয়া কাপের দলে তাঁকে রাখা হয়। ২০২২ সালের ৬ অক্টোবর মালয়েশিয়ার বিপক্ষে নিজের টোয়েন্টি২০ আন্তর্জাতিক (টি২০আই) অভিষেকে তিনি এ ফরম্যাটে দ্বিতীয় বাংলাদেশি ক্রিকেটার হিসেবে হ্যাটট্রিক লাভ করেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে ফারিহা ইসলাম তৃষ্ণা (ইংরেজি)\nক্রিকেটআর্কাইভে ফারিহা ইসলাম তৃষ্ণা (সদস্যতা প্রয়োজনীয়) (ইংরেজি)"}