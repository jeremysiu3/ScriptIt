{"pageid": 1111244, "title": "ভারতীয় প্রযুক্তিবিদ্যা প্রতিষ্ঠান ভিলাই", "url": "https://bn.wikipedia.org/wiki?curid=1111244", "content": "ভারতীয় প্রযুক্তিবিদ্যা প্রতিষ্ঠান ভিলাই বা ইন্ডিয়ান ইনস্টিটিউট অব টেকনোলজি ভিলাই (আইআইটি ভিলাই) হল ভারতের ছত্তিশগড় রাজ্যের ভিলাই শহরে অবস্থিত একটি সরকারি কারিগরি ও গবেষণা বিশ্ববিদ্যালয়। এটি ভারত সরকারের মানব সম্পদ উন্নয়ন মন্ত্রক দ্বারা প্রতিষ্ঠিত ছয়টি নতুন আইআইটি-এর মধ্যে একটি, যেটি ছত্তিশগড় রাজ্যে অবস্থিত। আইআইটিবিএইচ আনুষ্ঠানিকভাবে ২০১৬ সালের ২৫শে জুলাই প্রথম ব্যাচের শিক্ষার্থীদের আগমনের সঙ্গে অস্তিত্ব লাভ করে। এটিকে বর্তমানে আইআইটি হায়দ্রাবাদ দ্বারা পরামর্শ প্রদান করা হচ্ছে।\nপরিকাঠামো ও স্থায়ী বিদ্যায়তন প্রস্তুত না হওয়া পর্যন্ত, প্রতিষ্ঠানটি অস্থায়ীভাবে সরকারি ইঞ্জিনিয়ারিং কলেজ রায়পুরের বিদ্যায়তনে কার্যক্রম শুরু করেছিল। আইআইটি ভিলাইয়ের এই অস্থায়ী বিদ্যায়তনটি রায়পুরের পুরাতন ধমতরি রোডের সেজবাহার এলাকায় অবস্থিত। জিইসি ভবনের চারতলা ব্লক-বি সম্পূর্ণভাবে সংস্কার করা হয়েছে এবং আইআইটি ভিলাইয়ের জন্য সজ্জিত করা হয়। অস্থায়ী বিদ্যায়তনটি \nকেন্দ্রীয় রায়পুর শহর থেকে প্রায় ১০ কিলোমিটার দূরে অবস্থিত এবং এটি রেলওয়ে স্টেশন, বিমানবন্দর ও শহরের সঙ্গে গণপরিবহন সুবিধার মাধ্যমে ভালভাবে সংযুক্ত।\nছত্তিশগড় সরকার নতুন আইআইটি বিদ্যায়তনের জন্য দুর্গ জেলার কুতেলাভাতা ও সিরসা খুর্দ গ্রামের আশেপাশে ৪৪৫ একর জমি বরাদ্দ করে। স্থানটি দুর্গ জংশন রেলওয়ে স্টেশন থেকে প্রায় ৬ কিমি এবং রায়পুরের মানার রায়পুর বিমানবন্দর থেকে প্রায় ৫৪ কিমি দূরে অবস্থিত।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}