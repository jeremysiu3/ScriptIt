{"pageid": 1134056, "title": "মাওলানা জিয়াউদ্দিন মাদানী", "url": "https://bn.wikipedia.org/wiki?curid=1134056", "content": "জিয়াউদ্দিন মাদানী (উর্দু: قطب مدینہ مولانا ضیاء الدین مدنی‎‎) একজন সুফি যিনি কুতুব-ই-মদিনা নামেও পরিচিত। জীবনের অধিকাংশ সময় তিনি মদিনায় কাটিয়েছেন। তিনি ১৮৭৭ সালে শিয়ালকোটে জন্মগ্রহণ করেন এবং ১৯৮১ সালের ২ অক্টোবর মারা যান। তাকে আল-বাকীতে দাফন করা হয়।\nতিনি ছিলেন একজন ইসলামী পন্ডিত এবং ইমাম আহমদ রেজা খানের শিষ্য।\n\n\n== সংক্ষিপ্ত জীবন ==\nজিয়াউদ্দিন মাদানী ১৮৭৭ খ্রিস্টাব্দে (১২৯৪ হিজরি) পাকিস্তানের শিয়ালকোট শহরে জন্মগ্রহণ করেন। তিনি শিয়ালকোট ও লাহোর থেকে প্রাথমিক শিক্ষা লাভ করেন। তিনি পিলিভীতে (উত্তর প্রদেশ, ভারত) চার বছর অধ্যয়ন করেন এবং আল্লামা মাওলানা ওয়াসি আহমদ মুহাদ্দিস সূরতির তত্ত্বাবধানে তার ইসলামি শিক্ষা লাভ করেন। তিনি করাচী গিয়েছিলেন। কিছুকাল পর গাউসে আজমের দোয়া নিতে ইরাকের বাগদাদে গমন করেন। তিনি ৪ বছর সেখানে ছিলেন এবং তারপর ১৯০০ সালে মদিনায় চলে যান। তিনি প্রায় ৭৭ বছর মদিনায় অবস্থান করেন। তিনি ১৯৮১ সালের  ২ অক্টোবর মৃত্যুবরণ করেন। তাকে মদিনা জান্নাতুল বাকী কবরস্থানে দাফন করা হয়েছে।\n\n\n== বায়আত ও খেলাফত ==\nতিনি বেরেলির ইমাম আহমদ রেজা খানের কাছ থেকে গাউসে আজম শায়খ আব্দুল কাদের জিলানীর সিলসিলা-এ-কাদেরিয়া থেকে আধ্যাত্মিক আনুগত্যের শপথ নেন, যাকে অনেকে চতুর্দশ শতাব্দীর সংস্কারক বলে থাকেন।\n\n\n== তথ্যসূত্র =="}