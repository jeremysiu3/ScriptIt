{"pageid": 1533402, "title": "আব্দুল আজিজুল ঘুমারি", "url": "https://bn.wikipedia.org/wiki?curid=1533402", "content": "আব্দুল আজিজ বিন মুহাম্মদ আল-ঘুমারি ( আরবি: عبد العزيز بن محمد الغماري   ; ১৯২০ সালের নভেম্বর টাঙ্গিয়ারে - ৬ নভেম্বর, ১৯৯৭, টাঙ্গিয়ারে) মরক্কোর একজন মুসলিম পণ্ডিত ছিলেন।\n\n\n== কর্মজীবন ==\nতিনি তার প্রাথমিক শিক্ষা টাঙ্গিয়ারে শুরু করেন এবং কায়রো ভ্রমণ করেন এবং মাহমুদ ইমাম এবং আব্দুল মুতি শারশিমির মতো আজহারী পণ্ডিতদের ছাত্র ছিলেন।তাঁর রচনার মধ্যে রয়েছে মুজাম আল-শুয়ুখ এবং ফাতহ আল আজিজ বি আসানিদ সাইয়্যিদ আব্দুল আজিজ এবং আরও অনেক কিছু। তিনি তানজিয়ারের খাদরা ও আল-বালাঘ পত্রিকায় এবং কায়রোর আল-ইসলাম পত্রিকায় বেশ কয়েকটি প্রবন্ধ লিখেছিলেন। আল-ঘুমারি সহ হাদীস পণ্ডিত মুহাম্মদ নাসিরুদ্দিন আল-আলবানীর সাথে তার বুদ্ধিবৃত্তিক বিতর্কের জন্য বিখ্যাত ছিলেন।\nআল-ঘুমারী ইবনে আবি যায়েদ আল-কাইরাওয়ানীর রচনা এবং সহীহ আল-বুখারী বইটি পড়াতেন। মরক্কোর পণ্ডিতদের বিশ্বকোষে  একটি জীবনীও রয়েছে।  হাদিসের উপর দীর্ঘ গবেষণার পর, আল-ঘুমারী ৬ নভেম্বর, ১৯৯৭ তারিখে শুক্রবার টাঙ্গিয়ারে মারা যান।  জানাজার পর তাকে দাফন করা হয়। সেখানে বহু মানুষের শোক জানায়।\n\n\n== দর্শন ==\nযদিও আল-ঘুমারী একটি সুন্নি ইসলামী স্কুলে পড়াশোনা করেছিলেন। তিনি সুন্নিদের গৃহীত অবস্থান সম্পর্কে অত্যন্ত সন্দিহান ছিলেন এবং আল-আজহার বিশ্ববিদ্যালয়ের তার শিক্ষকদের কাছে অপ্রিয় মতামত নিয়ে এসেছিলেন। তিনি আহলে সুন্নাহ ওয়াল-জামাতের বাইরেও তার গবেষণার ভিত্তিতে মতামত গ্রহণ করতেন।   তিনি খতিব আল-বাগদাদী, আবু নুয়াইম, ইবনে খুজাইমা, ইবনে হাজার আল-হায়তামি এবং বিশেষ করে ইবনে আল-জাওজি সহ অনেক সম্মানিত ব্যক্তিকে ঘৃণা করতেন। তিনি ইবনে আল-জাওজিকে মূল্যহীন লেখক বলে তার লেখা ফেলে দেওয়ার কথা বলতেন। তিনি তার থেকে ভিন্ন মতামত পোষণকারীদের তীব্র সমালোচনা এবং নিন্দা করতেন।  \nএই ধরণের মতামতের মধ্যে নিম্নলিখিতগুলি উল্লেখযোগ্য:\n\nসুন্নি-মতে  মুহাম্মদ-এর সকল সাহাবীকে সম্মান করা হয়। কিন্তু ঘুমারি সম্মান না করে ৬ জন সাহাবীর নাম উল্লেখ করতেন। কারণ তারা আলী-এর বিরুদ্ধে যুদ্ধ করেছিলেন।\nআল-ঘুমারির মতে, ঈদে মিলাদুন্নবী উদযাপন করা একটি বাধ্যতামূলক কাজ। যদিও ইসলামি সমাজের রীতিনীতি বা ইসলাম ধর্ম ঈদে মিলাদুন্নবী উদযাপনকে বাধ্যতামূলক হিসেবে স্বীকার করে না।\nসুন্নি মতে আবু বকর সিদ্দিককে মুহাম্মদের পর সর্বোচ্চ মর্যাদার বলা হয়। কিন্তু তিনি সুন্নি অবস্থানের সাথে দ্বিমত পোষণ করতেন। আলীকে উসমান ইবনে আফফান, উমর ইবনে আল-খাত্তাব, এবং আবু বকর সিদ্দিকের চেয়ে উচ্চতর মনে করতেন।\nতিনি আশআরিদের \"মূর্খ\" বলে অভিহিত করেন। তার মতে, সালাফে সালেহীন (ধার্মিক পূর্বসূরিরা) যেমন মু'তাযিলা, দার্শনিক ও অন্য যুক্তিবাদী ইসলামি চিন্তাবিদদের বিরোধিতা ও নিন্দা করেছিলেন—তেমনি আশআরিদেরও বিরোধিতা করেছিলেন। আল-ঘুমারি বিশিষ্ট আশআরি পণ্ডিত আস-সুবকি-কে মানসিকভাবে অসুস্থ এবং ইবনে হাজার আল-হায়তামি-কে অজ্ঞ এবং মুনাফিক হিসেবে আখ্যায়িত করেছিলেন।\nইমাম জাহিদ আল-কাওসারিকে হানাফি দলের অনুসারীদের বাদে কট্টরপন্থী এবং ইসলামের পণ্ডিতদের শত্রু বলেন। তিনি হানাফিদের একটি অংশকে অবমাননাকরভাবে আবু হানিফার পূজারী বলেন।\nশাহ ওয়ালিউল্লাহ দেহলভি আলী-এর উসমান ইবনে আফফান, উমর ইবনে আল-খাত্তাব, এবং আবু বকর আস-সিদ্দিকের উপর শ্রেষ্ঠত্বের দৃষ্টিভঙ্গির তীব্র বিরোধী ছিলেন। তাকে ঘুমারি \"ওয়ালিয়ালশয়তান\" (শয়তানের বন্ধু) মনে করতেন।\nশায়খ আহমদ আত-তিজানিকে তিনি ওলি  মনে করতেন না। বরং তাকে মুসলিমও হিসেবেও মানতেন না। আল-ঘুমারি এও বলেছিলেন যে তিনি দাজ্জাল (প্রতারক মসীহ) থেকেও খারাপ ছিলেন।\n\n\n== তথ্যসূত্র ==\n\n\n== বহিঃসংযোগ ==\nইবনে আল-সিদ্দিক পরিবারের আরবি অনলাইন জীবনী\nআব্দুল আজিজ ঘুরারির ভিডিও এবং বক্তৃতার লিঙ্ক (আরবি)\nইউটিউবে Abd al-Aziz al-Ghumari"}