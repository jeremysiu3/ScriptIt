{"pageid": 1333535, "title": "কলিন হুভার", "url": "https://bn.wikipedia.org/wiki?curid=1333535", "content": "কলিন হুভার (জন্ম ১১ ডিসেম্বর, ১৯৭৯) একজন আমেরিকান লেখক যিনি সাধারণত রোম্যান্স এবং তরুণ সাহিত্য ঘরানার উপন্যাস লেখেন।   তিনি ২০১৬ সালে প্রকাশিত তার রোমান্টিক উপন্যাস ইট এন্ডস উইথ আস-এর জন্য সর্বাধিক পরিচিত।\nতার অনেক কাজই কোনো প্রকাশনা সংস্থা কর্তৃক গৃহীত হওয়ার আগেই স্ব-প্রকাশিত হয়েছিল।  \n২০২২ এর অক্টোবর পর্যন্ত হুভারের বই প্রায় ২০ মিলিয়ন কপি বিক্রি হয়েছে\n\n\n== প্রারম্ভিক এবং ব্যক্তিগত জীবন ==\nহুভারের জন্ম ১১ ডিসেম্বর, ১৯৭৯,  সালফার স্প্রিংস, টেক্সাসে।  তিনি সল্টিলো, টেক্সাসে বড় হয়েছেন  । তিনি ১৯৯৮ সালে সালটিলো হাই স্কুল থেকে স্নাতক হন।  তিনি ২০০০ সালে হিথ হুভারকে বিয়ে করেন,  তাদের তিনটি ছেলে রয়েছে।  হুভার টেক্সাস এএন্ডএম-কমার্স থেকে সমাজকর্মে স্নাতক ডিগ্রি অর্জন করেছেন।  একজন লেখক হিসাবে কর্মজীবন শুরু করার আগে তিনি বিভিন্ন সামাজিক কাজ এবং শিক্ষকতা করেছেন। \n\n\n== কর্মজীবন ==\n২০১১ সালের নভেম্বরে হুভার প্রকাশের কোন ইচ্ছা ছাড়াই তার প্রথম উপন্যাস স্ল্যামড লেখা শুরু করেন । তিনি অ্যাভেট ব্রাদার্সের একটি গান, \"হেড ফুল অফ ডাউট/রোড ফুল অফ প্রমিস\" এর একটি লিরিক \"ডিসাইড হোয়াট টু বি অ্যান্ড গো বি ইট\" থেকে অনুপ্রাণিত হয়েছিলেন এবং পুরো গল্প জুড়েই অ্যাভেট ব্রাদার্সের গানের লিরিক অন্তর্ভুক্ত করেছিলেন।  ২০১২ সালের জানুয়ারী মাসে হুভার নিজ উদ্যোগে স্ল্যামড প্রকাশ করেন। হুভার বলেন যে তিনি উপন্যাসটি প্রকাশ করেছিলেন যাতে তার মা (যিনি সবেমাত্র একটি আমাজন কিন্ডল হাতে পেয়েছিলেন\n) এটি পড়তে পারেন।  অ্যা সিক্যুয়াল পয়েন্ট অফ রিট্রিট, ২০১২ সালের ফেব্রুয়ারীতে প্রকাশিত হয়।  কয়েক মাস পর, বই ব্লগার মেরিসে ব্ল্যাক স্ল্যামড বইটি পর্যালোচনা করেন এবং বইটিকে ৫ তারকা দেন। মূলত এর পর থেকেই হুভারের প্রথম দুটি বই দ্রুত বিক্রি হতে শুরু করে।   সেই বছরের আগস্টে নিউ ইয়র্ক টাইমস বেস্ট সেলার তালিকায় স্ল্যামড এবং পয়েন্ট অফ রিট্রিট যথাক্রমে #৮ এবং #১৮ এ পৌঁছায়।   অ্যাট্রিয়া বুকস উপন্যাসগুলো গ্রহণ করে এবং ২০১২ সালের ১০ আগস্ট সেগুলো পুনঃপ্রকাশ করে।  এই সিরিজের তৃতীয় বই, দিস গার্ল, ২০১৩ সালের এপ্রিলে প্রকাশিত হয়।   স্ল্যামডের সাফল্যের পর হুভার একজন পূর্ণকালীন লেখক হওয়ার জন্য সামাজিক কাজের চাকরি ছেড়ে দেন। \n\n\n== তথ্যসূত্র =="}