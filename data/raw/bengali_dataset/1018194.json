{"pageid": 1018194, "title": "সেন্ট কিট্‌স ও নেভিস জাতীয় ফুটবল দল", "url": "https://bn.wikipedia.org/wiki?curid=1018194", "content": "সেন্ট কিট্‌স ও নেভিস জাতীয় ফুটবল দল (ইংরেজি: Saint Kitts and Nevis national football team) হচ্ছে আন্তর্জাতিক ফুটবলে সেন্ট কিট্‌স ও নেভিসের প্রতিনিধিত্বকারী পুরুষদের জাতীয় দল, যার সকল কার্যক্রম সেন্ট কিট্‌স ও নেভিসের ফুটবলের সর্বোচ্চ নিয়ন্ত্রক সংস্থা সেন্ট কিটস ও নেভিস ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯২ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩৮ সালের ১৮ই আগস্ট তারিখে, সেন্ট কিট্‌স ও নেভিস প্রথমবারের মতো আন্তর্জাতিক খেলায় অংশগ্রহণ করেছে; সেন্ট ক্রিস্টোফার ও নেভিসে অনুষ্ঠিত উক্ত ম্যাচে সেন্ট কিট্‌স ও নেভিস গ্রেনাডার কাছে ৪–২ গোলের ব্যবধানে পরাজিত হয়েছে।\n৮,০০০ ধারণক্ষমতাবিশিষ্ট ওয়ার্নার পার্ক স্পোর্টিং কমপ্লেক্সে সুগার বয়েজ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সেন্ট কিটস ও নেভিসের রাজধানী ব্যাস্টেয়ারে অবস্থিত। বর্তমানে এই দলের ম্যানেজারের দায়িত্ব পালন করছেন ক্লাউদিও কাইমি এবং অধিনায়কের দায়িত্ব পালন করছেন ডাব্লিউ কানেকশনের গোলরক্ষক হুলানি আর্চিবালদ।\nসেন্ট কিট্‌স ও নেভিস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও সেন্ট কিট্‌স ও নেভিস এপর্যন্ত একবারও অংশগ্রহণ করতে সক্ষম হয়নি।\nকিথ গাম্বস, থ্রিজেন লিডার, জেরার্ড উইলিয়ামস, ইয়ান লেক এবং জর্জ আইসাকের মতো খেলোয়াড়গণ সেন্ট কিট্‌স ও নেভিসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের অক্টোবর মাসে প্রকাশিত র‌্যাঙ্কিংয়ে সেন্ট কিট্‌স ও নেভিস তাদের ইতিহাসে সর্বপ্রথম সর্বোচ্চ অবস্থান (৭৩তম) অর্জন করে এবং ১৯৯৪ সালের নভেম্বর মাসে প্রকাশিত র‌্যাঙ্কিংয়ে তারা ১৭৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সেন্ট কিট্‌স ও নেভিসের সর্বোচ্চ অবস্থান হচ্ছে ১০৯তম (যা তারা ২০০৩ সালে অর্জন করেছিল) এবং সর্বনিম্ন অবস্থান হচ্ছে ১৭৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সেন্ট কিট্‌স ও নেভিস জাতীয় ফুটবল দল  ওয়েব্যাক মেশিনে আর্কাইভকৃত ১ ডিসেম্বর ২০১৮ তারিখে (ইংরেজি)\nকনকাকাফ-এ সেন্ট কিট্‌স ও নেভিস জাতীয় ফুটবল দল (ইংরেজি)"}