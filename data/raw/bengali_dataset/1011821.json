{"pageid": 1011821, "title": "ফিলিস্তিন জাতীয় ফুটবল দল", "url": "https://bn.wikipedia.org/wiki?curid=1011821", "content": "ফিলিস্তিন জাতীয় ফুটবল দল (আরবি: منتخب فلسطين لكرة القدم) হচ্ছে আন্তর্জাতিক ফুটবলে ফিলিস্তিনের প্রতিনিধিত্বকারী পুরুষদের জাতীয় দল, যার সকল কার্যক্রম ফিলিস্তিনের ফুটবলের সর্বোচ্চ নিয়ন্ত্রক সংস্থা ফিলিস্তিন ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৫৩ সালের ২৬শে জুলাই তারিখে, ফিলিস্তিন প্রথমবারের মতো আন্তর্জাতিক খেলায় অংশগ্রহণ করেছে; মিশরের আলেকজান্দ্রিয়ায় অনুষ্ঠিত উক্ত ম্যাচে ফিলিস্তিন মিশরের কাছে ৮–১ গোলের ব্যবধানে পরাজিত হয়েছে।\n১২,৫০০ ধারণক্ষমতাবিশিষ্ট ফয়সাল আল-হুসাইনি আন্তর্জাতিক স্টেডিয়ামে কানানের সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ফিলিস্তিনের জেরুসালেমে অবস্থিত। বর্তমানে এই দলের ম্যানেজারের দায়িত্ব পালন করছেন নুরুদ্দিন উলদ আলি এবং অধিনায়কের দায়িত্ব পালন করছেন মার্কাজ বালাতার রক্ষণভাগের খেলোয়াড় আব্দুল লতিফ বাহদারি।\nফিলিস্তিন এপর্যন্ত একবারও ফিফা বিশ্বকাপে অংশগ্রহণ করেনি। অন্যদিকে, এএফসি এশিয়ান কাপে ফিলিস্তিন এপর্যন্ত ২ বার অংশগ্রহণ করেছে, যার প্রত্যেকবার তারা গ্রুপ পর্বে অংশগ্রহণ করেছে। এছাড়াও, ফিলিস্তিন ২০১৪ এএফসি চ্যালেঞ্জ কাপের শিরোপা জয়লাভ করেছে।\nরামজি সালিহ, আব্দুল লতিফ বাহদারি, সাইব জেনদায়া, ফাহদ আত্তাল এবং সামিহ মারাবার মতো খেলোয়াড়গণ ফিলিস্তিনের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৮ সালের ফেব্রুয়ারি মাসে প্রকাশিত র‌্যাঙ্কিংয়ে ফিলিস্তিন তাদের ইতিহাসে সর্বোচ্চ অবস্থান (৭৩তম) অর্জন করে এবং ১৯৯৯ সালের এপ্রিল মাসে প্রকাশিত র‌্যাঙ্কিংয়ে তারা ১৯১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ফিলিস্তিনের সর্বোচ্চ অবস্থান হচ্ছে ৯০তম (যা তারা ২০১৯ সালে অর্জন করেছিল) এবং সর্বনিম্ন অবস্থান হচ্ছে ১৬৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি)\nফিফা-এ ফিলিস্তিন জাতীয় ফুটবল দল  ওয়েব্যাক মেশিনে আর্কাইভকৃত ৫ নভেম্বর ২০১৮ তারিখে (ইংরেজি)\nএএফসি-এ ফিলিস্তিন জাতীয় ফুটবল দল (ইংরেজি)"}