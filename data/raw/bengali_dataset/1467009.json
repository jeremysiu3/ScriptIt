{"pageid": 1467009, "title": "জুসেফ আল-ইমাম", "url": "https://bn.wikipedia.org/wiki?curid=1467009", "content": "জুসেফ বাইজ আব্দুল হামিদ আল-ইমাম (আরবি: يوسف الإمام; জন্ম: ২৭ জুলাই ২০০৪; জুসেফ আল-ইমাম নামে সুপরিচিত) হলেন একজন সুয়েডীয়–ইরাকি পেশাদার ফুটবল খেলোয়াড়। তিনি বর্তমানে সুয়েডীয় ক্লাব অলিম্পিকের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০২১ সালে, আল-ইমাম সুইডেন অনূর্ধ্ব-১৮ দলের হয়ে সুইডেনের বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nজুসেফ বাইজ আব্দুল হামিদ আল-ইমাম ২০০৪ সালের ২৭শে জুলাই তারিখে সুইডেনের মালমোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআল-ইমাম সুইডেন অনূর্ধ্ব-১৮, সুইডেন অনূর্ধ্ব-১৯ এবং ইরাক অনূর্ধ্ব-২৩ দলের হয়ে খেলার মাধ্যমে সুইডেন এবং ইরাকের প্রতিনিধিত্ব করেছেন। ২০২১ সালের ৪ঠা সেপ্টেম্বর তারিখে তিনি বেলজিয়াম অনূর্ধ্ব-১৮ দলের বিরুদ্ধে ম্যাচে সুইডেন অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। আল-ইমাম ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইরাক অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জুসেফ আল-ইমাম  (ইংরেজি)  \nসকারবেসে \nবিডিফুটবলে \nট্রান্সফারমার্কেটে জুসেফ আল-ইমাম (ইংরেজি) \n\nইএসপিএন এফসিতে"}