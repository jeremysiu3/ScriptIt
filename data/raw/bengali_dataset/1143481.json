{"pageid": 1143481, "title": "মুগদা থানা", "url": "https://bn.wikipedia.org/wiki?curid=1143481", "content": "মুগদা থানা, বাংলাদেশের ঢাকা বিভাগের ঢাকা জেলার ঢাকা দক্ষিণ সিটি কর্পোরেশনের একটি থানা। এটি ঢাকা মেট্রোপলিটন পুলিশের মতিঝিল বিভাগের আওতাভুক্ত। মুগদা থানার পশ্চিমে মতিঝিল থানা, দক্ষিণে যাত্রাবাড়ী থানা, উত্তরে সবুজবাগ থানা এবং খিলগাঁও থানা রয়েছে। নির্বাচনীভাবে, মুগদা ঢাকা ৯ আসনের অন্তর্ভুক্ত যার বর্তমান সংসদ সদস্য জনাব সাবের হোসেন চৌধুরী। মুগদা থানা এলাকায় একটি সরকারি মেডিক্যাল কলেজ হাসপাতাল রয়েছে। আইডিয়াল স্কুল এন্ড কলেজ, মতিঝিলের একটি শাখা মুগদায় অবস্থিত। এছাড়া, কমলাপুরের বীর শ্রেষ্ঠ শহীদ সিপাহী মোস্তফা কামাল স্টেডিয়ামটি মুগদা থানার অন্তর্গত। মুগদার পাশেই কমলাপুর রেলওয়ে স্টেশন ও কন্টেইনার ডিপো অবস্থিত। এ থানার অন্তর্গত এলাকাগুলো পূর্বে সবুজবাগ থানা ও মতিঝিল থানার অধীনে ছিল। \n\n\n== তথ্যসূত্র =="}