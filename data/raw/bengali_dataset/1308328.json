{"pageid": 1308328, "title": "এ কে এম নাজমুল হাসান", "url": "https://bn.wikipedia.org/wiki?curid=1308328", "content": "মেজর জেনারেল এ কে এম নাজমুল হাসান, বিজিবিএম,বিএএম, এনডিসি, পিএসসি হলেন একজন অবসরপ্রাপ্ত সেনা কর্মকর্তা। তিনি স্পেশাল সিকিউরিটি ফোর্সের মহাপরিচালক ছিলেন। ইতিপূর্বে তিনি বাংলাদেশের সীমান্তরক্ষী বাহিনী বর্ডার গার্ড বাংলাদেশের মহাপরিচালক ছিলেন।\n\n\n== শিক্ষাজীবন ==\nহাসান ১৯৮৬ সালের ১৫ জুলাই ১৮তম বিএমএ দীর্ঘমেয়াদী কোর্সের সাথে বাংলাদেশ মিলিটারি একাডেমিতে যোগদান করেন এবং ১৯৮৮ সালের ২৪ জুন  বাংলাদেশ সেনাবাহিনীর পদাতিক কোরে কমিশন লাভ করেন। জেনারেল হাসান চট্টগ্রাম বিশ্ববিদ্যালয় থেকে ব্যাচেলর অব সায়েন্স (বিএসসি) ডিগ্রি এবং জাতীয় বিশ্ববিদ্যালয় থেকে ডিফেন্স স্টাডিজে মাস্টার্স (এমডিএস) ডিগ্রি অর্জন করেন। পরবর্তীতে তিনি মিরপুরের ডিফেন্স সার্ভিসেস কমান্ড অ্যান্ড স্টাফ কলেজ থেকে পিএসসি এবং ন্যাশনাল ডিফেন্স কলেজ থেকে এনডিসি কোর্স করেন।\n\n\n== সামরিক জীবন ==\n২০২২ সালের জুন থেকে তিনি বাংলাদেশ আনসার ও ভিডিপি মহাপরিচালক হিসেবে দায়িত্ব পালন করেন। ইতিপূর্বে তিনি জিওসি, ১১ পদাতিক ডিভিশন এবং এরিয়া কমান্ডার, বগুড়া এরিয়া হিসেবে দায়িত্ব পালন করেন। ২০২৩ সালের ১৭ জানুয়ারি বাংলাদেশ সরকার তাকে বিজিবি মহাপরিচালক হিসেবে নিয়োগ দেন। তিনি ৫ ফেব্রুয়ারী ২০২৪ সাল পর্যন্ত এ দায়িত্ব পালন করেন।\n\n\n== তথ্যসূত্র =="}