{"pageid": 1514318, "title": "শিব্যা পাঠানিয়া", "url": "https://bn.wikipedia.org/wiki?curid=1514318", "content": "শিব্যা পাঠানিয়া (জন্ম: ২৬ জুলাই ১৯৯১) একজন ভারতীয় অভিনেত্রী যিনি মূলত হিন্দি টেলিভিশনে কাজ করেন। পাঠানিয়া কালারস টিভির পৌরাণিক ধারাবাহিক রাম সিয়া কে লাভ কুশ -এ দেবী সীতা, স্টার ভারতের পৌরাণিক ধারাবাহিক রাধাকৃষ্ণ -এ রাধা এবং কালারস টিভির পৌরাণিক ধারাবাহিক লক্ষ্মী নারায়ণ-সুখ সামর্থ্য সন্তুলনে দেবী লক্ষ্মীর চরিত্রে অভিনয়ের জন্য ব্যাপকভাবে পরিচিত। \n\n\n== জীবনের প্রথমার্ধ ==\nশিব্যার বাবা সুভাষ পাঠানিয়া, সিমলার শ্রম ও কর্মসংস্থান বিভাগে একজন আইন কর্মকর্তা ছিলেন। \n\n\n== কর্মজীবন ==\nঅভিনয় জগতে প্রবেশের আগে, শিব্যা সিমলায় অনুষ্ঠিত আন্তর্জাতিক গ্রীষ্ম উৎসবে মিস সিমলা ২০১৩-এর শিরোপা অর্জন করেছিলেন।  এছাড়াও পাঠানিয়া মিস ওয়ে এবং মিস বিউটিফুল স্মাইল শিরোপাও জিতেছেন। \nএক বছর পরে তিনি অভিনেতা হর্ষদ চোপদার বিপরীতে হামসফার্স ধারাবাহিকে মুখ্য নায়িকার অভিনয় করার সযোগ পান। তার অভিনীত চরিত্রের নাম ছিল আরজু সাহির আজিম চৌধুরী। এই ধারাবাহিকে অভিনয়ের মাধ্যমে তার অভিনয় জগতে আত্মপ্রকাশ ঘটে ২০১৬ সালে, তিনি পর্বভিত্তিক টেলিভিশন অনুষ্ঠান ইয়ে হ্যায় আশিকি -এর একটি পর্বে জারা খান নামক চরিত্রে অভিনয় করেছিলেন। তিনি ২০১৬ সালে অভিনেতা কিংশুক বৈদ্যের বিপরীতে, সোনি টিভির ধারাবাহিক এক রিশতা সাজেদারি কা -তে সাঁচি মিত্তাল চরিত্রে অভিনয় ক্রে ব্যাপক প্রশংসা অর্জন করেছিলেন।\n২০১৭ থেকে ২০১৮ পর্যন্ত, পাঠানিয়া জি টিভির দিল ধুন্ডতা হ্যায় ধারাবাহিকে রবি কৌরের চরিত্রে অভিনয় করেছিলেন। তারপরে তিনি অভিনেতা হিমাংশু সোনির বিপরীতে স্টার ভারত -এর রাধাকৃষ্ণ-এ রাধা চরিত্রে অভিনয় করেন এবং অ্যান্ডটিভির পর্বভিত্তিক ভৌতিক ও রোমাঞ্চধর্মী ধারাবাহিক লাল ইশক- এর একটি পর্বে প্রিয়ার চরিত্রে অভিনয় করেন। তিনিবিক্রম বেতাল কি রহস্য গাথা ধারাবাহিকে একটি ছোট চরিত্রে অভিনয় করেন।\nএরপর, তিনি ২০১৯ থেকে ২০২০ সাল পর্যন্ত কালারস টিভির রাম সিয়া কে লাভ কুশে ধারাবাহিকে সীতার চরিত্রে অভিনয় করেন এবং এই ধারাবাহিকে তিনি আবার হিমাংশু সোনির সাথে জুটি বাধেন।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== ওয়েব সিরিজ ===\n\n\n=== সঙ্গীত ভিডিও ===\n\n\n== তথ্যসূত্র =="}