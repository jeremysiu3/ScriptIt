{"pageid": 1145014, "title": "বিরাট রামায়ণ মন্দির", "url": "https://bn.wikipedia.org/wiki?curid=1145014", "content": "বিরাট রামায়ণ মন্দির হলো একটি নির্মাণাধীন হিন্দু মন্দির কমপ্লেক্স যা ভারতের বিহার রাজ্যের কেসারিয়াতে অবস্থিত।  যার আনুমানিক বাজেট ₹৫০০ কোটি (US$৬৬ মিলিয়ন)। বিরাট রামায়ণ মন্দির কম্বোডিয়ার বিশ্ব বিখ্যাত ১২ শতকের আংকর বাট মন্দির কমপ্লেক্সের প্রায় দ্বিগুণ উচ্চতা হবে , যা ২১৫ ফুট উঁচু।  মন্দিরে ২০,০০০ লোকের বসার ক্ষমতা সহ একটি হল থাকবে। কাজ সম্পূর্ণ হলে, এটি হবে বিশ্বের বৃহত্তম ধর্মীয় স্মৃতিস্তম্ভগুলোর একটি। এটির কাজ ২০২৩ সালে শেষেরদিকে সম্পূর্ণ হবে।\n\n\n== পরিকল্পনা ==\nমন্দিরটি কম্বোডিয়ার আঙ্কোর ওয়াট মন্দির এবং ভারতের রামেশ্বরম এবং মিনাকাশী মন্দির থেকে অনুপ্রাণিত । মন্দিরে ভগবান রাম এবং সীতাকে কেন্দ্র করে বিভিন্ন হিন্দু দেবতার জন্য ১৮টি ঘর থাকবে। পরিকল্পনাটি পরিচালনা করেন আচার্য কিশোর কুণাল ।\nপাটনা ভিত্তিক , মহাবীর মন্দির ট্রাস্ট সর্বপ্রথম পাটনার যমজ শহর হাজিপুরে বিরাট আঙ্কোর ওয়াট রাম মন্দির নামে প্রকল্পটি প্রস্তাব করে। কিন্তু মন্দির ট্রাস্ট পূর্ব চম্পারণ জেলায় ১৬১ একর জমি অধিগ্রহণ করে  এবং তাই হাজিপুরের আগের স্থানটি পরিত্যক্ত করা হয়েছিল।\nআগস্ট ২০১২ সালে, কম্বোডিয়া সরকারের উদ্বেগ এবং অনুভূতির পরে,  যখন ভারত সরকার মহাবীর মন্দির ট্রাস্টকে আঙ্কোর ওয়াটের সঠিক প্রতিরূপ নির্মাণ না করতে বলে।  ট্রাস্ট বিরাট আঙ্কোর ওয়াট রাম মন্দির থেকে নাম পরিবর্তন করে বিরাট রামায়ণ মন্দির করে। ১৩ নভেম্বর, ২০১৩-এ, বিহারের মুখ্যমন্ত্রী নীতীশ কুমার মন্দিরের একটি মডেল উন্মোচন করেন।\n\n\n== অবস্থান ==\nএটি বৈশালী থেকে ৬০ কিলোমিটার দূরে এবং বিহারের রাজধানী পাটনা থেকে ১২০ কিলোমিটার দূরে , চকিয়া থেকে ১৩ কিলোমিটার এবং রাক্সৌল থেকে ৯৬ কিলোমিটার দূরে অবস্থিত । এর সঠিক অবস্থান উত্তর বিহারের কেসারিয়ার কাছে জানকী নগরে । এটি পূর্ব চম্পারন জেলার কেসারিয়া-চকিয়া সড়কের বহুয়ারা-কাঠওয়ালিয়া গ্রামে ২০০ একর  এলাকা জুড়ে বিস্তৃত হবে । এটির দৈর্ঘ্য ২৮০০ ফুট, প্রস্থ ১৪০০ ফুট এবং উচ্চতা ৪০৫ ফুট হবে।\n\n\n== আরও দেখুন ==\nবৃন্দাবন চন্দ্রোদয় মন্দির\nমহাবীর মন্দির\n\n\n== তথ্যসূত্র ==\n\n\n== বহিঃসংযোগ ==\n\nঅফিসিয়াল ওয়েবসাইট\nমহাবীর মন্দির ট্রাস্টের অফিসিয়াল ওয়েবসাইট"}