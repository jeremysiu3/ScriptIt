{"pageid": 1400631, "title": "কক্সবাজার এক্সপ্রেস", "url": "https://bn.wikipedia.org/wiki?curid=1400631", "content": "কক্সবাজার এক্সপ্রেস হচ্ছে বাংলাদেশ রেলওয়ে – পূর্বাঞ্চলের অন্তর্গত একটি বিরতিহীন আন্তঃনগর ট্রেন যা ১ ডিসেম্বর ২০২৩ থেকে ঢাকা থেকে কক্সবাজার রেলওয়ে স্টেশন পর্যন্ত চলাচল করছে। এটি কক্সবাজারে সেবাদানকারী সর্বপ্রথম বাণিজ্যিক রেল পরিবহন। এই রেলসেবার মাধ্যমে ঢাকা ও চট্টগ্রামের সাথে কক্সবাজারের রেল সংযোগ স্থাপিত হয়।\n\n\n== ইতিহাস ==\nচট্টগ্রাম–কক্সবাজার রেলপথের দোহাজারী–কক্সবাজার অংশের নির্মাণ কাজ ২০২৩ সালের সেপ্টেম্বরের মধ্যে শেষ করার পরিকল্পনা করা হয়। এই অংশের নির্মাণকাজ শেষ হওয়ার পর বাংলাদেশ রেলওয়ে রেলপথে অন্তত ৪টি ট্রেন চালানোর পরিকল্পনা করে। কিন্তু বিভিন্ন সমস্যার কারণে পরবর্তীতে কর্তৃপক্ষ ওই রেলপথে একটি আন্তঃনগর ট্রেন চালানোর সিদ্ধান্ত নেয়। একই বছরের নভেম্বরে ওই যাত্রাপথে নির্ধারিত ট্রেনটি ১ ডিসেম্বর থেকে চালু করার ঘোষণা দেওয়া হয়। ট্রেনটির জন্য ছয়টি নাম প্রস্তাব করা হয়েছিল। ১৬ নভেম্বর ২০২৩ সালে রেলমন্ত্রী নূরুল ইসলাম সুজন ট্রেনটির নাম কক্সবাজার এক্সপ্রেস ঘোষণা করেন। ২০২৩ সালের ১ ডিসেম্বরে ট্রেনটি চলাচল শুরু করে।\n\n\n== সেবা ==\nএই ট্রেনটি বাংলাদেশ রেলওয়ে দ্বারা পরিচালিত যা ঢাকা, ঢাকা বিমানবন্দর, চট্টগ্রাম ও কক্সবাজারকে সংযুক্ত করেছে। এটি সপ্তাহে ৬ দিন ট্রেন নম্বর ৮১৩/৮১৪ দিয়ে পরিচালিত হয় (৮১৩-এর জন্য সাপ্তাহিক ছুটি মঙ্গলবার ও ৮১৪-এর জন্য সোমবার)।\n\n\n== সময়সূচি ==\nনিচে ৮১৩/৮১৪ কক্সবাজার-ঢাকা এক্সপ্রেসের সময়সূচি দেওয়া হল:\n\n\n== কোচের গঠন ==\n৮১৩/৮১৪ কক্সবাজার-ঢাকা এক্সপ্রেসে ৩টি এসি কেবিন, ৫টি এসি চেয়ার, ৬টি শোভন চেয়ার এবং ১টি বিশেষ চেয়ার কোচ আছে।\n\n\n== তথ্যসূত্র =="}