{"pageid": 14151, "title": "জারদাঁ দু লুক্সমবুর", "url": "https://bn.wikipedia.org/wiki?curid=14151", "content": "জার্‌দাঁ দু লুক্সমবুর (ফরাসি: Jardin du Luxembourg) ফ্রান্সের রাজধানী প্যারিসের অন্যতম বৃহৎ উদ্যান। এই উদ্যানটি প্যারিসের ৬ষ্ঠ ওয়ার্ড বা আরোঁদিসমঁ এলাকাতে অবস্থিত। ১৬১২ সালে ফ্রান্সের রাজা ৪র্থ অঁরি-র বিধবা রাণী মারি দ্য মেদিসি তার নব্যনির্মিত লুক্সমবুর্গ প্রাসাদের সামনে উদ্যানটি নির্মাণ করেন। বর্তমানে উদ্যানটি ফরাসি আইনসভার উচ্চকক্ষ সেনা (Sénat) বা সিনেটের সম্পত্তি। সিনেটের সভাগুলি লুক্সমবুর প্রাসাদে অনুষ্ঠিত হয়। উদ্যানের আয়তন প্রায় ২৩ হেক্টর বা ২২৪,৫০০ বর্গমিটার। এখানে ঘাসাচ্ছাদিত মাঠ, বৃক্ষশোভিত হাঁটার পথ, ফুলের বিছানা, মডেল নৌকা দিয়ে খেলার ব্যবস্থাবিশিষ্ট কৃত্রিম বৃত্তাকার জলাশয় এবং ছবির মত সুন্দর মেদিসি ফোয়ারাটি (১৬২০ সালে নির্মিত) অবস্থিত। এখানে বাচ্চাদের খেলার ব্যবস্থা, পুতুলনাটক, চরকি, সহজলভ্য খাবার, বিনামূল্যে গান পরিবেশনা প্রভৃতি সুবিধাদি আছে। এছাড়া বেশ কিছু মূর্তি এবং খোদাইকৃত ভাস্কর্য আছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nকৃত্রিম উপগ্রহ থেকে তোলা জারদাঁ দু লুক্সমবুরের দৃশ্য (গুগল ম্যাপস)"}