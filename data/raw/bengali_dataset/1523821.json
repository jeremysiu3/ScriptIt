{"pageid": 1523821, "title": "লীনা তেওয়ারি (ব্যবসায়ী)", "url": "https://bn.wikipedia.org/wiki?curid=1523821", "content": "লীনা গান্ধী তেওয়ারি (জন্ম ১৯৫৬ / ১৯৫৭) একজন ভারতীয় ব্যবসায়ী এবং লেখিকা। তিনি মুম্বাই ভিত্তিক একটি বহুজাতিক ওষুধ ও জৈবপ্রযুক্তি কোম্পানি, ইউএসভি প্রাইভেট লিমিটেড-এর চেয়ারপারসন। ১৯৬১ সালে ইউএসভি প্রতিষ্ঠা করেছিলেন তাঁর ঠাকুরদা বিঠল বালকৃষ্ণ গান্ধী। ২.৬ বিলিয়ন মার্কিন ডলারের মোট সম্পদের অধিকারী, লীনা তেওয়ারি ভারতীয়দের মধ্যে একজন ধনী এবং প্রায়শই ফোর্বস পত্রিকার তালিকায় স্থান পান। কোম্পানিটি ডায়াবেটিস এবং কার্ডিওভাসকুলার ওষুধের পাশাপাশি বায়োসিমিলার ওষুধ, ইনজেকশনযোগ্য ওষুধ এবং সক্রিয় ওষুধ উপাদানগুলিতে বিশেষজ্ঞ।\nলীনা তেওয়ারি তাঁর বি.কম করেছেন মুম্বাই বিশ্ববিদ্যালয় থেকে এবং বোস্টন বিশ্ববিদ্যালয় থেকে তিনি ব্যবসায় প্রশাসনে স্নাতকোত্তর করেছেন। তিনি তাঁদের কোম্পানির ব্যবস্থাপনা পরিচালক প্রশান্তকে বিবাহ করেছেন। তিনি মানবিক কাজের সাথেও জড়িত এবং ডঃ সুশীলা গান্ধী সেন্টার ফর আণ্ডারপ্রিভিলেজড উইমেনকে সমর্থন করেন। সেখানে মেয়েদের একাডেমিক নির্দেশনা, নৃত্য এবং কম্পিউটার বিষয়ে পরামর্শ দেওয়া হয়। ২০১৩ সালে, লীনা তেওয়ারি তাঁর ঠাকুরদা বিঠল গান্ধীর জীবনীমূলক বই বিয়ণ্ড পাইপস অ্যাণ্ড ড্রিমস লিখেছিলেন।\n₹ ৩৪ কোটি (ইউএস$ ৪ মিলিয়ন) দানের জন্য তিনি হুরুন ইণ্ডিয়া দানশীলতার তালিকা ২০১৯-এ ২৩ নম্বর স্থানে ছিলেন। এবং হুরুন রিপোর্ট ইণ্ডিয়া দানশীলতার তালিকা ২০১৯ অনুসারে ২০১৯ সালের নারী দানশীলদের তালিকায় তিনি #৩ স্থান অধিকার করেছেন।\n\n\n== তথ্যসূত্র ==\n\n\n== বহিঃসংযোগ ==\nইউএসভি প্রাইভেট লিমিটেডে লীনা তেওয়ারি"}