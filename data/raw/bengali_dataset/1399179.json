{"pageid": 1399179, "title": "পুমোরি", "url": "https://bn.wikipedia.org/wiki?curid=1399179", "content": "পুমোরি (নেপালি: पुमोरी) হলো হিমালয়ের মহালাঙ্গুর অংশের নেপাল–চীন সীমান্তে অবস্থিত একটি পর্বত। পুমোরি এভারেস্ট পর্বত থেকে মাত্র আট কিলোমিটার পশ্চিমে অবস্থিত। পুমোরি অর্থ শেরপা ভাষায় \"পর্বত কন্যা', যার নামকরণ করেছিলেন জর্জ ম্যালরি। 'পুমো' মানে যুবতী বা কন্যা ও শের্পা ভাষায় 'রি' মানে পাহাড়।  পর্বতারোহীরা কখনো কখনো পুমোরিকে 'এভারেস্টের কন্যা' বলে উল্লেখ করে থাকে। ম্যাল্রি তার মেয়ের নাম অনুসারে এটিকে ক্লেয়ার পিক নামেও ডাকতেন।\nপুমোরি একটি জনপ্রিয় ক্লাইম্বিং পিক। সবচেয়ে সহজ রুট হল গ্রেডেড ক্লাস ৩; যদিও এতে উল্লেখযোগ্য তুষারপাতের বিপদ রয়েছে। পুমোরি প্রথম ১৯৬২ সালে গেরহার্ড লেন্সার একটি জার্মান-সুইস অভিযানে আরোহণ করেন। ১৯৯৬ সালের বসন্তে দুই চেক (লিওপোল্ড সুলোভস্কি এবং জেডেনেক মাইকেলেক) দক্ষিণমুখে একটি নতুন পথে আরোহণ করতে সক্ষম হন।\nপুমোরির একটি বহিঃঅংশ হল কালা পাথর (৫,৬৪৩ মিটার; ১৮,৫১৪ ফুট), যা পুমোরির দক্ষিণ মুখের নীচে একটি বাদামী উঁচু স্থান হিসেবে প্রদর্শিত হয়। অনেক ট্রেকার যারা মাউন্ট এভারেস্টকে কাছ থেকে দেখতে যাচ্ছেন তারা কালা পাথরের চূড়ায় উঠার চেষ্টা করেন।\n\n\n== তথ্যসূত্র =="}