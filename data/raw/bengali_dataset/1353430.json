{"pageid": 1353430, "title": "আতিক আহমেদ", "url": "https://bn.wikipedia.org/wiki?curid=1353430", "content": "আতিক আহমেদ ( ১০ আগস্ট, ১৯৬২– ১৫ এপ্রিল, ২০২৩)  ছিলেন একজন ভারতীয় রাজনীতিবিদ, এবং সমাজবাদী পার্টি থেকে ভারতীয় সংসদ ও উত্তর প্রদেশ বিধানসভার সদস্য।  তার বিরুদ্ধে ১০০ টিরও বেশি ফৌজদারি মামলা নথিভুক্ত করা হয়েছিল এবং ২০১৯ থেকে ২০২৩ সালে বন্দুকধারীদের হাতে নিহত হওয়ার আগ পর্যন্ত তিনি কারাগারে ছিলেন। আহমেদ বিভিন্ন অভিযোগে কারাগারে থেকেও বেশ কয়েকটি নির্বাচনে লড়েছেন এবং  ২০১৬ সালের ১৫ ডিসেম্বরে স্যাম হিগিনবটম ইউনিভার্সিটি অফ এগ্রিকালচারের টেকনোলজি অ্যান্ড সায়েন্সের কর্মীদের লাঞ্ছিত করার অভিযোগে তাকে গ্রেপ্তার করা হয়েছিল। \nসরকার পক্ষ থেকে তাকে বিভিন্ন অভিযোগে গ্রেফতার করলেও বিরোধীদের অভিযোগ রয়েছে যে, আহমেদ রাজনৈতিক প্রতিহিংসার স্বীকার হয়েছেন এবং কেবল বামপন্থি রাজনীতিবিদ ও একজন প্রভাবশালী বিরোধী নেতা হওয়ার কারণে তাকে মাফিয়া হিসেবে পরিচিত করা হয়েছে।  তবে আতিকের বিরুদ্ধে আনীত প্রায় অধিকাংশ অভিযোগ প্রমাণিত হয়েছে বলে দাবি করা হয়।\n\n\n== প্রারম্ভিক ও ব্যক্তিগত জীবন ==\nআহমেদ শায়েস্তা পারভীনকে বিয়ে করেন এবং  এই দম্পতির পাঁচ ছেলে রয়েছে।  আহমেদের ভাই খালিদ আজিমও ( আশরাফ ) সমাজবাদী পার্টির প্রাক্তন বিধায়ক ছিলেন। \n\n\n== রাজনৈতিক পরিসংখ্যান ==\nআহমেদ মোট ৫ বার বিধায়ক এবং ১ বার লোকসভা সাংসদ নির্বাচিত হয়েছেন। \n\n\n== মৃত্যু ==\n২০২৩ সালের ১৩ এপ্রিল আহমেদের ছেলে আসাদকে উত্তর প্রদেশ পুলিশের স্পেশাল টাস্ক ফোর্স ঝাঁসিতে অভিযানের সময় এনকাউন্টারে হত্যা করে। \n২০২৩ সালের ১৫ এপ্রিল প্রয়াগরাজে পুলিশ সদস্যের উপস্থিতিতে আদালত-নির্দেশিত মেডিকেল পরীক্ষার জন্য নিয়ে যাওয়ার সময় আহমেদকে নিজের ছেলের শেষকৃত্যের সময় তার অনুপস্থিতি সম্পর্কে জিজ্ঞাসা করা হলে তিনি হিন্দিতে বলেন, \"नहीं ले गए तो नहीं गए\" ( আমাকে নেওয়া হয়নি, তাই আমি যাইনি)। তার ভাই আশরাফ যখন এর প্রতিক্রিয়ায় অপর অভিযুক্ত সহ-ষড়যন্ত্রকারী গুড্ডুর কথা উল্লেখ করতে যাচ্ছিল, তখন আতিক আহমদের মাথায় একটি পিস্তল ঠেকিয়ে গুলি করা হয় এবং এর ফলে তার মৃত্যু হন। এতে আশরাফ আহমেদও নিহত হন এবং হামলার ভিডিও ধারণ করে টেলিভিশনে সরাসরি সম্প্রচার করা হয়। গোলাগুলির সময় আহমেদকে পুলিশ সদস্যরা ঘিরে ফেলেছিল। \nএতে তিনজন অপরাধী মিডিয়াকর্মী হিসাবে নিজেদের জাহির করে তার কাছাকাছি অবস্থান নিয়েছিল এবং হত্যা করার পরে তারা পালানোর চেষ্টা করেইনি; বরং \"জয় শ্রীরাম\" স্লোগান দিয়ে আত্মসমর্পণ করেছিল। তাদের চিহ্নিত করে গ্রেফতার করা হয় এবং অনেকেই এই হামলাকে পুলিশের দায়িত্বহীনতার বহিঃপ্রকাশ ও হিন্দুত্ববাদী সন্ত্রাসের নমুনা হিসেবে উল্লেখ করে। \n\n\n== তথ্যসূত্র =="}