{"pageid": 1116398, "title": "রিমেম্বার মি", "url": "https://bn.wikipedia.org/wiki?curid=1116398", "content": "রিমেম্বার মি হলো ২০১০ সালে মুক্তিপ্রাপ্ত আমেরিকান উঠতি বয়সী প্রণয়ধর্মী নাট্য চলচ্চিত্র। এটি পরিচালনা করেছেন অ্যালান কল্টার এবং রচনা করেছেন উইল ফেটারস। এতে অভিনয় করেছেন রবার্ট প্যাটিনসন, এমিলি দে রাভিন, ক্রিস কুপার, লিনা অলিন এবং পিয়ার্স ব্রসনান। এটি সমালোচক এবং দর্শকদের কাছ থেকে মিশ্র নেতিবাচক প্রতিক্রিয়া পায়। যদিও বেশিরভাগ সমালোচনা শেষ দৃশ্যকে নিয়ে যা দর্শকদের মাঝে বিভক্তি সৃষ্টি করে।\n\n\n== কাহিনী সারসংক্ষেপ ==\nএকটি পারিবারিক দুর্ঘটনার ফলে টাইলর (রবার্ট প্যাটিনসন) এবং তার বাবার (পিয়ার্স ব্রসনান) টানাপোড়ন সম্পর্ক রয়েছে। সে অবাধ্য এবং সমস্যাপরায়ণ, সে ভাবে কেউ তার ব্যাথা বুঝতে পারবে না, তখন তার এলি'র (এমিলি দে রাভিন) সাথে দেখা হয়। এলি'র উষ্ণ এবং উদ্দীপনা তাকে ঠিক করে তোলে এবং সে তার প্রেমে পড়ে যায়। কিন্তু যখন টাইলর পুনরায় সুখ এবং নিজের জীবনের অর্থ বুঝতে শুরু করে তখন বহির্গামী গোপনীয়তা তাদের প্রেমকে হুমকির মুখে ফেলে।\n\n\n== কুশীলব ==\nরবার্ট প্যাটিনসন - টাইলর হকিন্স\nএমিলি দে রাভিন - এলিসা \"এলি\" ক্রেইগ\nক্রিস কুপার - সার্জেন্ট নেইল ক্রেইগ, এনওয়াইপিডি গোয়েন্দা, এলি'র পিতা\nলিনা অলিন - ডায়ানা হিরসচ, টাইলর এবং ক্যারোলিন এর মাতা\nটেট এলিংটন - এডিওন হল, টাইলর এর রুমমেট এবং বন্ধু\nরুবি জারিন্স - ক্যারোলিন হকিন্স, টাইলর এর ছোট বোন\nপিয়ার্স ব্রসনান - চার্লস হকিন্স, টাইলর এবং ক্যারোলিন এর পিতা\nকেট বার্টন - জেনিন, চার্লস এর সহকারী\nগ্রেগরি জবারা - লেস হিরসচ, ডায়ানা'র নতুন সঙ্গী\n\n\n== মুক্তি ==\nএটি মার্চ ১, ২০১০ সালে নিউ ইয়র্কের \"প্যারিস থিয়েটার\" এ প্রিমিয়ার হয়, এবং বিশ্বব্যাপী মার্চ ১২, ২০১০ সালে মুক্তি পায়। এটি যুক্তরাজ্যে ১২এ এবং যুক্তরাষ্ট্রে পিজি ১৩ রেটিং পায়।\n\n\n== হোম মিডিয়া ==\nসাম্মিত এন্টারটেইনমেন্ট জুন ২২, ২০১০ সালে এর ডিভিডি এবং ব্লু-রে মুক্তি দেয়ার ঘোষণা করে।\n\n\n== গ্রহণ ==\n\n\n=== সমালোচকদের প্রতিক্রিয়া ===\nরোটেন টমেটোস থেকে এটি ২৭% রেটিং পায় ১০৮ টি রিভিউ এর এর ভিত্তিতে। মেটাক্রিটিক এটিকে ১০০ এর মধ্যে ৪০ স্কোর দেয়, সমালোচকদের কাছ থেকে ২৯ টি রিভিউ এর ভিত্তিতে। যার অর্থ হলো \"মিশ্র বা মোটামুটি\" মানের।\n\n\n=== বক্স অফিস ===\nরিমেম্বার মি এলাইস ইন ওয়ান্ডারল্যান্ড, গ্রীণ জোন, শি'জ আউট অফ মাই লিগ এবং শাটার আইল্যান্ড এর পিছনে পঞ্চম অবস্থানে থেকে শুরু করে এটি প্রথম সপ্তাহান্তে $৮.০৮ মিলিয়ন এবং জুলাই ৬ পর্যন্ত বক্স অফিসে এটি মোট $৫৬.০৩ মিলিয়ন আয় করে।\n\n\n=== পুরস্কার ===\n\n\n== সঙ্গীত ==\nরিমেম্বার মি'র আনুষ্ঠানিক অ্যালবাম মুক্তি পায় মার্চ ৯, ২০১০ সালে। \"মার্সেলো জার্ভস\" এর সুরকৃত একটি অ্যালবাম ও মুক্তি পায়। এই চলচ্চিত্রে ২৬ টি গান রয়েছে, যেখানে মুল অ্যালবামে ১৪ টি গান রয়েছে। এছাড়াও নুসরাত ফাতেহ আলী খানের গান \"সাসো কি মেলা পে সিমারো\" ও চলচ্চিত্রটিতে শোনা যায় যখন টাইলর এলি কে গান্ধী রেস্টুরেন্টে প্রথমবারের মতো ডেট এ নিয়ে যায়।\n\n\n== তথ্যসূত্র =="}