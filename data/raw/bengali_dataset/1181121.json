{"pageid": 1181121, "title": "মোহাম্মাদ ওয়াসিম (আমিরাতি ক্রিকেটার)", "url": "https://bn.wikipedia.org/wiki?curid=1181121", "content": "মোহাম্মদ ওয়াসিম (জন্ম: ১২ ফেব্রুয়ারি ১৯৯৪) হলেন একজন পাকিস্তানি বংশোদ্ভূত ক্রিকেটার, যিনি সংযুক্ত আরব আমিরাত জাতীয় ক্রিকেট দলের হয়ে খেলেন।\n\n\n== ঘরোয়া ক্রিকেট ==\n২০২১ সালের ৩রা ফেব্রুয়ারি তারিখে, ২০২১ টি১০ লিগের ম্যাচে মাত্র ১২ বলে দ্রুততম ফিফটির রেকর্ড করেন। মে মাসে, ২০২১ পাকিস্তান সুপার লিগে মুলতান সুলতান্স তাকে একজন বদলি খেলোয়াড় হিসেবে দলে নিয়েছিল।\n\n\n== আন্তর্জাতিক ক্রিকেট ==\n২০২১ সালের অক্টোবর মাসে, তাকে ২০২১ গ্রীষ্মকালীন টি২০ ব্যাশ টুর্নামেন্টের জন্য সংযুক্ত আরব আমিরাতের আন্তর্জাতিক টি২০ দলে অন্তর্ভুক্ত করা হয়েছিল। অতঃপর ৫ই অক্টোবর তারিখে, নামিবিয়ার বিপক্ষে সংযুক্ত আরব আমিরাতের হয়ে তিনি টি-টোয়েন্টিতে অভিষেক করেছেন। এর পাঁচ দিন পর আয়ারল্যান্ডের বিরুদ্ধে সংযুক্ত আরব আমিরাতের ম্যাচে ওয়াসিম টি-টোয়েন্টি ক্রিকেটে তার প্রথম সেঞ্চুরি করেন; তিনি উক্ত ম্যাচে মাত্র ৬২ বলে অপরাজিত ১০৭ রান করেছিলেন।\nনভেম্বর মাসে, তাকে ২০২১ নামিবিয়া ত্রি-দেশীয় সিরিজের জন্য সংযুক্ত আরব আমিরাতের একদিনের আন্তর্জাতিক দলে অন্তর্ভুক্ত করা হয়েছিল। ২০২২ সালের ফেব্রুয়ারি মাসে, ওমানের বিপক্ষের সিরিজের জন্যও তাকে সংযুক্ত আরব আমিরাতের ওডিআই দলে রাখা হয়েছিল।  ওমানের বিপক্ষে সংযুক্ত আরব আমিরাতের হয়ে ৫ই ফেব্রুয়ারি তারিখে তার একদিনের আন্তর্জাতিক ক্রিকেটে অভিষেক হয়েছে।\n\n\n=== আইসিসি র‍্যাঙ্কিং ===\nঅভিষেক হওয়ার পর থেকেই ওয়াসিম দারুণ খেলছেন। যার ফলে আইসিসির টি টোয়েন্টি র‍্যাঙ্কিংয়ে বেশ কয়েকবার শীর্ষ দশে নিজেকে অধিষ্ঠিত করতে পেরেছেন।\n\n\n== ব্যক্তিগত জীবন ==\nওয়াসিম পাকিস্তানে জন্মগ্রহণ করেন। তিনি মিয়া চান্নু শহরে বেড়ে ওঠেন এবং পাকিস্তানেই একজন খেলোয়াড় হিসেবে গড়ে ওঠেন। তারপর তিনি সংযুক্ত আরব আমিরাতে চলে যান এবং আইসিসির তিন বছরের বসবাসের প্রয়োজনীয়তা পূরণ করে ২০২১ সালের এপ্রিলে সংযুক্ত আরব আমিরাতের হয়ে খেলার যোগ্যতা অর্জন করেন।\n\n\n== তথ্যসূত্র =="}