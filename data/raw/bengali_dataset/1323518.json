{"pageid": 1323518, "title": "ইরশাদ-ই নাসওয়ান", "url": "https://bn.wikipedia.org/wiki?curid=1323518", "content": "ইরশাদ-ই নাসওয়ান ('মহিলাদের জন্য নির্দেশিকা'), আফগানিস্তানে প্রকাশিত মহিলাদের প্রথম সাময়িকী যা ১৯২১ সালে প্রতিষ্ঠিত হয়েছিল। সাময়িকীটি রাণী সোরায়া তরজি প্রতিষ্ঠা করেছিলেন। এটি আফগান সমাজের সংস্কারের জন্য রাজা ও রাণীর আধুনিকীকরণ প্রকল্পের একটি অংশ হিসাবে প্রতিষ্ঠিত হয়েছিল, এমন একটি নীতি যার মধ্যে নারীমুক্তি অন্তর্ভুক্ত ছিল এবং ইরশাদ-ই নাসওয়ান এর পাশাপাশি প্রথম মহিলা সমিতি আঞ্জুমান-ই হিমায়াত-ই-নিসওয়ান উভয়ই ছিল রাজকীয় সরকারের রাষ্ট্রীয় নারীবাদকে সমর্থন করার জন্য প্রতিষ্ঠিত হয়েছিল।\nসাময়িকীটি সাপ্তাহিকভাবে প্রকাশিত হয় এবং \"নারীর অধিকার, শিশু যত্ন, গার্হস্থ্য অর্থনীতি ও শিষ্টাচার\"-এর উপর সামাজিক, রাজনৈতিক ও আন্তর্জাতিক সমস্যা, নারীর অধিকারের পাশাপাশি ফ্যাশন এবং গৃহস্থালী সম্পর্কিত টিপস নিয়ে নিবন্ধ প্রচার করেছিল। এটি নারীর সমস্যা ও সংস্কারের বিষয় এবং আফগানিস্তানের মহিলাদের ইতিহাসে একটি প্রধান অগ্রণী ভূমিকা পালন করেছে এবং এটিকে আফগানিস্তানের মহিলাদের আলোকিত করার প্রথম সংবাদপত্র হিসাবে বর্ণনা করা হয়েছে।\nএটি রাণীর মা আসমা রাসম্যা দ্বারা সম্পাদিত হয়েছিল, যিনি এইভাবে আফগানিস্তানের প্রথম মহিলা সম্পাদক হয়েছিলেন ও রাণী সোরায়া নিজে মাঝে মাঝে এতে অবদান রেখেছিলেন। \n১৯২৯ সালে রাজা আমানুল্লাহ খান ও রানী সোরায়া তরজি ক্ষমতাচ্যুত হন। ক্ষমতা থেকে তাদের অপসারণের পর তাদের উত্তরসূরি হাবিবুল্লাহ গাজীর অধীনে নারী অধিকারের ওপর তীব্র প্রতিক্রিয়া দেখা দেয়। মহিলা সমিতি আঞ্জুমান-ই হিমায়াত-ই-নিসওয়ান ও ইরশাদ-ই নাসওয়ান নিষিদ্ধ করা হয়েছিল, মেয়েদের বিদ্যালয় বন্ধ করে দেওয়া হয়েছিল ও তুরস্কে পড়ার অনুমতি দেওয়া ছাত্রীদের আফগানিস্তানে ফেরত আনা হয়েছিল। ওড়না পরে আবার পরদায় প্রবেশ করতে বাধ্য করা হয়েছিল।\n\n\n== তথ্যসূত্র =="}