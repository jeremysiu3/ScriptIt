{"pageid": 1514, "title": "অন্দের্শ ইয়োনাস অংস্ট্রেম", "url": "https://bn.wikipedia.org/wiki?curid=1514", "content": "অন্দের্শ ইয়োনাস অংস্ট্রেম (আগস্ট ১৩, ১৮১৪ – জুন ২১, ১৮৭৪) একজন সুয়েডীয় পদার্থবিজ্ঞানী ও জ্যোতির্বিদ। তিনি বর্ণালীবীক্ষণের জনকদের একজন।\n\n\n== জীবনী ==\nঅন্দের্শ ১৮১৪ সালের ১৩ আগস্ট মেডেলপ্যাড, সুইডেন এ জন্মগ্রহণ করেন। তার পিতা ইয়োহান অংস্ট্রেম। অন্দের্শ হার্নোসান্ডে পড়াশুনা করেন। ১৮৩৩ সালে তিনি উপসালায় চলে যান এবং সেখানে উপসালা বিশ্ববিদ্যালয়ে ভর্তি হন। ১৮৩৯ সালে তিনি এই বিশ্ববিদ্যালয়ের পদার্থ বিজ্ঞানের ডসেন্ট হন। ১৮৪২ সালে ব্যবহারিক জ্যোতির্বিদ্যার অভিজ্ঞতা অর্জনের জন্য তিনি স্টকহোম মানমন্দির এ যান। পরের বছর তিনি উপসালা জ্যোতির্বিদ্যা মানমন্দির এ তত্ত্বাবধায়ক হিসেবে নিয়োগ লাভ করেন।\nতিনি রাজকীয় সুয়েডীয় বিজ্ঞান একাডেমি (১৮৫০), রয়েল সোসাইটি (১৮৭০), এবং ফরাসি ইনস্টিটিউট (১৮৭৩) এর নির্বাচিত সদস্য।\nতার পুত্র নুট অংস্ট্রেমও (১৮৫৭-১৯১০) একজন পদার্থবিদ।\nতিনি ১৮৭৪ সালের ২১ জুন উপসালায় মৃত্যুবরণ করেন।\n\n\n== তথ্যসূত্র =="}