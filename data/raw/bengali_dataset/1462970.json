{"pageid": 1462970, "title": "হেনরিক ড্যাম", "url": "https://bn.wikipedia.org/wiki?curid=1462970", "content": "কার্ল পিটার হেনরিক ড্যাম (২১ ফেব্রুয়ারি ১৮৯৫ - ১৭ এপ্রিল ১৯৭৬) হলেন একজন ডেনিশ প্রাণরসায়নবিদ এবং শরীরতত্ত্ববিদ। ভিটামিন কে এবং মানব শারীরবিদ্যায় এর ভূমিকা আবিষ্কারে এডওয়ার্ড ডোজির সাথে যৌথ কাজের জন্য তিনি ১৯৪৩ সালে চিকিৎসাবিজ্ঞানে নোবেল পুরস্কার লাভ করেন। ড্যামের মূল পরীক্ষা মুরগিকে কোলেস্টেরল-মুক্ত খাদ্য খাওয়ানোর সাথে সম্পৃক্ত ছিলো। তিনি অন্টারিও এগ্রিকালচারাল কলেজ (OAC)-এর বিজ্ঞানীদের প্রাপ্ত পরীক্ষা প্রতিবেদনের প্রতিলিপি তৈরি করেছিলেন।\n\n\n== জীবনী ==\nহেনরিক ড্যাম ১৮৯৫ সালের ২১ ফেব্রুয়ারি ডেনমার্কের কোপেনহেগেনে জন্মগ্রহণ করেন। তিনি ১৯২০ সালে কোপেনহেগেন পলিটেকনিক ইনস্টিটিউট (বর্তমানে টেকনিক্যাল ইউনিভার্সিটি অভ ডেনমার্ক) থেকে রসায়নে স্নাতক ডিগ্রি অর্জন করেন এবং স্কুল অভ এগ্রিকালচার অ্যান্ড ভেটেরিনারি মেডিসিনে রসায়নে সহকারী প্রশিক্ষক হিসেবে নিযুক্ত হন। ১৯২৩ সাল নাগাদ তিনি কোপেনহেগেন বিশ্ববিদ্যালয়ের ফিজিওলজিক্যাল ল্যাবরেটরিতে বায়োকেমিস্ট্রিতে প্রশিক্ষকের পদে অধিষ্ঠিত হন।\n১৯৪২ হতে ১৯৪৫ সাল পর্যন্ত ড্যাম রোচেস্টার বিশ্ববিদ্যালয়ে একজন জেষ্ঠ্য গবেষণা সহযোগী হিসাবে নিযুক্ত ছিলেন; এই সময়ের মধ্যে ১৯৪৩ সালে তিনি চিকিৎসা বিজ্ঞানে নোবেল পুরস্কার লাভ করেন। ১৯৫১ সালে অনুষ্ঠিত প্রথম লিন্ডাও নোবেলবিজয়ী সন্মেলনে অংশগ্রহণকারী সাত জনের মধ্যে তিনি ছিলেন অন্যতম।\n\n\n== আরও দেখুন ==\nচিকিৎসাবিজ্ঞানে নোবেল পুরস্কার বিজয়ীদের তালিকা;\nরোচেস্টার বিশ্ববিদ্যালয়;\nরচেস্টার বিশ্ববিদ্যালয়ের সাথে যুক্ত নোবেল বিজয়ীদের তালিকা।\n\n\n== তথ্যসূত্র ==\n\n\n== বহিঃসংযোগ ==\n\nNobelprize.org-এ হেনরিক ড্যাম  (ইংরেজি) including the Nobel Lecture on 12 December 1946 The Discovery of Vitamin K, Its Biological Functions and Therapeutical Application\n\nটেমপ্লেট:চিকিৎসাবিজ্ঞানে নোবেল পুরস্কার বিজয়ী ১৯২৬-১৯৫০"}