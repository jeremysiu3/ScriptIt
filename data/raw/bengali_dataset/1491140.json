{"pageid": 1491140, "title": "হীরেন নাগ", "url": "https://bn.wikipedia.org/wiki?curid=1491140", "content": "হীরেন নাগ হলেন একজন ভারতীয় বাঙালি চলচ্চিত্র পরিচালক ও চিত্র নাট্যকার। বাংলা চলচ্চিত্র ছাড়াও, বলিউডে হিন্দি চলচ্চিত্র পরিচালনাতেও তিনে বিশেষ খ্যাতি অর্জন করেন। মুম্বায়ের রাজশ্রী প্রোডাকশনের প্রতিষ্ঠাতা তারাচাঁদ বারজাতিয়ার সঙ্গে কাজ করে গীত গাতা চল (১৯৭৫), ব্লকবাস্টার আঁখিও কে ঝরখোঁ সে (১৯৭৮), এবং অবোধ (১৯৮৪) সহ বেশ কয়েকটি চলচ্চিত্রের পরিচালনা করে বিশেষ পরিচিতি লাভ করেন।  ১৯৮৪ খ্রিস্টাব্দে, হীরেন নাগ পরিচালিত ছবিতে কাজ দিয়েই মাধুরী দীক্ষিতের সফল চলচ্চিত্র ক্যারিয়ার শুরু হয় । \n\n\n== পেশা ==\nহীরেন নাগ বাংলা চলচ্চিত্রে ১৯৫২ খ্রিস্টাব্দে প্রথম কাজ করেন 'কবি চন্দ্রাবতী' ছবিতে। তার শেষ মুক্তিপ্রাপ্ত ছবি \"টুনি বৌ\" মুক্তিলাভ করে ১৯৮৭ খ্রিস্টাব্দে। ছবি পরিচালনার পাশাপশি তিনি কিছু বাংলা ছবির চিত্র নাট্য রচনা করেন। \nখ্যাতনাম্নী ভারতীয় চলচ্চিত্র অভিনেত্রী  মাধুরী দীক্ষিতের অভিষেক হয় হীরেন নাগ পরিচালিত ১৯৮৪ খ্রিস্টাব্দের ১০ আগস্ট মুক্তিপ্রাপ্ত নাট্যধর্মী অবোধ ছবিতে। ছবিতে তাপস পালের চরিত্রের নাম ছিল শঙ্কর সিং, অন্যদিকে মাধুরী দীক্ষিতের চরিত্রের নাম ছিল গৌরী। যদিও ছবিটি বাণিজ্যিকভাবে সফল হয়নি, কিন্তু মাধুরী দীক্ষিতের অভিনয় দর্শককে মুগ্ধ করে। মাধুরী তার দীর্ঘ সফল চলচ্চিত্র জীবনের ক্যারিয়ার নিয়ে মন্তব্য করতে গিয়ে ২০২২ খ্রিস্টাব্দের কলকাতায় এক অনুষ্ঠানে সংযোজন করেন-\n\n'আমার প্রথম ছবির হিরো ছিলেন তাপস পাল। তিনি বাংলার মানুষ ছিলেন। আমাদের পরিচালক হীরেন নাগও এখানকার লোক। আমি তাঁদের ভুলে যাই কী ভাবে! কলকাতায় আসতে পেরে আমি খুবই খুশি।'\n\n\n== চলচ্চিত্রের তালিকা ==\nচলচ্চিত্র পরিচালক হিসাবে-\nহানিমুন (১৯৭৩)\nগীত গাতা চল (১৯৭৫)\nআঁখিও কে ঝরখোঁ সে (১৯৭৮)\nঅবোধ (১৯৮৪)\nদর্পণ (১৯৮৫)\nঅন্যান্য চলচ্চিত্র-\n১৯৮৩ - ফিল্ম হাই ফিল্ম\n১৯৮১ - আখেরি মুজরা\n১৯৮০ - মান অভিমান\n১৯৮০ - সাজন মেরে ম্যাঁয় সাজন কি\n১৯৭৯ - সুনয়না\nবাংলা চলচ্চিত্র-\n১৯৬৩ - বর্ণালী\n১৯৬৪ - প্রভাতের রঙ (চিত্র নাট্যকার )\n১৯৬৫ - থানা থেকে আসছি\n১৯৬৭ - জীবন মৃত্যু\n১৯৬৯ - চেনা অচেনা\n১৯৬৯ - সাবরমতী\n১৯৭১ - অন্ধ অতীত \n১৯৭২ - বিগলিত করুণা জাহ্নবী যমুনা\n১৯৭৫ - প্রিয় বান্ধবী\n\n\n== তথ্যসূত্র =="}