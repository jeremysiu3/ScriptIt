{"pageid": 1518607, "title": "প্রিয়া পি ভি", "url": "https://bn.wikipedia.org/wiki?curid=1518607", "content": "প্রিয়া পারথি ভালাপিল একজন ভারতীয় ফুটবল প্রশিক্ষক এবং প্রাক্তন ফুটবলার, তিনি বর্তমানে ভারতের অনূর্ধ্ব-১৭ মহিলা দলের প্রধান প্রশিক্ষক এবং ভারতের মহিলা ফুটবল দলের সহকারী প্রশিক্ষক। তিনি কেরালার প্রথম মহিলা প্রশিক্ষক, যিনি এএফসি ক-লাইসেন্স পেয়েছেন এবং ভারতের প্রথম মহিলা যিনি এএফসি প্রো লাইসেন্স পেয়েছেন। ২০২০ সালে, ভারতের মহিলা ফুটবলের শীর্ষ স্তরের লীগে তিনি গোকুলাম কেরালা (মহিলা) কে তাদের প্রথম ভারতীয় মহিলা লীগ শিরোপা এনে দেন।\n\n\n== প্রাথমিক জীবন এবং খেলোয়াড়ী জীবন ==\nপ্রিয়া পি ভি  কান্নুরের ভেঙ্গারা, মাদায়িতে জন্মগ্রহণ করেন। খুব অল্প বয়সেই তাঁর বাবা তাঁকে ফুটবলের সাথে পরিচয় করিয়ে দেন। ১৯৯৭ সালে তিনি কেরালা দলের জন্য নির্বাচিত হন এবং ২০০৯ সাল পর্যন্ত তাদের হয়ে খেলেন, এরপর তিনি খেলা থেকে অবসর নেন।\n\n\n== প্রশিক্ষক জীবন ==\nকালিকট বিশ্ববিদ্যালয় থেকে শারীরিক শিক্ষায় স্নাতকোত্তর ডিগ্রি অর্জনের পর, তিনি পরে পাতিয়ালার জাতীয় ক্রীড়া ইনস্টিটিউট থেকে প্রশিক্ষণে ডিপ্লোমা করেন। ২০০৭ সালে, তিনি এএফসি-সি লাইসেন্স অর্জন করেন। প্রশিক্ষক হিসেবে তাঁর প্রথম কৃতিত্ব আসে ২০১২ সালে, যখন তাঁর প্রশিক্ষণে অনূর্ধ্ব-১৪ ভারতের মহিলা দল এএফসি অনূর্ধ্ব-১৪ চ্যাম্পিয়নশিপ জেতে। ২০১৩ সালে প্রিয়ার তত্ত্বাবধানে দলটি আবার শিরোপা জেতে। পরবর্তীতে, তিনি কেরালার প্রথম মহিলা হিসেবে কোচিংয়ে এএফসি-ক লাইসেন্স পান। ২০২০ সালে, তিনি গোকুলাম কেরালা (মহিলা) কে তাদের প্রথম ভারতীয় মহিলা লীগ শিরোপা জয়ের নেতৃত্ব দেন।\n\n\n== সম্মাননা ==\n\n\n=== ব্যবস্থাপক (ম্যানেজার) ===\nগোকুলাম কেরালা\n\nভারতীয় মহিলা লীগ : ২০১৯–২০\nকেরালা মহিলা লীগের রানার্স-আপ: ২০২২–২৩\n\n\n== তথ্যসূত্র ==\n\n\n== বহিঃসংযোগ ==\nগ্লোবাল স্পোর্টস আর্কাইভে প্রিয়া পি ভি"}