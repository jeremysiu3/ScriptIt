{"pageid": 1382093, "title": "ফুটবল ক্লাব আনিয়াং", "url": "https://bn.wikipedia.org/wiki?curid=1382093", "content": "ফুটবল ক্লাব আনিয়াং (কোরীয়: 안양시민프로축구단, ইংরেজি: FC Anyang; সাধারণত এফসি আনিয়াং এবং সংক্ষেপে আনিয়াং নামে পরিচিত) হচ্ছে আনিয়াং ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০১৩ সালে প্রতিষ্ঠিত হয়েছে। ১৮,২১৬ ধারণক্ষমতাবিশিষ্ট আনিয়াং স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় লি উ-হিউং এবং সভাপতির দায়িত্ব পালন করছেন আনিয়াংয়ের গভর্নর। বর্তমানে দক্ষিণ কোরীয় রক্ষণভাগের খেলোয়াড় বেক দং-কিউ এই ক্লাবের অধিনায়কের দায়িত্ব পালন করছেন। \nকিম হিয়ং-জিম, বেক দং-হিউ, জু হিউন-উ, জনাথন মোয়া এবং কো কিউং-মিনের মতো খেলোয়াড়গণ আনিয়াংয়ের জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৩ মৌসুমে, পেশাদার ফুটবল ক্লাব হিসেবে প্রথম মৌসুমে আনিয়াং দক্ষিণ কোরিয়ার পেশাদার ফুটবল ক্লাবগুলোর মধ্যকার আয়োজিত দক্ষিণ কোরীয় ফুটবল লিগ পদ্ধতির তৎকালীন দ্বিতীয় স্তরের পেশাদার ফুটবল লিগ কে লিগ চ্যালেঞ্জে প্রতিদ্বন্দ্বিতা করেছিল;  উক্ত মৌসুমে আনিয়াং ১২ জয় এবং ৯ ড্রয়ে সর্বমোট ৪৫ পয়েন্ট অর্জন করে ২০১৩ কে লিগ চ্যালেঞ্জের সামগ্রিক পয়েন্ট তালিকায় ৫ম স্থান অর্জন করেছিল। কে লিগ চ্যালেঞ্জের উক্ত মৌসুমে দক্ষিণ কোরীয় আক্রমণভাগের খেলোয়াড় পার্ক সুং-জিন ৭টি গোল করে আনিয়াংয়ের হয়ে সর্বোচ্চ গোল করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}