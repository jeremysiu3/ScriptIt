{"pageid": 1115781, "title": "রেইডেন প্যাটারা", "url": "https://bn.wikipedia.org/wiki?curid=1115781", "content": "রেইডেন প্যাটারা (ইংরেজি: Reiden Patera) হল বৃহস্পতির প্রাকৃতিক উপগ্রহ আইয়োর একটি আগ্নেয় বৈশিষ্ট্য। গ্যালিলিও এসএসআই টিম কর্তৃক এই মহাকাশযানটির প্রথম বৃহস্পতি পরিক্রমার সময় প্রথম শনাক্ত করা হয়েছিল। প্রথম দিকে এটিকে শনাক্ত করা হয় একটি হটস্পট হিসেবে। এক সময়ে মনে করা হয়েছিল যে এই প্যাটারার সক্রিয়তা স্তব্ধ হয়ে গিয়েছে অথবা মহাকাশযানের সলিড স্টেট ইমেজার বা নিয়ার-ইনফ্রারেড ম্যাপিং স্পেকট্রোমিটারের সীমার নিচে দুর্বলতর হয়ে পড়েছে। যদিও ২০০২ সালে দেখা যায় যে রেইডেন প্যাটারাটি গ্যালিলিও-র চব্বিশতম পরিক্রমার সময় থেকে যথেষ্ট অন্ধকারাচ্ছন্ন হয়ে পড়েছে। এটির থেকে উজ্জ্বল লাল পাইরোক্লাস্টিক সঞ্চয় নির্গত হয়ে থাকে। এই প্যাটারার স্থানাঙ্ক হল ১৩.৪° দক্ষিণ ২৩৫.৪৫° পশ্চিম﻿ / -13.4; -235.45﻿ (Reiden Patera) এবং এটির ব্যাস ৭০ কিলোমিটার। এটির নামকরণ করা হয়েছে এক জাপানি ঝঞ্ঝাদেবীর নামানুসারে (আধুনিক ইংরেজি নামকরণ প্রণালী অনুযায়ী \"রাইজিন\")। রেইডেন প্যাটারার পূর্ব দিকে আশা প্যাটারা এবং উত্তর দিকে কামি-নারি প্যাটারা অবস্থিত।\n\n\n== তথ্যসূত্র =="}