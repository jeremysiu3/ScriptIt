{"pageid": 1026035, "title": "নকশে হায়াত", "url": "https://bn.wikipedia.org/wiki?curid=1026035", "content": "নকশে হায়াত (উর্দু: نقش حیات‎‎) দেওবন্দি ইসলামি পণ্ডিত হুসাইন আহমদ মাদানির স্বরচিত জীবনচরিত বা আত্মজীবনী। তিনি ১৯৫৩ সালে উর্দু ভাষায় এই গ্রন্থটি রচনা করেন যা ২ খণ্ডে প্রকাশিত হয়েছিল। এটি জীবনীগ্রন্থ হলেও লেখক মাত্র এক পঞ্চমাংশে নিজের জীবনী লিখেছেন, বাকি অংশে আলোচিত হয়েছে ভারতের ইতিহাস। সেদিক থেকে এটি ব্রিটিশ সাম্রাজ্যবাদের বিরুদ্ধে একটি ঐতিহাসিক দলিল। গ্রন্থটি ভারতবর্ষে ব্রিটিশদের আগমন থেকে নিয়ে তাদের সাম্রাজ্য শেষ হবার আগ পর্যন্ত সমস্ত উল্লেখযোগ্য ঘটনার সমষ্টি, ব্রিটিশ সাম্রাজ্যের শোষণ নীতি ও প্রবঞ্চনাসমূহের একটি বিশ্বকোষ। এ বই উপমহাদেশের স্বাধীনতাকামী মানুষের আন্দোলন বিপ্লব এবং সেসময়ের রাজনৈতিক চিন্তা-চেতনার এক নির্ভরযোগ্য পূর্ণাঙ্গ আলোচনা। মাদানি এই গ্রন্থে ব্রিটিশ লেখকদের উদ্ধৃতি দিয়ে তাদের ইতিহাস বিকৃতি তুলে ধরেছেন এবং সাথে সত্য ইতিহাসও জুড়ে দিয়েছেন।\n\n\n== বিষয়বস্তু ==\n\nবইটির আলোচ্য বিষয় ও অধ্যায় সমূহ:\n\nজন্ম ও জন্ম তারিখ\nবংশগত ধারাবাহিকতা\nপারিবারিক জীবিকা নির্বাহ\nপারিবারিক ইতিহাস\nপিতা সৈয়দ হাবিবুল্লাহর সংক্ষিপ্ত জীবনী (জন্ম, বিবাহ, অবদান ইত্যাদি)\nস্বরচিত উর্দু ও ফার্সি কবিতাবলি\nদারুল উলুম দেওবন্দে অধ্যয়ন ও পরীক্ষা\nভারত থেকে মদিনায় গমন\nযারকা নদীর অবস্থা\nমদিনায় শিক্ষাগ্রহণ ও অবস্থান\nভাই সৈয়দ আহমদের গাঙ্গুহে আগমন\nতায়েফবাসীদের জন্য বক্তব্য\nরশিদ আহমদ গাঙ্গুহির শিষ্যত্বলাভ\nদ্বিতীয় বিবাহের উদ্দেশ্যে ভারতে আগমন\nমদিনার শিক্ষাগত অবস্থা এবং দেওবন্দে আগমনের মূল কারণ\nমৌলভি রেজা খান বেরেলভির মামলা\nহুসামুল হারামাইনের বাস্তবতা\nরশিদ আহমদ গাঙ্গুহির উপর অপবাদ\nখলিল আহমদ সাহারানপুরির ওপর অপবাদ\nআশরাফ আলী থানভীর ব্যাপারে অপবাদ\nদ্বিতীয়বার ভারত আগমন\nসৈয়দ আহমদ আলীর অবস্থা\nদেওবন্দে উপস্থিতির কারণ\nদেওবন্দে পুনর্মিলনী অনুষ্ঠান\nপুনর্মিলনীর বাস্তবতা ও প্রচলন\nমাদানির পাগড়ি লাভ ও সংখ্যা\nভারত থেকে হেজাযে প্রত্যাবর্তন\nতৃতীয়বার ভারত ভ্রমণ\nওয়াহিদ আহমদের মৃত্যু\nতৃতীয়বার মদিনায় প্রত্যাবর্তন\nরাজনীতির সাথে মাদানির সম্পৃক্ততা\nমাহমুদ হাসান দেওবন্দির রচনাবলি, বিপ্লবী কর্মকাণ্ড, জিহাদের স্পৃহা, আন্দোলনের প্রারম্ভ\nব্রিটিশ শাসনামলে ভারতের মূল্যহীনতা ও মর্যাদাহানি\nব্রিটিশপূর্ব ভারতের সামাজিক ও অর্থনৈতিক অবস্থা\nব্রিটিশযুগে সামাজিক ধস\nচারিত্রিক ধস\nব্রিটিশপূর্ব ভারতীয়দের চরিত্র\nচারিত্রিক নিম্নমুখীতার কারণ\nশিক্ষা থেকে বঞ্চিত হওয়া\nপূর্ববর্তী অবস্থা\nশিক্ষাহীনতা\nসম্পদ হারানো\nব্রিটিশপূর্ব ভারতের উন্নত জীবনব্যবস্থা\nব্রিটিশপূর্ব ভারতে ভিন্নজাতির আগমণ ও শাসকবর্গের পর্যাবেক্ষণ\nব্রিটিশদের ধ্বংসের ভিত্তি\n১৬০৮—১৭৫৭: প্রাথমিক ব্যবসাভিত্তিক কোম্পানি শাসন\n১৭৫৭—১৮৩২: দ্বিতীয়বার জোরপূর্বক বশীকরণভিত্তিক কোম্পানি শাসন\n১৮৩৩—১৯০১: তৃতীয়বার কোম্পানি শাসন\nদ্রব্যমূল্য হ্রাসের পরিবর্তে মূল্যবৃদ্ধি, দুর্ভিক্ষে চাষাবাদের সংকট এবং কৃষিক্ষেত্রে ক্ষতি\nদ্রব্যমূল্য বৃদ্ধি\nবিচক্ষণতার পরিবর্তে মূর্খতা\nশিল্প ও ব্যবসায় ধসের কূটনৈতিক কারণ\nঅমানবিক কর\nসহনশীলতা, ঐক্য ও সহানুভুতির স্থলে ধৃষ্টতা, বিদ্বেষ ও শত্রুতা\nঅঙ্গীকার ভঙ্গ, বিশ্বাসঘাতকতা ও নিজ বক্তব্যের বরখেলাফ\nরাজ্য সম্প্রসারণ সম্পর্কে ১৮৫৭ সালের রাজকীয় আদেশ এবং তার লঙ্ঘন\nপারিবারিক সম্পত্তি, জমিদারি এবং রাজস্ব সম্পর্কিত ঘোষণা এবং তার লঙ্ঘন\nভারতে শাসনলাভের সময় করা অঙ্গীকার ভঙ্গ\nপবিত্র স্থানগুলো সম্পর্কে ঘোষণা এবং বিশ্বাসঘাতকতা\nবিভিন্ন ভাবে মুসলমানদের উপর ধ্বংসযজ্ঞ চালানো\nমুসলমানদের উপর অত্যাচারের নীতি\nমুসলমানদের নেতৃত্ব থেকে অপসারণ\nনির্মম অন্যায়, তুচ্ছ-তাচ্ছিল্য, ওয়াকফ্কৃত জমি ও সম্পত্তি দখল\nমুসলমানদের আয়ের উৎসসমূহ\nশক্তিশালী হওয়া মাত্রই মুসলমানদের ধ্বংসের পরিকল্পনা\nজমিদারিচক্রে মুসলমানদের উপর অত্যাচার\nমুসলমান ও মুসলিম বাদশাহদের সাথে বিশ্বাসঘাতকতা\nপুরোনো শৃঙ্খলা ভঙ্গ\nমুসলিমদের ধ্বংসের জন্য হিন্দুদেরকে উত্তেজিত করা\nমুসলমানদের চিকিৎসা\nমুসলমানদের অভিযোগ\nউড়িষ্যার মুসলিমদের অভিযোগ\nসমাপ্ত\n\n\n== মন্তব্য ==\nমুহাম্মদ তাকি উসমানি বলেন, \n\nমাদানির রচনা সম্পর্কে সত্যেন সেন লিখেছেন,\n\n“ধর্মীয় ব্যাপারে মাওলানা হুসাইন আহমদ মাদানির দৃষ্টি ছিল অত্যন্ত গভীর ও উদার। উপমহাদেশের রাজনৈতিক ও অর্থনৈতিক ইতিহাস এবং মুসলিম দেশগুলির সঙ্গে পাশ্চাত্য শক্তিগুলির আন্তর্জাতিক অবস্থা সম্পর্কে তার গভীর জ্ঞান ছিল। তাঁর মত একান্ত ধর্মপ্রাণ একজন মাওলানার পক্ষে এটা কি করে সম্ভব হয়েছিল, সে কথা ভাবতে গেলে বিস্ময়ের অন্ত থাকে না। মাওলানা মাদানি সমাজ ও রাষ্ট্রের সমস্যাগুলি নিয়ে গভীরভাবে চিন্তা করতেন। উপমহাদেশের রাজনীতি ও অর্থনীতি এবং আন্তর্জাতিক বিষয়ে তাঁর যে সমস্ত রচনা আছে, তা থেকে এর যথেষ্ট পরিচয় পাওয়া যায়।”\n\n\n== আরও দেখুন ==\nমুত্তাহেদায়ে কওমিয়্যাত আওর ইসলাম\n\n\n== তথ্যসূত্র ==\n\n\n== বহিঃসংযোগ ==\nনকশে হায়াত’ বইয়ের মোড়ক উন্মোচন আজ\nমূল উর্দু সংস্করণ\nহুসাইন আহমদ মাদানির রচনাবলি\n1\n2"}