{"pageid": 1145797, "title": "পুলিশ কমিশনার", "url": "https://bn.wikipedia.org/wiki?curid=1145797", "content": "পুলিশ কমিশনার মেট্রোপলিটন পুলিশের প্রধান। সাধারণত তিনি বিসিএস পুলিশ ক্যাডারের তৃতীয় গ্রেডের সদস্য। বাংলাদেশের পদমর্যাদা ক্রম অনুযায়ী পুলিশ কমিশনারের পদমর্যাদা ২২ নম্বরে। পুলিশের ডেপুটি ইন্সপেক্টর জেনারেলদের মধ্য হতে পুলিশ কমিশনার নিয়োগ দেওয়া হয়। যদিও সম্প্রতি ঢাকা মেট্রোপলিটন পুলিশের কমিশনারের পদকে গ্রেড-১ এ উন্নীত করা হয়েছে। মেট্রোপলিটন এলাকায় তাদের দপ্তর অবস্থিত।\n\nময়মনসিংহ বাদে অন্য সাতটি বিভাগীয় এবং গাজীপুর শহরের আইনশৃঙ্খলা রক্ষায় মেট্রোপলিটন পুলিশ গঠন করা হয়েছে। ১৯৭৬ সালে প্রথম ঢাকা মেট্রোপলিটন পুলিশ গঠিত হয়। পরবর্তীতে অন্য ছয়টি বিভাগীয় শহরে আরো ছয়টি এবং গাজীপুরে পৃথক মেট্রোপলিটন পুলিশ ফোর্স গঠিত হয়। মেট্রোপলিটান পুলিশের তালিকা:\n\nঢাকা মেট্রোপলিটন পুলিশ\nচট্টগ্রাম মেট্রোপলিটন পুলিশ\nখুলনা মেট্রোপলিটন পুলিশ\nসিলেট মেট্রোপলিটন পুলিশ\nরাজশাহী মেট্রোপলিটন পুলিশ\nবরিশাল মেট্রোপলিটন পুলিশ\nগাজীপুর মেট্রোপলিটন পুলিশ\nরংপুর মেট্রোপলিটন পুলিশ\n\n\n== নিয়োগ ==\nপুলিশ কমিশনার বাংলাদেশ সিভিল সার্ভিসের (পুলিশ ক্যাডার) তৃতীয় গ্রেডের সদস্যদের মধ্য থেকে নিয়োগ দেওয়া হয়। স্বরাষ্ট্র মন্ত্রণালয় উপ মহাপুলিশ পরিদর্শকদের পুলিশ কমিশনার হিসেবে নিয়োগ, পদায়ন ও বদলি করে থাকে।\n\n\n== তথ্যসূত্র ==\n\n১। ফৌজদারি কার্যবিধি, ১৮৯৮\nhttp://bdlaws.minlaw.gov.bd/act-75.html\n২। পুলিশ আইন, ১৮৬১\nhttp://bdlaws.minlaw.gov.bd/act-12.html\n\n\n== বহিঃসংযোগ =="}