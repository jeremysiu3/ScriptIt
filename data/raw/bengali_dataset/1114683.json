{"pageid": 1114683, "title": "সুমাইলা উয়াত্তারা", "url": "https://bn.wikipedia.org/wiki?curid=1114683", "content": "সুমাইলা উয়াত্তারা (ফরাসি: Soumaïla Ouattara; জন্ম: ৪ জুলাই ১৯৯৫) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে মরক্কী ক্লাব ফাতহ ইউনিয়ন এবং বুর্কিনা ফাসো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় হিসেবে খেলেন।\n২০১৪–১৫ মৌসুমে, বুর্কিনাবি ক্লাব বোবো দিউলাসোর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বোবো দিউলাসোর হয়ে মাত্র এক মৌসুম অতিবাহিত করার পর ২০১৫–১৬ মৌসুমে তিনি এসওএ-এ যোগদান করেছেন। এসওএ-এ মাত্র এক মৌসুম অতিবাহিত করার পর রাহিমোর সাথে চুক্তি স্বাক্ষর করেছেন। পরবর্তীকালে, তিনি কেপ টাউন স্পার্স, রাহিমো এবং রাজার হয়ে খেলেছেন। ২০২১–২২ মৌসুমে, তিনি রাজা হতে মরক্কী ক্লাব ফাতহ ইউনিয়নে যোগদান করেছেন।\nসুমাইলা ২০১৯ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসুমাইলা উয়াত্তারা ১৯৯৫ সালের ৪ঠা জুলাই তারিখে বুর্কিনা ফাসোর বোবো দিউলাসোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৯ সালের ৪ঠা সেপ্টেম্বর তারিখে, ২৪ বছর ও ২ মাস বয়সে, ডান পায়ে ফুটবল খেলায় পারদর্শী সুমাইলা লিবিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বুর্কিনা ফাসো ১–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে সুমাইলা সর্বমোট ১ ম্যাচে অংশগ্রহণ করেছেন।\nসুমাইলা ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১৮ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সুমাইলা উয়াত্তারা  (ইংরেজি)  \nট্রান্সফারমার্কেটে সুমাইলা উয়াত্তারা (ইংরেজি) \nওয়ার্ল্ডফুটবল.নেটে সুমাইলা উয়াত্তারা (ইংরেজি) \nইএসপিএন এফসিতে সুমাইলা উয়াত্তারা (ইংরেজি) \nন্যাশনাল-ফুটবল-টিমস.কমে সুমাইলা উয়াত্তারা (ইংরেজি)"}