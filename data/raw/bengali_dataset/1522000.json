{"pageid": 1522000, "title": "রিয়া মজুমদার সিংঘল", "url": "https://bn.wikipedia.org/wiki?curid=1522000", "content": "রিয়া মজুমদার সিংঘল (জন্ম ১৯৮২) একজন ভারতীয় উদ্যোক্তা, যিনি জৈব-বিয়োজনযোগ্য এবং ব্যবহারের পরে পরিত্যাজ্য পণ্য তৈরি করেন। তাঁর পুরস্কারের মধ্যে রয়েছে নারী শক্তি পুরস্কার ।\n\n\n== জীবন ==\nরিয়া মজুমদার সিংঘলের জন্ম ১৯৮২ সালে মুম্বাইয়ে । তিনি ব্রিস্টল, অক্সফোর্ড এবং হার্ভার্ড বিশ্ববিদ্যালয়ে পড়াশোনা করেছেন। তিনি লন্ডন এবং দুবাইতে সময় কাটিয়ে ২০০৯ সালে ভারতে ফিরে আসেন। তিনি ফাইজার ফার্মাসিউটিক্যাল কোম্পানির লন্ডন অফিসে বিক্রয় বিভাগে কাজ করতেন এবং পুনর্ব্যবহারের কথা চিন্তা না করেই এত প্লাস্টিক ফেলে দেওয়া দেখে তিনি অবাক হয়েছিলেন। ২০০৯ সালের মে মাসে তিনি ভারতে জৈব-বিয়োজনযোগ্য পণ্য তৈরির জন্য ১ মিলিয়ন ডলারের একটি কোম্পানি শুরু করেন।\n\nতিনি ২০ জন কর্মচারী রেখেছিলেন এবং তাঁর পণ্য বাজারজাত করতে গিয়েছিলেন কিন্তু তিনি খুব একটা ভালো সাড়া পাননি। তাঁর পণ্যগুলি মাটিতে পড়লে ৯০ দিনের মধ্যে জৈব-পচনশীল হয়ে যাবে। সাধারণ প্লাস্টিকের সঙ্গে তুলনা করলে মানুষ প্রথম যে প্লাস্টিক স্ট্র ব্যবহার করেছে তা এখনও কোথাও না কোথাও পড়ে মাটিতে জমছে।\nতাঁর কোম্পানি কাটলারি এবং প্লেটের মতো বিভিন্ন ধরণের ব্যবহারের পরে পরিত্যাজ্য (ডিসপোজেবল) জিনিসপত্র তৈরি করে। এগুলি শস্য শিল্পের বর্জ্য দিয়ে তৈরি। তাঁর অন্যতম গুরুত্বপূর্ণ গ্রাহক হল ভারতীয় রেলওয়ে।\n২০১৯ সালে তাঁকে \"ভারতে স্থায়ী খাদ্য প্যাকেজিং শিল্পের পথিকৃৎ\" হিসেবে নারী শক্তি পুরস্কার দেওয়া হয়। মনোনীত ১,০০০ জনেরও বেশি প্রার্থীর মধ্য থেকে তাঁকে নির্বাচিত করা হয়েছিল। নতুন দিল্লির  রাষ্ট্রপতি ভবনে এই পুরস্কার প্রদান করা হয়। ৪০ জনেরও বেশি নারীকে এই পুরস্কার দেওয়া হয়েছিল, তার মধ্যে তিনি ছিলেন একজন। এটি ভারতের মহিলাদের জন্য সর্বোচ্চ বেসামরিক সম্মান। তাঁদের পুরস্কারটি ভারতের তৎকালীন রাষ্ট্রপতি - রামনাথ কোবিন্দ কর্তৃক প্রদত্ত হয়েছিল।\n\n\n== পুরস্কার এবং সম্মাননা ==\nনারী শক্তি পুরস্কার \nওয়ার্ল্ড ইকোনমিক ফোরাম 'ইয়ং গ্লোবাল লিডার' (ওয়াইজিএল)\nকনফেডারেশন অফ ইন্ডিয়ান ইন্ডাস্ট্রির নারী ক্ষমতায়ন ও পরিষ্কার বায়ু সংক্রান্ত জাতীয় কমিটির সদস্য।\n\n\n== তথ্যসূত্র =="}