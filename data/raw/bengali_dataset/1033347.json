{"pageid": 1033347, "title": "ডাভিড রাউম", "url": "https://bn.wikipedia.org/wiki?curid=1033347", "content": "ডাভিড রাউম (জার্মান উচ্চারণ: [da:vid ʁɑu:m], জার্মান: David Raum; জন্ম: ২২ এপ্রিল ১৯৯৮) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব হফেনহাইম এবং জার্মানি অনূর্ধ্ব-২৩ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় এবং ডান পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০২–০৩ মৌসুমে, জার্মান ফুটবল ক্লাব টুস্পো নুর্নবের্গের যুব পর্যায়ের হয়ে খেলার মাধ্যমে রাউম ফুটবল জগতে প্রবেশ করেছেন এবং পরবর্তীকালে গ্রয়টার ফুর্টের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, প্রথমে গ্রয়টার ফুর্ট ২ এবং পরবর্তীতে গ্রয়টার ফুর্টের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৫ মৌসুম অতিবাহিত করেছেন; গ্রয়টার ফুর্টের হয়ে তিনি ৯৪ ম্যাচে ৪টি গোল করেছেন। ২০২১–২২ মৌসুমে, তিনি গ্রয়টার ফুর্ট হতে হফেনহাইমে যোগদান করেছেন।\n২০১৬ সালে, রাউম জার্মানি অনূর্ধ্ব-১৯ দলের হয়ে জার্মানির বয়সভিত্তিক পর্যায়ে অভিষেক করেছিলেন। দলগতভাবে, রাউম এপর্যন্ত ১টি শিরোপা জয়লাভ করেছেন, যা তিনি জার্মানির বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nডাভিড রাউম ১৯৯৮ সালের ২২শে এপ্রিল তারিখে জার্মানির নুর্নবের্গে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরাউম জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১৬ সালের ১৩ই নভেম্বর তারিখে তিনি চেক প্রজাতন্ত্র অনূর্ধ্ব-১৯ দলের বিরুদ্ধে এক প্রীতি ম্যাচে জার্মানি অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। জার্মানি অনূর্ধ্ব-১৯ দলের হয়ে তিনি ২০১৭ উয়েফা ইউরোপীয় অনূর্ধ্ব-১৯ চ্যাম্পিয়নশিপে অংশগ্রহণ করেছেন, তবে তার দল উক্ত প্রতিযোগিতায় শুধুমাত্র গ্রুপ পর্বে অংশগ্রহণ করতে সক্ষম হয়েছিল; উক্ত প্রতিযোগিতায় তিনি ৩ ম্যাচে অংশগ্রহণ করেছিলেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লিগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। ২০২১ সালে জার্মানি অনূর্ধ্ব-২১ দলের হয়ে তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের শিরোপা জয়লাভ করেছেন, যেখানে তিনি ৬টি ম্যাচে অংশগ্রহণ করেছেন। রাউম জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত জার্মানি অনূর্ধ্ব-২৩ দলে স্থান পেয়েছেন। তিনি ২০১৭ সালের ১৭ই এপ্রিল তারিখে এক প্রীতি ম্যাচে ডেনমার্ক অনূর্ধ্ব-১৯ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে ডাভিড রাউম (ইংরেজি) (এছাড়াও জার্মান ভাষায় উপলব্ধ) \nসকারওয়েতে ডাভিড রাউম  (ইংরেজি)  \nসকারবেসে ডাভিড রাউম (ইংরেজি) \nট্রান্সফারমার্কেটে ডাভিড রাউম (ইংরেজি) \nওয়ার্ল্ডফুটবল.নেটে ডাভিড রাউম (ইংরেজি) \nইএসপিএন এফসিতে ডাভিড রাউম (ইংরেজি)"}