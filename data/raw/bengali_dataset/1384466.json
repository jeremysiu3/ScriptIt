{"pageid": 1384466, "title": "নিউ ইয়র্ক সিটি ফুটবল ক্লাব", "url": "https://bn.wikipedia.org/wiki?curid=1384466", "content": "নিউ ইয়র্ক সিটি ফুটবল ক্লাব (ইংরেজি: New York City FC; সাধারণত নিউ ইয়র্ক সিটি এফসি এবং সংক্ষেপে নিউ ইয়র্ক সিটি নামে পরিচিত) হচ্ছে নিউ ইয়র্ক সিটি ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০১৩ সালের ২১শে মে তারিখে প্রতিষ্ঠিত হয়েছে। ২৮,৭৪৩ ধারণক্ষমতাবিশিষ্ট ইয়ানকি স্টেডিয়ামে দ্য পিজিয়ন্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় নিক কুশিং এবং সভাপতির দায়িত্ব পালন করছেন ব্র্যাড সিমস। বর্তমানে লুক্সেমবুর্গীয় রক্ষণভাগের খেলোয়াড় মাক্সিম শানো এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, নিউ ইয়র্ক সিটি এপর্যন্ত ১টি শিরোপা জয়লাভ করেছে।  শন জনসন, মাক্সি মোরালেস, আলেক্সান্দের কায়েন্স, দাভিদ ভিয়া এবং তাতি কাস্তেয়ানোসের মতো খেলোয়াড়গণ নিউ ইয়র্ক সিটির জার্সি গায়ে মাঠ কাঁপিয়েছেন।\n\n\n== ইতিহাস ==\n২০১৫ মৌসুমে নিউ ইয়র্ক সিটি প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১৫ সালের সালের ৮ই মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে জেসন ক্রেইসের অধীনে নিউ ইয়র্ক সিটি অরলান্ডো সিটির সাথে ১–১ গোলে ড্র করেছিল। ২০১৫ মেজর লিগ সকারে নিউ ইয়র্ক সিটি ১০টি জয় এবং ৭টি ড্রয়ে সর্বমোট ৩৭ পয়েন্ট অর্জন করে সামগ্রিক পয়েন্ট তালিকায় ১৭তম স্থান অর্জন করেছিল, যেখানে দাভিদ ভিয়া ১৮টি গোল করে লিগে নিউ ইয়র্ক সিটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে নিউ ইয়র্ক সিটি ফুটবল ক্লাব (ইংরেজি)"}