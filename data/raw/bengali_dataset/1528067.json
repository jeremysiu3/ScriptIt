{"pageid": 1528067, "title": "মালবিকা মেনন", "url": "https://bn.wikipedia.org/wiki?curid=1528067", "content": "মালবিকা মেনন একজন ভারতীয় অভিনেত্রী। তিনি মূলত মালায়ালাম চলচ্চিত্রে প্রধান চরিত্রে এবং তামিল চলচ্চিত্রে পার্শ্ব চরিত্রে অভিনয় করেন। \n\n\n== অভিনয় জীবন ==\n২০১২ সালে নিদ্রা চলচ্চিত্রের মাধ্যমে মালবিকা তার অভিনয় জীবনে প্রবেশ করেন। ২০১২ সালে নাইন ওয়ান সিক্স  চলচ্চিত্রে মুখ্য ভূমিকায় অভিনয় করেছিলেন তিনি। এর আগে তিনি ছোটখাটো পার্শ্ব চরিত্রে অভিনয় করেছিলেন। \nমালবিকা এন্তে কান্নান(২০১১)-এ একজন অভিনেত্রী হিসেবে কাজ করেছিলেন। এরপর তিনি মালয়ালম চলচ্চিত্র নিদ্রা (২০১২) -তে রেবতীর চরিত্রে অভিনয় করেন। একই বছরে তিনি হিরো (২০১২, মালয়ালম) ছবিতে অ্যানি থাঙ্কাচানের চরিত্রে এবং ৯১৬ (২০১২, মালয়ালম) ছবিতে প্রধান চরিত্র মীরার ভূমিকায় অভিনয় করেন।\nমালবিকা ২০১৩ সালে মুক্তিপ্রাপ্ত ইভান ভেরামথিরি (তামিল) ছবিতে দিব্যার চরিত্রে, ভিঝা (তামিল) ছবিতে রাক্কাম্মার চরিত্রে এবং নাদান (মালয়ালম) ছবিতে প্রিয়ম্বদা দেবদাসের চরিত্রে অভিনয় করেন। পরের বছর ব্রাম্মান (২০১৪, তামিল) ছবিতে লক্ষ্মীর চরিত্রে এবং স্পিচলেস (২০১৪, মালয়ালম) ছবিতে এক ছাত্রীর চরিত্রে অভিনয় করেন, যা একটি স্বল্পদৈর্ঘ্য চলচ্চিত্র।\nমালবিকা ২০১৫ সালে মুক্তিপ্রাপ্ত ভেথু ভেথু (তামিল) ছবিতে মহালক্ষ্মীর চরিত্রে, সার সি. পি. (মালয়ালম) ছবিতে মেরির চরিত্রে, মনসুন (মালয়ালম) ছবিতে জেসির চরিত্রে এবং জন হনাই (মালয়ালম) ছবিতে মারিয়ার চরিত্রে অভিনয় করেন। ২০১৬ সালে, মালবিকা নিজমা নিঝালা (তামিল) ছবিতে বাধনার চরিত্রে এবং লাভ কে রান (তেলুগু) ছবিতে অঞ্জলির চরিত্রে অভিনয় করেন।\nমালবিকা দেবায়ানাম(২০১৭) নামক মালয়ালম চলচ্চিত্রে সত্যভামার চরিত্রে অভিনয় করেন যার জন্য তিনি গুডনাইট পুরস্কার পেয়েছিলেন। সেই একই বছরে তিনি হ্যালো দুবাইকারান (মালয়ালম) ছবিতে তিনি জ্যোতির চরিত্রে অভিনয় করেন। ২০১৮ সালে মুক্তিপ্রাপ্ত ন্যান মেরিকুট্টি (মালয়ালম) ছবিতে তিনি অ্যানিকুট্টির চরিত্রে এবং জোসেফ (মালয়ালম) ছবিতে ডায়ানা জোসেফের চরিত্রে অভিনয় করেন।\nমালবিকা পরিঞ্জু মারিয়াম জোসে(২০১৯) শীর্ষক মালয়ালম চলচ্চিত্রে লিলির চরিত্রে, এডাক্কাড ব্যাটালিয়ন ০৬ (মালয়ালম) ছবিতে শালিনীর চরিত্রে এবং মামাঙ্গম (মালয়ালম) ছবিতে একজন নৃত্যশিল্পীর চরিত্রে অভিনয় করেন। ২০২০ সালে, মালবিকা আল মাল্লু (মালয়ালম) ছবিতে একজন গায়ক ও নৃত্যশিল্পীর চরিত্রে এবং লাভ এফএম (মালয়ালম) ছবিতে রাবিয়ার চরিত্রে অভিনয় করেন।\n\n\n== চলচ্চিত্র তালিকা ==\n\n\n== তথ্যসূত্র =="}