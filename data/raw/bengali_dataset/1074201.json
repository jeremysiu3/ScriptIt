{"pageid": 1074201, "title": "তালুকদার মোহাম্মাদ লোকমান হাকিম", "url": "https://bn.wikipedia.org/wiki?curid=1074201", "content": "তালুকদার মোহাম্মাদ লোকমান হাকিম একজন বাংলাদেশী অধ্যাপক ও বিশ্ববিদ্যালয় প্রশাসক। তিনি ইসলামী বিশ্ববিদ্যালয়, বাংলাদেশের ইসলামের ইতিহাস ও সংস্কৃতি বিভাগের অধ্যাপক। তিনি জুলাই ২০২১ সালে শরীয়তপুরের জেড এইচ সিকদার বিজ্ঞান ও প্রযুক্তি বিশ্ববিদ্যালয়ের উপাচার্য হিসাবে নিয়োগ প্রাপ্ত হন। এছাড়াও ইতিপূর্বে তিনি ইসলামী বিশ্ববিদ্যালয়ের প্রক্টরের দায়িত্ব পালন করেন।\n\n\n== প্রাথমিক জীবন ==\nতালুকদার লোকমান হাকিম ১৯৬৪ সালের ৩০ ডিসেম্বর বাগেরহাটের মোড়েলগঞ্জের পুটিখালী ইউনিয়নের ভাটখালী গ্রামে জন্মগ্রহণ করেন। তার পিতার নাম সিরাজ উদ্দিন তালুকদার। তিনি খুলনার হ্যানয় রেলওয়ে হাই স্কুল থেকে ১৯৮০ সালে এসএসসি এবং খুলনা মজিদ মেমোরিয়াল সিটি কলেজ থেকে ১৯৮৯ সালে এইচএসসি পাশ করেন। এরপরে রাজশাহী বিশ্ববিদ্যালয়ের ইসলামের ইতিহাস ও সংস্কৃতি বিভাগ থেকে ১৯৯১ সালে স্নাতক ও ১৯৯৩ সালে স্নাতকোত্তর ডিগ্রি অর্জন করেন। এরপরে ২০০৫ রাজশাহী বিশ্ববিদ্যালয়ের ইসলামের ইতিহাস ও সংস্কৃতি বিভাগের ইমেরিটাস অধ্যাপক এ কে এম ইয়াকুব আলীর তত্বাবাধনে ইসলামী বিশ্ববিদ্যালয়, বাংলাদেশ থেকে পিএইচডি সনদ অর্জন করেন।\n\n\n== কর্মজীবন ==\nতালুকদার লোকমান হাকিম ৫ অক্টোবর ১৯৯৫ সালে পঞ্চদশ বাংলাদেশ সিভিল সার্ভিস পরীক্ষায় শিক্ষা ক্যাডারে উত্তীর্ণ হয়ে নীলফামারী সরকারি কলেজে প্রভাষক পদে যোগদান করেন। ১৯৯৬ সালে ইসলামী বিশ্ববিদ্যালয়ে ইসলামের ইতিহাস ও সংস্কৃতি বিভাগের প্রভাষক পদে যোগ দেন।একই বিশ্ববিদ্যালয়ে ইসলামের ইতিহাস ও সংস্কৃতি বিভাগে তিনি ১৯৯৯ সালে তিনি সহকারী অধ্যাপক, ২০০৫ সালে সহযোগী অধ্যাপক এবং ২০০৯ সালে অধ্যাপক পদে অধ্যাপনা করেছেন।\nতিনি ইসলামী বিশ্ববিদ্যালয়ের জাতির পিতা বঙ্গবন্ধু শেখ মুজিবুর রহমান হলের প্রভোষ্টের দায়িত্ব পালন করেন। এছাড়াও বিশ্ববিদ্যালয়ের সহকারী প্রক্টর, ছাত্র উপদেষ্টা, প্রভোষ্ট কাউন্সিলের সভাপতি সহ আরো বিভিন্ন দায়িত্ব পালন করেন। বিশ্ববিদ্যালয়ের শিক্ষায়তনিক ও প্রশাসনিক দায়িত্বের বাইরে তিনি শাপলা ফোরামের কার্যনির্বাহি পরিষদের একজন সদস্য। তিনি ২০১৪ সালে ইসলামী বিশ্ববিদ্যালয়ের প্রক্টর হিসাবে নিযুক্ত হোন, এরপরে ৩০ জুলাই বাংলাদেশের রাষ্ট্রপতি কর্তৃক শরীয়তপুরের জেড এইচ সিকদার বিজ্ঞান ও প্রযুক্তি বিশ্ববিদ্যালয়ের উপাচার্য হিসাবে নিয়োগ প্রাপ্ত হন।\n\n\n== আরও দেখুন ==\nখোন্দকার আব্দুল্লাহ জাহাঙ্গীর\nরাশিদ আসকারী\nমোঃ শাহিনুর রহমান\n\n\n== তথ্যসূত্র =="}