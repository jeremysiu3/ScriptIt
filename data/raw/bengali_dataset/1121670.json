{"pageid": 1121670, "title": "সাই ভাজি", "url": "https://bn.wikipedia.org/wiki?curid=1121670", "content": "সাই ভাজি (সিন্ধি: سائي ڀاڄي) হল একটি সিন্ধি নিরামিষ তরকারি, যেটি তৈরি করা হয় ডাল (মসুর), পালং (পালং শাক) এবং অন্যান্য সবজি দিয়ে। এটি স্থানীয় রন্ধনপ্রণালীর একটি প্রধান অংশ গঠন করে এবং বিভিন্ন সবুজ শাকের মিশ্রণের কারণে এটি পুষ্টির একটি সমৃদ্ধ উৎস হিসেবে বিবেচিত হয়।\nএটি একটি স্বাস্থ্যকর খাদ্য এবং ভারত, পাকিস্তান এবং সিন্ধি প্রবাসীদের মধ্যে এটি একটি জনপ্রিয় পারিবারিক খাবার।\nএটি পুষ্টিকরের সঙ্গে সুষম খাদ্যও বটে। সঠিক পরিমাণে মশলা দিয়ে এবং ঘি বা তেল ও রসুনের সাথে রান্না করে এটি তৈরি হয়। এই খাবারটি নিজেই একটি সম্পূর্ণ খাবার অথবা একে রুটি বা ভাতের সাথে পরিবেশন করা যেতে পারে।\n\n\n== উৎস ==\nসিন্ধি ভাষার দুটি শব্দ থেকে তরকারির নামটি এসেছে বলে বলা হয়: সাই শব্দের অর্থ \"সবুজ\" এবং ভাজি অর্থ \"সবজি\", অর্থাৎ এই তরকারি রান্না করতে ব্যবহৃত উপাদানগুলি নামের মাধ্যমে বোঝানো হয়। সাই ভাজি সারা গ্রীষ্ম এবং শীতকালে যথাক্রমে রাত ও দিনের খাবার হিসাবে খাওয়া হয়। স্বাস্থ্যকর খাদ্য হিসেবে এটির পুষ্টিগুণ এবং প্রস্তুতির সরলতার কারণে এটিকে সকলেই পছন্দ করে। অভ্যন্তরস্থ সিন্ধুর শুষ্ক অঞ্চলে, মরসুমি শাকসবজি শুকানো হয় এবং সারা বছর ধরে রান্নার উদ্দেশ্যে মজুত করা হয়।\n\n\n== উপাদান এবং প্রস্তুতি ==\nসাই ভাজিতে ব্যবহৃত প্রধান উপাদানগুলির মধ্যে রয়েছে ছোট করে কাটা পালং শাক, সেইসাথে অল্প পরিমাণে মেথি, দিল এবং গোঙ্গুরা পাতা। ধুয়ে শুকনো করা করা ডালের (সাধারণত ছোলা বা মুগ) সঙ্গে সবুজ শাকগুলিকে মিশিয়ে রান্নার তেল বা ঘিয়ের সাহায্যে রান্না করা হয়।\nরান্নায় যোগ করা অন্যান্য উপাদানগুলির মধ্যে রয়েছে জিরা, আদা ও রসুন, কাটা পেঁয়াজ ও টমেটো, জল, লবণ, কাঁচা লঙ্কা, হলুদ ও ধনে গুঁড়ো, লাল লঙ্কার গুঁড়া, বেগুন এবং আলু। ব্যবহৃত মশলার মাত্রা সাধারণত হালকা হয়। রান্না করার পর তরকারিটির একটি মসৃণ এবং মাখন সদৃশ চেহারা হয়।\n\n\t\t\n\t\t\t\n\t\t\t\n\t\t\n\n\n== পরিবেশন ==\nসাই ভাজি বাসমতী চালের ভাত বা রুটির সাথে পরিবেশন করা যেতে পারে যেমন ডালপুরি। একটি জনপ্রিয় পরিবেশন সংমিশ্রণ হল খিচুড়ি ও সাই ভাজি।\n\n\n== আরও দেখুন ==\n\nসিন্ধি রন্ধনশৈলী\nশাক (তরকারি)\nপাকিস্তানি স্যুপ এবং স্ট্যু\nপাকিস্তানি নিরামিষ খাদ্য\nভারতীয় নিরামিষ খাদ্য\n\n\n== তথ্যসূত্র ==\n\nটেমপ্লেট:Pakistani dishes"}