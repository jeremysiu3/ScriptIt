{"pageid": 1453215, "title": "রাধা কিশোর মাণিক্য", "url": "https://bn.wikipedia.org/wiki?curid=1453215", "content": "মাণিক্য রাজবংশের মহারাজা রাধা কিশোর মাণিক্য ১৮৯৭ থেকে ১৯০৯ সাল পর্যন্ত ত্রিপুরা রাজ্যের রাজা হিসাবে রাজত্ব করেছিলেন। তাকে আধুনিক ত্রিপুরার অন্যতম স্থপতি হিসেবে বর্ণনা করা হয়।  \n\n\n== প্রশাসন ==\nমহারাজা রাধা কিশোর মাণিক্য পুলিশ ও রাজস্ব বিভাগকে পৃথকীকরণ করেন। ১৯০৫ সালের আগে রাজ্যের পুলিশ কর্মকর্তারা একইসাথে পুলিশ ও রাজস্ব আদায়ের দায়িত্ব পালন করতেন। ১৯০৭ সালে রাজা পুলিশ বিভাগকে সম্পূর্ণরূপে পুনর্গঠন করেন এবং পুলিশকে রাজস্ব আদায়ের কাজ থেকে অব্যাহতি দেন। এই পৃথকীকরণের পর রাজা কর্তৃক নিযুক্ত প্রথম পুলিশ সুপারিনটেনডেন্ট ছিলেন মিঃ জে.সি. দত্ত।\n\n\n== শিল্প ও শিক্ষার পৃষ্ঠপোষক ==\nরবীন্দ্রনাথ ঠাকুরের সঙ্গে রাজার ঘনিষ্ঠ সম্পর্ক ছিল। তার রাজত্বকালে রবীন্দ্রনাথ ঠাকুর ১৯০০ সালে প্রথম ত্রিপুরা সফর করেন। রাজা বিশ্বভারতী বিশ্ববিদ্যালয়কে বার্ষিক ১০০০ টাকা অনুদান দিয়ে সহায়তা করেছিলেন। ভয়াবহ ভূমিকম্পের কারণে রাজা আর্থিক সঙ্কটে থাকা সত্ত্বেও জগদীশ চন্দ্র বসুর বৈজ্ঞানিক গবেষণায় গোপনে সহায়তা করার জন্য তিনি তার পুত্রবধূর গহনা বন্ধক রেখেছিলেন। \nআর্থিক সঙ্কটে থাকা সত্ত্বেও  রাজা রাধা কিশোর মাণিক্য ১৮৯৯ - ১৯০১ সালের মধ্যে ১০ লক্ষ  (১ মিলিয়ন) টাকা খরচ করে উজ্জয়ন্ত প্রাসাদটি নির্মাণ করেন।  ত্রিপুরা রাজ্যের এর আগের রাজপ্রাসাদটি আগরতলা থেকে ১০ কিমি (৬ মাইল) দূরে অবস্থিত ছিল। তবে, ১৮৯৭ সালের একটি ভয়াবহ ভূমিকম্পে প্রাসাদটি ধ্বংস হয়ে যায় এবং পরবর্তীতে আগরতলা শহরের কেন্দ্রস্থলে এটিকে উজ্জয়ন্ত প্রাসাদ হিসাবে পুননির্মাণ করা হয়। \n\nরাজা রাধা কিশোর মাণিক্য ছিলেন শিক্ষানুরাগী। তিনি কৈলাশহরের আর.কে.আই স্কুল প্রতিষ্ঠা করেন। পাশাপাশি তিনি বর্তমান বাংলাদেশে অবস্থিত কুমিল্লা ভিক্টোরিয়া কলেজ নির্মাণেও অর্থ দিয়ে সাহায্য করেন। তাঁর দেওয়া আর্থিক সহায়তায় কলকাতার রাধাগোবিন্দ কর মেডিকেল কলেজ ও হাসপাতালের একটি পূর্ণাঙ্গ মেডিকেল ইউনিট স্থাপন করা হয়েছিল। \n\n\n== তথ্যসূত্র ==\n\n\n== বহিঃসংযোগ ==\nKingdom of Tripura - University of Queensland The name ujjayanta palace was given by RABINDRANATH TAGORE.\nThe ujjayanta palace was established in1901."}