{"pageid": 1029743, "title": "চীনা তাইপেই জাতীয় ফুটবল দল", "url": "https://bn.wikipedia.org/wiki?curid=1029743", "content": "চীনা তাইপেই জাতীয় ফুটবল দল (ইংরেজি: Chinese Taipei national football team) হচ্ছে আন্তর্জাতিক ফুটবলে চীনা তাইপেইয়ের প্রতিনিধিত্বকারী পুরুষদের জাতীয় দল, যার সকল কার্যক্রম চীনা তাইপেইয়ের ফুটবলের সর্বোচ্চ নিয়ন্ত্রক সংস্থা চীনা তাইপেই ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৫৪ সালের ১লা মে তারিখে, চীনা তাইপেই প্রথমবারের মতো আন্তর্জাতিক খেলায় অংশগ্রহণ করেছে; ফিলিপাইনের ম্যানিলায় অনুষ্ঠিত উক্ত ম্যাচে চীনা তাইপেই দক্ষিণ ভিয়েতনামকে ৩–২ গোলের ব্যবধানে পরাজিত করেছে।\n২০,০০০ ধারণক্ষমতাবিশিষ্ট তাইপেই পৌর স্টেডিয়ামে চীনা দল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় তাইওয়ানের রাজধানী তাইপেইয়ে অবস্থিত। বর্তমানে এই দলের ম্যানেজারের দায়িত্ব পালন করছেন ভম কা-হুম এবং অধিনায়কের দায়িত্ব পালন করছেন ছাংছুন ইয়াতাইয়ের মধ্যমাঠের খেলোয়াড় ছেন পো-লিয়াং।\nচীনা তাইপেই এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে চীনা তাইপেই এপর্যন্ত ২ বার অংশগ্রহণ করেছে, যার মধ্যে সেরা সাফল্য হচ্ছে ১৯৬০ এএফসি এশিয়ান কাপে তৃতীয় স্থান অধিকার করা। এছাড়াও, গ্রীষ্মকালীন অলিম্পিকে চীনা তাইপেইয়ের সেরা সাফল্য হচ্ছে রৌপ্য পদক জয়লাভ করা। এছাড়াও, এএফসি চ্যালেঞ্জ কাপে চীনা তাইপেই এপর্যন্ত মাত্র ১ বার অংশগ্রহণ করেছে, যেখানে তাদের সাফল্য হচ্ছে কোয়ার্টার-ফাইনালে পৌঁছানো, শ্রীলঙ্কার কাছে উক্ত ম্যাচটি তারা ৩–০ গোলের ব্যবধানে পরাজিত হয়েছে।\nছেন পো-লিয়াং, ছেন ই-ওয়েই, ছেন হাও-ওয়েই, উ ছুন-ছিন এবং লিন ছিয়েন-সুনের মতো খেলোয়াড়গণ চীনা তাইপেইয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৮ সালের এপ্রিল মাসে প্রকাশিত র‌্যাঙ্কিংয়ে চীনা তাইপেই তাদের ইতিহাসে সর্বোচ্চ অবস্থান (১২১তম) অর্জন করে এবং ২০১৬ সালের জুন মাসে প্রকাশিত র‌্যাঙ্কিংয়ে তারা ১৯১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে চীনা তাইপেইয়ের সর্বোচ্চ অবস্থান হচ্ছে ৬০তম (যা তারা ১৯৬৫ সালে অর্জন করেছিল) এবং সর্বনিম্ন অবস্থান হচ্ছে ২১৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (চীনা) (ইংরেজি)\nফিফা-এ চীনা তাইপেই জাতীয় ফুটবল দল  ওয়েব্যাক মেশিনে আর্কাইভকৃত ১১ ডিসেম্বর ২০১৮ তারিখে (ইংরেজি)\nএএফসি-এ চীনা তাইপেই জাতীয় ফুটবল দল (ইংরেজি)"}