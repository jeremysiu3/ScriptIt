{"pageid": 1345230, "title": "সীমা তোমর", "url": "https://bn.wikipedia.org/wiki?curid=1345230", "content": "সীমা তোমর (জন্ম ৩রা জুলাই ১৯৮২) হলেন একজন ভারতীয় ট্র্যাপ শুটার। তিনিই একমাত্র ভারতীয় মহিলা যিনি আন্তর্জাতিক শ্যুটিং স্পোর্ট ফেডারেশন (আইএসএসএফ) বিশ্বকাপে শটগান রৌপ্যপদক জিতেছেন। তিনি উত্তর প্রদেশের জোহরি গ্রামে জন্মগ্রহণ করেন।\n\n\n== প্রাথমিক জীবন ==\nতোমর উত্তর প্রদেশের বাগপত জেলার জোহরিতে ১৯৮২ সালের ৩রা জুলাই জন্মগ্রহণ করেন। তিনি ১৯৯৮ সালে তাঁর গ্রামে স্থাপিত একটি রেঞ্জে শুটিং শিখেছিলেন। তোমরের চারপাশের সমাজের প্রত্যাশা ছিল তিনি বিয়ে করে একজন গৃহিণী হবেন। প্রথমে তিনি এই চাপের কারণে নিরুৎসাহিত হয়ে পড়েছিলেন। তিনি অনুভব করেছিলেন যে তাঁর পরিবারের একজন বড় কেউ শ্যুটিংয়ে সঙ্গে না গেলে তিনি এই মাঠে প্রবেশ করতে পারবেন না।\nপ্রথমদিকে, তোমর তাঁর মাকে ছাড়া শ্যুটিং রেঞ্জে যেতে ভয় পেতেন, তাঁর মা প্রকাশী তোমর তাঁকে উৎসাহিত করেছিলেন এবং শ্যুটিং রেঞ্জে তাঁর সাথে ছিলেন। তোমরের মা তাঁর সাথেই শুটিং শুরু করেন এবং ইভেন্টগুলিতে অংশ নেন। অল্প সময়ের মধ্যেই তিনি একজন পুরস্কার বিজয়ী শ্যুটার হয়ে উঠেছিলেন। তিনি ছিলেন ভারতের দ্বিতীয়-বয়স্ক মহিলা শ্যুটার, যিনি রিভলভার দাদি নামেও পরিচিত। প্রকাশী এবং তাঁর বৌদি চন্দ্র তোমরের অংশগ্রহণের ফলে সীমা তোমর শ্যুটিং প্রতিযোগিতায় অংশ নিতে পেরেছিলেন। তিনি ২০০১ সালে গ্রামের ১০ মিটার রেঞ্জে শুটিং শুরু করেছিলেন।\nতোমর এখনও ভারতীয় গ্রামে লিঙ্গ সমতার একজন প্রবক্তা, এবং তাঁর নিজের শহরের অনেক অল্পবয়সী মেয়েকে তিনি শ্যুটিং ক্রীড়ায় নিয়ে এসেছেন।\nসীমার সাত ভাইবোন। তাঁর বোন রেখাও একজন শ্যুটার। প্রকাশী গ্রামে একটি শুটিং রেঞ্জও চালান যেখানে অনেক মেয়ে শ্যুটিং শিখতে আসে।\n\n\n== খেলোয়াড় জীবন ==\nসীমা তোমর ২০০৪ সালে এয়ার রাইফেল দিয়ে শ্যুটিং শুরু করেছিলেন, কিন্তু পরে শটগান ইভেন্টে চলে যান। তিনি বর্তমানে ট্র্যাপ শুটিংয়ে বিশেষজ্ঞ।\n২০১০ সাল সীমা তোমরের জীবনের একটি মাইলফলক ছিল। সেই বছর তিনি ২০১০ আইএসএসএফ বিশ্বকাপে রৌপ্য পদক জিতেছিলেন।\n\n\n== পদক ==\nরৌপ্য পদক - ট্র্যাপ ইভেন্টে ইংল্যান্ড ( ডরসেট ), ২০১০ সালে অনুষ্ঠিত আইএসএসএফ বিশ্বকাপ।\nব্রোঞ্জ মেডেল- ট্র্যাপ ইভেন্টে (দলগত) ব্যাংকক, ২০১০ সালে অনুষ্ঠিত এশিয়ান ক্লে শ্যুটিং চ্যাম্পিয়নশিপ।\nস্বর্ণপদক -২০০৯ সালে ৫৩তম জাতীয় শ্যুটিং চ্যাম্পিয়নশিপ পাতিয়ালায় অনুষ্ঠিত, ট্র্যাপ ইভেন্টে।\nরৌপ্য পদক- ২০০৯ সালে পাটিয়ালায় অনুষ্ঠিত ডাবল ট্র্যাপ ইভেন্টে ৫৩তম জাতীয় শ্যুটিং চ্যাম্পিয়নশিপ।\nব্রোঞ্জ পদক - কাজাখস্তানে অনুষ্ঠিত এশিয়ান ক্লে শ্যুটিং চ্যাম্পিয়নশিপ, ২০০৯ সাল ট্র্যাপ ইভেন্টে (দলগত)।\nস্বর্ণপদক- ট্র্যাপ ইভেন্টে জয়পুর, ২০০৮ সালে অনুষ্ঠিত ৫২তম জাতীয় শ্যুটিং চ্যাম্পিয়নশিপ।\nস্বর্ণপদক- ট্র্যাপ ইভেন্টে ২০০৭ সালে জয়পুরে অনুষ্ঠিত ৫১তম জাতীয় শ্যুটিং চ্যাম্পিয়নশিপ।\nরৌপ্য পদক- ডাবল ট্র্যাপ ইভেন্টে ২০০৭ সালে জয়পুরে অনুষ্ঠিত এশিয়ান শ্যুটিং চ্যাম্পিয়নশিপ।\nস্বর্ণপদক- ৫০তম জাতীয় শ্যুটিং চ্যাম্পিয়নশিপ দিল্লিতে, ২০০৬ সালে ডাবল ট্র্যাপ ইভেন্টে অনুষ্ঠিত।\nস্বর্ণপদক- ৪৯তম জাতীয় শ্যুটিং চ্যাম্পিয়নশিপ হায়দ্রাবাদে অনুষ্ঠিত, ২০০৫ সালে ডাবল ট্র্যাপ ইভেন্টে।\nরৌপ্য পদক- ১২ বোরের ডাবল ট্র্যাপ ইভেন্টে ২০০৪ সালে সালে দিল্লিতে অনুষ্ঠিত ৪৮তম জাতীয় শ্যুটিং চ্যাম্পিয়নশিপ।\nস্বর্ণপদক- হায়দ্রাবাদে অনুষ্ঠিত ৪৭তম জাতীয় শ্যুটিং চ্যাম্পিয়নশিপ, ২০০৩ সালে ১২ বোর ট্র্যাপইভেন্টে।\n\n\n=== অন্যান্য প্রতিযোগিতা ===\nনয়াদিল্লিতে অনুষ্ঠিত কমনওয়েলথ গেমস - ২০১০ সাল।\nইংল্যান্ডে অনুষ্ঠিত আইএসএসএফ বিশ্বকাপ (ডরসেট)- ২০১০ সাল।\nমেক্সিকো -২০১০ সালে অনুষ্ঠিত আইএসএসএফ বিশ্বকাপ।\nএশিয়ান ক্লে শ্যুটিং চ্যাম্পিয়নশিপ ব্যাংককে অনুষ্ঠিত হয়েছে – ২০১০ সাল।\nকাজাখস্তানে অনুষ্ঠিত এশিয়ান ক্লে শ্যুটিং চ্যাম্পিয়নশিপ - ২০০৯ সাল।\nপাতিয়ালায় অনুষ্ঠিত ৫৩তম জাতীয় শ্যুটিং চ্যাম্পিয়নশিপ - ২০০৯ সাল।\nমার্কিন যুক্তরাষ্ট্রে অনুষ্ঠিতআইএসএসএফ বিশ্বকাপ - ২০০৮ সাল।\nচীনে অনুষ্ঠিতআইএসএসএফ বিশ্বকাপ - ২০০৮ সাল।\n৫২তম জাতীয় শ্যুটিং চ্যাম্পিয়নশিপ জয়পুরে অনুষ্ঠিত - ২০০৮ সাল।\nজয়পুরে অনুষ্ঠিত এশিয়ান শ্যুটিং চ্যাম্পিয়নশিপ - ২০০৭ সাল।\nস্লোভেনিয়ায় অনুষ্ঠিত আইএসএসএফ বিশ্বকাপ - ২০০৭ সাল।\nইতালিতে অনুষ্ঠিত আইএসএসএফ বিশ্বকাপ - ২০০৭ সাল।\nজয়পুরে অনুষ্ঠিত ৫১তম জাতীয় শ্যুটিং চ্যাম্পিয়নশিপ - ২০০৭ সাল।\nমিশরে অনুষ্ঠিত আইএসএসএফ বিশ্বকাপ - ২০০৬ সাল।\nমার্কিন যুক্তরাষ্ট্রে অনুষ্ঠিত আইএসএসএফ বিশ্বকাপ - ২০০৬ সাল।\nচীনে অনুষ্ঠিত আইএসএসএফ বিশ্বকাপ - ২০০৬ সাল।\nদিল্লিতে অনুষ্ঠিত ৫০তম জাতীয় শ্যুটিং চ্যাম্পিয়নশিপ - ২০০৬ সাল।\n৪৯তম জাতীয় শ্যুটিং চ্যাম্পিয়নশিপ হায়দ্রাবাদে অনুষ্ঠিত - ২০০৫ সাল।\n৪৮তম জাতীয় শ্যুটিং চ্যাম্পিয়নশিপ দিল্লিতে অনুষ্ঠিত - ২০০৪ সাল।\n৪৭তম জাতীয় শ্যুটিং চ্যাম্পিয়নশিপ হায়দ্রাবাদে অনুষ্ঠিত - ২০০৩ সাল।\n\n\n== তথ্যসূত্র =="}