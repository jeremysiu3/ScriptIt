{"pageid": 1046620, "title": "মোহাম্মদ ইমন", "url": "https://bn.wikipedia.org/wiki?curid=1046620", "content": "মোহাম্মদ ইমন (জন্ম: ১০ জুলাই ১৯৯৭) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ প্রিমিয়ার লিগের ক্লাব শেখ জামাল এবং বাংলাদেশ জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলে থাকেন।\n২০১৭–১৮ মৌসুমে, বাংলাদেশী ক্লাব মুক্তিযোদ্ধা সংসদের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেনম যেখানে তিনি ২২ ম্যাচে অংশগ্রহণ করেছেন। পরবর্তীকালে তিনি শেখ রাসেলের হয়ে খেলেছেন। ২০২২–২৩ মৌসুমে, তিনি শেখ রাসেল হতে বাংলাদেশী ক্লাব শেখ জামালে যোগদান করেছেন।\n২০১৫ সালে, ইমন বাংলাদেশ অনূর্ধ্ব-২০ দলের হয়ে বাংলাদেশের বয়সভিত্তিক পর্যায়ে অভিষেক করেছিলেন। প্রায় ১ বছর যাবত বাংলাদেশের বয়সভিত্তিক দলের হয়ে খেলার পর, তিনি ২০২১ সালে বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমোহাম্মদ ইমন ১৯৯৭ সালের ১০ই জুলাই তারিখে বাংলাদেশের নারায়ণগঞ্জে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইমন বাংলাদেশ অনূর্ধ্ব-২০ দলের হয়ে খেলার মাধ্যমে বাংলাদেশের প্রতিনিধিত্ব করেছেন। ২০১৫ সালের ২রা অক্টোবর তারিখে তিনি শ্রীলঙ্কা অনূর্ধ্ব-২০ দলের বিরুদ্ধে ম্যাচে বাংলাদেশ অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। বাংলাদেশের বয়সভিত্তিক দলের হয়ে তিনি প্রায় ১ বছরে ৩ ম্যাচে অংশগ্রহণ করেছেন।\n২০২১ সালের ২৭শে মার্চ তারিখে, মাত্র ২৩ বছর ২৮ মাস ১৭ দিন বয়সে, ইমন নেপালের বিরুদ্ধে ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২ নম্বর জার্সি পরিধান করে একজন ডান পার্শ্বীয় রক্ষণভাগের খেলোয়াড় হিসেবে খেলেছেন। ম্যাচটি ০–০ গোলে ড্র হয়েছিল।\n\n\n== পরিসংখ্যান ==\n\n\n=== আন্তর্জাতিক ===\n৬ জুলাই ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে মোহাম্মদ ইমন  (ইংরেজি)  \nট্রান্সফারমার্কেটে মোহাম্মদ ইমন (ইংরেজি) \nওয়ার্ল্ডফুটবল.নেটে মোহাম্মদ ইমন (ইংরেজি) \nইএসপিএন এফসিতে মোহাম্মদ ইমন (ইংরেজি) \nন্যাশনাল-ফুটবল-টিমস.কমে মোহাম্মদ ইমন (ইংরেজি)"}