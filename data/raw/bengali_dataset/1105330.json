{"pageid": 1105330, "title": "কালিম সিদ্দিকী", "url": "https://bn.wikipedia.org/wiki?curid=1105330", "content": "কালিম সিদ্দিকী ( জন্ম: ২৩ সেপ্টেম্বর, ১৯৫৭) হলেন একজন ভারতীয় ইসলামি পণ্ডিত, শিক্ষাবিদ, তাবলিগ জামাতের সদস্য ও ইসলাম ধর্মপ্রচারক। তাকে ভারতে বৃহত্তম ধর্মান্তরকরণ কাজ চালানোর অভিযোগে উত্তর প্রদেশের বিজেপি সরকার কর্তৃক গ্রেফতার করা হয়।  পুলিশের দেওয়া তথ্য অনুযায়ী, তার কাছে প্রায় ৫ লক্ষাধিক মানুষ ইসলাম গ্রহণ করেছে। তিনি হলেন মুহাম্মদ জাকারিয়া কান্ধলভি ও আবুল হাসান আলী নদভীর শিষ্য। \"আপনার আমানত\" তার একটি বহুল জনপ্রিয় বই।\nতাঁর কাছে ইসলাম গ্রহণকারী অমুসলিমদের অন্যতম হলেন বলবীর সিং, যিনি বাবরি মসজিদ ধ্বংসকারী প্রথম ব্যক্তি ছিলেন। ইসলাম গ্রহণের পর তিনি নিজের নাম রাখেন মুহাম্মদ আমির। একটি মসজিদ ধ্বংসের বদলে তিনি প্রায় ১০০টি মসজিদ নির্মাণ করেছিলেন। \n\n\n== প্রারম্ভিক জীবন ==\nকালিম সিদ্দিকী ১৩৭৭ হিজরির ৯ রবিউল আউয়াল মোতাবেক ১৯৫৭ সালের ২৩ সেপ্টেম্বর ভারতের উত্তরপ্রদেশের মজঃফরনগর জেলার ফুলাত গ্রামে জন্মগ্রহণ করেন। তার পিতা হাজি মুহাম্মদ আমিন একজন প্রসিদ্ধ জমিদার ও মাহমুদ হাসান দেওবন্দির মুরিদ ছিলেন। তার মাতার নাম জুবাইদা খাতুন। তিনি রশিদ আহমদ গাঙ্গুহির প্রতিষ্ঠিত ফুলাতের মাদ্রাসা ফয়জুল ইসলামে প্রাথমিক পড়াশোনা করেন, যেটি বর্তমানে জামিয়া ইমাম ওয়ালি উল্লাহ। পঞ্চম শ্রেণিতে তিনি ৭ পারা কুরআন মুখস্থ করেন। প্যাক্ট ইন্টার কলেজ থেকে বিজ্ঞান বিভাগে উচ্চ মাধ্যমিক পাশ করেন। মিরাট কলেজ থেকে বিএসসি সমাপ্ত করেন। তারপর তিনি এমবিবিএস ভর্তি পরীক্ষায় অংশগ্রহণ করে সারা ভারতে ৫৭ তম স্থান অধিকার করেন। পরবর্তীতে তিনি আবুল হাসান আলী নদভীর সংস্পর্শে আসেন এবং তার মাধ্যমে ইসলামি বিষয়ে অধ্যয়নের জন্য দারুল উলুম নদওয়াতুল উলামায় ভর্তি হন। এমবিবিএসে ভর্তির সুযোগ পেয়েও ভর্তি হন নি।\n\n\n== ধর্মপ্রচার ==\n৬ষ্ঠ শ্রেণিতে পড়ার সময় তিনি তাবলিগ জামাত দ্বারা অনুপ্রাণিত হন। এ সম্পর্কে তিনি বলেন, \n\n১৯৮০ সালে আবুল হাসান আলী নদভীর সাথে রাজকীয় আমন্ত্রণে তিনি সৌদি আরবে হজ্জে গমন করেন। এই সময় মজঃফরনগর জেলার ঝানঝানায় একটি ধর্মীয় পরিবারে তার বিবাহ সম্পন্ন হয়। মিরাট কলেজে পড়ার সময় মুহাম্মদ জাকারিয়া কান্ধলভির সাথে তার আধ্যাত্মিক সম্পর্ক গড়ে উঠে। এছাড়াও তিনি আবুল হাসান আলী নদভী, ইরাকের আহমদ মুজতাবা আলাভী মালেকী ও মদিনার সালেহ হামুদী শাযালী তাকে খেলাফত প্রদান করেছেন।\nতিনি জামিয়া ইমাম ওয়ালি উল্লাহ এবং গ্লোবাল পিচ সেন্টারের প্রতিষ্ঠাতা সভাপতি। দাতব্য ও দাওয়াতের জন্য তিনি জামিয়া ইমাম ওয়ালি উল্লাহ ট্রাস্ট প্রতিষ্ঠা করেন। তিনি ভারতের বিভিন্ন রাজ্যে বেশ কয়েকটি স্কুল ও মাদ্রাসার পরিচালনা করেন। এই সংস্থার যথাযথ কার্যকারিতা দেখার জন্য বেশ কয়েকটি রাজ্যে কেন্দ্র রয়েছে। তিনি উর্দুতে মাসিক আরমুগান, হিন্দিতে সর্বশান্তি এবং আরবিতে আল-খায়ের প্রকাশ করেন।\n২০২১ সালের ২১ সেপ্টেম্বর উত্তরপ্রদেশের     সন্ত্রাসবিরোধী স্কোয়াড (এটিএস) ভারতের বৃহত্তম ধর্মান্তরকরণ চক্র চালানোর জন্য মিরাট থেকে তাকে গ্রেপ্তার করেছিল৷ এই মামলার তদন্তে এটিএস-এর ছয়টি দল গঠন করা হয়। তাদের আরও অভিযোগ, সিদ্দিকী জামিয়া ইমাম ওয়ালি উল্লাহ ট্রাস্টের মাধ্যমে প্রচুর বিদেশী তহবিল পেয়েছিলেন যার মাধ্যমে বেশ কয়েকটি মাদ্রাসা পরিচালনা করতেন।\nপুলিশের দেওয়া তথ্য অনুযায়ী, তিনি প্রায় ৫ লক্ষ মানুষকে ইসলাম গ্রহণ করিয়েছেন। তবে ২০১০ সালের একটি সাক্ষাৎকারে তার হাতে ইসলাম গ্রহণকারী মানুষের সংখ্যা সম্পর্কে জিজ্ঞেস করা হলে তিনি বলেন,\n\nবিভিন্ন রাজনৈতিক দল, সংগঠন ও বিশিষ্ট ব্যক্তিবর্গ তার গ্রেফতারের পর প্রতিবাদ করে বিবৃতি দেন। বিভিন্ন জায়গায় বিক্ষোভ সমাবেশ দেখা গিয়েছে। অনেকে এটিকে হিন্দুত্ববাদী বিজেপি সরকারের মুসলমানদের হয়রানি মূলক পদক্ষেপ হিসেবে বর্ণনা করেন।\n\n\n== প্রকাশনা ==\nতার সবচেয়ে জনপ্রিয় বই ‘আপকি আমানত আপকি সেওয়া মে’। তার অন্যান্য গ্রন্থের মধ্যে রয়েছে:\n\nহামে হেদায়েত কেসে মিলি\nদাওয়াতে দ্বীন : কুচ গলদ ফাহমিয়া কুচ হাকায়িক\nহাদিয়া দাওয়াত\nতোহফাহ দাওয়াত\nদাওয়াত ফিকর ওয়া আমল\nআরমুগানে দাওয়াত\nউসওয়া নবিয়ে রহমত আওর হামারি জিন্দেগী\nরফিক বানো ফারিক নেহি\nহার মার্জ কি দাওয়া হায় সাল্লি আলা মুহাম্মদ\nদ্বীনি মাদারিস আওর হামারি জিম্মেদারিয়া\nনাসিম হিদায়ত কে জোকে ইত্যাদি\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}