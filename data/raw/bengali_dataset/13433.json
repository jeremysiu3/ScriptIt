{"pageid": 13433, "title": "পরিগণনামূলক ভাষাবিজ্ঞান", "url": "https://bn.wikipedia.org/wiki?curid=13433", "content": "পরিগণনামূলক ভাষাবিজ্ঞান (ইংরেজি Computational linguistics) জ্ঞানের একটি আন্তঃক্ষেত্রীয় শাখা যেখানে পরিগণনামূলক দৃষ্টিকোণ থেকে মানুষের মুখের স্বাভাবিক ভাষার পরিসংখ্যানগত বা গাণিতিক সূত্র-ভিত্তিক মডেল তৈরি করা হয়।\nপ্রথাগতভাবে যেসব কম্পিউটার প্রকৌশলী পরিগণক যন্ত্র তথা কম্পিউটারের ব্যবহারিক প্রয়োগের মাধ্যমে স্বাভাবিক ভাষা প্রক্রিয়াজাতকরণের উপরে কাজ করতেন, তারাই মূলত পরিগণনামূলক ভাষাবিজ্ঞানের উপর কাজ করতেন। তবে বর্তমানে তারা ভাষাবিজ্ঞানী, কৃত্রিম বুদ্ধিমত্তা বিশেষজ্ঞ, গণিতবিদ, যুক্তিবিদ, দার্শনিক, ধীবিজ্ঞানী, ধী-মনোবিজ্ঞানী, মনোভাষাবিজ্ঞানী, নৃবিজ্ঞানী এবং স্নায়ুবিজ্ঞানীদের সাথে একত্রে কাজ করেন।\nপরিগণণামূলক ভাষাবিজ্ঞানের তাত্ত্বিক ও ফলিত দুইটি দিকই আছে। তাত্ত্বিক পরিগণনামূলক ভাষাবিজ্ঞানে তাত্ত্বিক ভাষাবিজ্ঞান ও ধী-বিজ্ঞানগুলির বিষয়গুলির উপর জোর দেওয়া হয়। অন্যদিকে ফলিত পরিগণনামূলক ভাষাবিজ্ঞানে মানুষের মুখের স্বাভাবিক ভাষার প্রতিমান তথা মডেল নির্মাণ করলে যে ব্যবহারিক সুবিধাগুলি পাওয়া সম্ভব সেগুলির উপর জোর দেওয়া হয়\nঅ্যাসোসিয়েশন ফর কম্পিউটেশনাল লিঙ্গুইস্টিকস (Association for Computational Linguistics) পরিগণনামূলক ভাষাবিজ্ঞানকে নিচের মত করে সংজ্ঞায়িত করেছে:\n\n...the scientific study of language from a computational perspective. Computational linguists are interested in providing computational models of various kinds of linguistic phenomena.\nঅর্থাৎ \"[পরিগণনামূলক ভাষাবিজ্ঞান] হল পরিগণনামূলক দৃষ্টিকোণ থেকে ভাষার বৈজ্ঞানিক গবেষণা। এর লক্ষ্য বিভিন্ন ভাষাগত ঘটনার পরিগণনামূলক মডেল তৈরি করা।\"\n\n\n== তথ্যসূত্র =="}