{"pageid": 1522111, "title": "নিধি গোয়েল", "url": "https://bn.wikipedia.org/wiki?curid=1522111", "content": "নিধি গোয়েল (জন্ম: ২১শে সেপ্টেম্বর ১৯৮৫) একজন ভারতীয় প্রতিবন্ধী এবং লিঙ্গ অধিকার কর্মী। তিনি জাতিসংঘের নারী নির্বাহী পরিচালকের উপদেষ্টা গোষ্ঠীতে নিযুক্ত হয়েছেন। গোয়েল মুম্বাই -এর বেসরকারি সংস্থা রাইজিং ফ্লেমের প্রতিষ্ঠাতা এবং নির্বাহী পরিচালক। তিনি প্রতিবন্ধী নারী ও মেয়েদের যৌনতা, লিঙ্গ, স্বাস্থ্য এবং অধিকার নিয়ে কাজ করেন। তিনি একজন প্রতিষ্ঠিত কৌতুক অভিনেত্রী।\n\n\n== জীবনের প্রারম্ভিক সময়। ==\nনিধি গোয়েল   মুম্বাইতে জন্মগ্রহণ করেন। এবং সেখানেই বড় হয়ে ওঠেন। ১৫ বছর বয়সে, তিনি একটি দুরারোগ্য,  অবক্ষয়জনিত চোখের রোগে আক্রান্ত হন। ফলতঃ তিনি অন্ধ হয়ে যান। প্রথমে তিনি গণমাধ্যমে তাঁর কর্মজীবন শুরু করেছিলেন। তারপর তিনি প্রতিবন্ধী ব্যক্তিদের অধিকার-বিষয়ে কাজ করতে শুরু করেন। চোখের অসুস্থতা  ধরা পড়ার আগে, গোয়েল একজন প্রতিকৃতি চিত্রশিল্পী হতে চেয়েছিলেন এবং ৪ বছর বয়স থেকেই তিনি ছবি আঁকতেন। তার বড় দাদা দৃষ্টি প্রতিবন্ধী ছিলেন,  কিন্তু  সফলভাবেই  জীবনযাপন করতেন। বড় দাদা কে দেখে গোয়েলের সাহায্য করবার ইচ্ছা সৃষ্টি হয়েছিল। তিনি অন্যান্য প্রতিবন্ধী মহিলাদের সাহায্য করতে অনুপ্রাণিত হয়েছিলেন।\n\n\n== সক্রিয়তা এবং প্রচারণা ==\n\n\n=== প্রতিবন্ধী নারীদের যৌন ও প্রজনন অধিকার ===\nগোয়েল , প্রতিবন্ধী নারী ও মেয়েদের যৌনতা, যৌন ও প্রজনন সম্পর্কিত অধিকার নিয়ে প্রচার করেন। প্রতিবন্ধী মহিলারা হয় অতি-যৌন অথবা অযৌন এই ধারণাটিকে গোয়েল আপত্তি করতে চেয়েছিলেন। গোয়েল বলেছেন যে, যখন তিনি প্রাথমিকভাবে যৌনতা নিয়ে কাজ শুরু করেছিলেন, তখন তিনি    তীব্র প্রতিক্রিয়া ও তিক্ত পরিস্থিতির সম্মুখীন হয়েছিলেন। লোকেরা এই কাজের গুরুত্ব নিয়ে প্রশ্ন তুলেছিল এবং এটিকে \"ছদ্ম-সক্রিয়তাবাদ\" এবং \"অভিজাত\" বলে অভিহিত করেছিল।\nগোয়েল মুম্বাইতে নারীবাদী যৌনতা এবং অক্ষমতা বিষয়ক অনুষ্ঠানের পরিচালক ছিলেন। এই অনুষ্ঠানটি উপস্থাপনা করেছিল পয়েন্ট অফ্ ভিউ নামে একটি অলাভজনক সংস্থা। \"পয়েন্ট অফ ভিউ\"-এ, গোয়েল \"sexualityanddisability.org\" ওয়েবসাইটটির সহ-লেখক ছিলেন। এই ওয়েবসাইটটি প্রতিবন্ধী মেয়েশিশু এবং মহিলাদের জন্য প্রতিবন্ধকতা, লিঙ্গ, যৌনতা এবং সহিংসতার উপর একটি অনলাইন উৎস। এই সাইটটি দৃষ্টি প্রতিবন্ধীদের দ্বারাও ব্যবহারযোগ্য।\nপ্রতিবন্ধী নারীরা যে সমস্ত সহিংসতার  মুখোমুখি হয় গোয়েল তার আপত্তি করেছিলেন। এবং এর পাশাপাশি ব্যাপক যৌনতা শিক্ষা, যৌন স্বাস্থ্য বা আইনি আশ্রয় গ্রহণের ক্ষেত্রে যে অসুবিধাগুলি রয়েছে তার সমাধানের প্রয়োজনীয়তা নিয়ে প্রচার করেছিলেন।  তিনি সাহায্য বা যত্নের নামে প্রতিবন্ধী ব্যক্তিদের যৌন নির্যাতনের বিষয়ে কথা বলেছেন। মি টু আন্দোলন এর  সময়, তিনি প্রতিবন্ধী মহিলাদের নীরবতা সম্পর্কে কথা বলেছিলেন। প্রতিবন্ধী মহিলারা চুপ থাকেন কারন তাঁরা ভাবেন তাঁরা \"অবাঞ্ছিত\"। অন্যের উপর নির্ভরতার বাধ্যবাধকতা ,  নির্ভরতার অনুভূতি, বিচ্ছিন্নতার ভয় এবং সহায়ক নেটওয়ার্কের অভাব সব বিষয়গুলোই তাঁদের নীরবতার কারন। \n\n\n== তথ্যসূত্র =="}