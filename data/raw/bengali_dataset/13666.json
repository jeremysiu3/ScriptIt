{"pageid": 13666, "title": "সপ্তর্ষি (তারামণ্ডল)", "url": "https://bn.wikipedia.org/wiki?curid=13666", "content": "সপ্তর্ষিমন্ডল  ইংরেজি Ursa Major বা Great Bear।  দ্বিতীয় শতকের জ্যোতির্বিদ টলেমি কর্তৃক প্রণীত ৪৮টি তারামণ্ডলের একটি। আধুনিক কালে বর্ণিত ৮৮টি তারামণ্ডলের তালিকায়ও এটি তৃতীয় বৃৃহত্তম ।  এটি সাতটি তারার সমন্বয়ে গঠিত নক্ষত্রমণ্ডল। উত্তরগোলার্ধ থেকে সারা বছরই এই তারামণ্ডলকে দেখা যায়। ভারতীয় উপমহাদেশের জ্যোতির্বিদগণ সাত জন ঋষির নামে এই সাতটি তারার নামকরণ করেন তাই এই নক্ষত্রমণ্ডলটি সপ্তর্ষিমন্ডল নামে পরিচিত হয়।\nসাতজন ঋষির নাম:\n\nক্রতু\nপুলহ\nপুলস্ত্য\nঅত্রি\nঅঙ্গিরা\nবশিষ্ঠ\nমরীচি\n\n\n== অবস্থান ==\nসপ্তর্ষিমণ্ডল সারা বছর ধ্রুবতারার চারদিকে ঘোরে। সপ্তর্ষিমণ্ডলের প্রথম দু'টি তারা ক্রতু ও পুলহ-কে যোগ করে সরলরেখা কল্পনা করলে ওই সরলরেখা ধ্রুবতারার দিকে নির্দেশ করে, এবং রেখাটিকে বিপরীতে চালিত করলে সিংহ রাশিতে নির্দেশ করে।\nএতে বশিষ্ঠএর পাশে ছোটো একটি তারা দেখা যায়, নাম অরুন্ধতী। অরুন্ধতী ছিলেন ঋষি বশিষ্ঠের স্ত্রী।\n\n\n== নামকরণ ==\nএ মণ্ডলীর ইংরেজি নাম Ursa major[২] বা দি গ্রেট বিয়ার (the Great Bear) -এর অর্থ বৃহৎ ভালুক। গ্রিকরা অনেকগুলি তারা নিয়ে তৈরি বৃহদাকার ভালুক এর মতো নক্ষত্রমণ্ডলকে Ursa Major বলে শনাক্ত করেছিলেন যেখানে ভারতীয় নক্ষত্রমন্ডলটির সবচেয়ে উজ্জ্বল সাতটি তারাই পর্যবেক্ষণ করেন যেগুলি প্রশ্নবোধক চিহ্নের আকৃতিতে অবস্থান করে, তাই এমন নাম দেন। পাশ্চাত্যের মানুষও এই সাতটি তারা পর্যবেক্ষণ  করেন এবং নাম দেন The Big Dipper[৩], তবে তারা এটিকে তারামন্ডল বলে গণনা না করে তারামন্ডলের মধ্যে অবস্থিত একটি ক্ষুদ্র তারাগুচ্ছ বা asterism[৪] বলেই গণ্য করেন।\n\n\n== তথ্যসূত্র =="}