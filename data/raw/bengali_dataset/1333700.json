{"pageid": 1333700, "title": "চলতি অনুপাত", "url": "https://bn.wikipedia.org/wiki?curid=1333700", "content": "চলতি অনুপাত (ইংরেজি: Current ratio) একটি তারল্য অনুপাত যেটি একটি প্রতিষ্ঠানের স্বল্পমেয়াদী বা চলতি দায় পরিশোধের জন্য যথেষ্ট চলতি সম্পদ আছে কিনা সেটি নির্ণয় করতে ব্যবহার করা হয়। এটি একটি প্রতিষ্ঠানের চলতি সম্পদকে তার চলতি দায়ের সাথে তুলনা করে এবং নিম্নরূপ প্রকাশ করা হয়:-\n\nচলতি অনুপাত = +চলতি সম্পদ/চলতি দায়\nচলতি অনুপাত একটি প্রতিষ্ঠানের তারল্যের অবস্থা ইঙ্গিত করে। গ্রহণযোগ্য চলতি অনুপাত প্রতিষ্ঠান থেকে প্রতিষ্ঠান, শিল্প থেকে শিল্পে পরিবর্তিত হয়।  অনেক ক্ষেত্রে উচ্চ চলতি অনুপাতকে নিম্ন অনুপাতের চেয়ে ভাল বলে বিবেচনা করা হয়, কারণ উচ্চ চলতি অনুপাত নির্দেশ করে যে কোম্পানিটি পাওনাদারকে তার পাওনা ফেরত দেওয়ার সম্ভাবনা বেশি। যদিও, উচ্চ চলতি অনুপাত সবসময় বিনিয়োগকারীদের জন্য ভাল নাও হতে পারে।\nচলতি অনুপাতের আদর্শ মান বিভিন্ন ক্ষেত্রে বিভিন্ন হতে পারে। বর্তমান দায় বর্তমান সম্পদের বেশি হলে চলতি অনুপাত ১ এর কম হবে। চলতি অনুপাত ১ এর কম নির্দেশ করে যে কোম্পানির স্বল্পমেয়াদী দায় পরিশোধে সমস্যা হতে পারে।  যদিও কিছু কিছু ব্যবসার ক্ষেতে বর্তমান অনুপাত ১ এর কমও আদর্শ হতে পারে।  \n\n\n== সীমাবদ্ধতা ==\nঅনুপাতটির ব্যবহার তখনই উপযোগী যখন একই শিল্পের মধ্যে দুটি কোম্পানির তুলনা করা হয় কারণ আন্তঃশিল্প ব্যবসায়িক কার্যক্রম যথেষ্ট আলাদা।\nতারল্য নির্ধারণের জন্য, চলতি অনুপাত দ্রুত অনুপাতের মতো সহায়ক নয়, কারণ এতে অগ্রিম  খরচ এবং মজুদ পণ্যের মতো এমন সমস্ত সম্পদ অন্তর্ভুক্ত রয়েছে যা সহজে তরল করা যায় না। \n\n\n== আরও দেখুন ==\nঋণ অনুপাত\nদ্রুত অনুপাত\nঅনুপাত\n\n\n== তথ্যসূত্র =="}