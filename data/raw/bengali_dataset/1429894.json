{"pageid": 1429894, "title": "মাভকা", "url": "https://bn.wikipedia.org/wiki?curid=1429894", "content": "মাভকা ( ইউক্রেনীয়: Мавка) এছাড়াও নিয়াভকা (ইউক্রেনীয়: Нявка) হল ইউক্রেনীয় লোককাহিনী এবং পৌরাণিক কাহিনীতে এক ধরণের মহিলা আত্মা। মাভকা হল দীর্ঘ কেশী একটি মূর্তি, কখনও কখনও নগ্ন। সাধারণত প্রলোভনশীল ব্যক্তিত্ব হিসাবে একে দেখানো হয় যারা পুরুষদের তাদের মৃত্যুর জন্য প্রলুব্ধ করে।\n\n\n== পরিভাষা ==\nমাভকার নাম এবং বানানে তারতম্য রয়েছে, যেমন, ইউক্রেনীয়: Мавка এবং ইউক্রেনীয়: mavka; ইউক্রেনীয়: навка এবং ইউক্রেনীয়: navka;, ইউক্রেনীয়: нявка এবং ইউক্রেনীয়: nyavka। যাইহোক, বলার উপর নির্ভর করে, মাভকা এবং নিয়াভকার মধ্যে পার্থক্য আছে। এই পদগুলি সমস্ত প্রোটো-স্লাভিক থেকে উদ্ভূত, এবং বুলগেরীয়: нави (বুলগেরীয়: navi বহুবচন)-র সাথে একজাতীয়।\n\n\n== লোককাহিনী ==\nযে মেয়েদের অপ্রাকৃতিকভাবে, দুঃখজনকভাবে বা অকাল মৃত্যু হয়েছিল, বিশেষ করে নামহীন অবস্থায় (শৈশবে, যখন নামকরণ হয়নি), এই শব্দটি দ্বারা পরিচিত আত্মাগুলি সেইসব মেয়েদের আত্মার প্রতিনিধিত্ব করে। মাভকা প্রায়শই সুন্দরী যুবতী মেয়েদের চেহারা নিয়ে উপস্থিত হয়। তারা যুবকদের জঙ্গলে যাবার জন্য প্রলুব্ধ করে এবং বিপথে নিয়ে যায়। সেখানে তারা \"পুলক রোমাঞ্চিত ক'রে\" তাদের মৃত্যুর মুখে ঠেলে দেয়। জলের মধ্যে মাভকার কোন প্রতিফলন হয়না, তাদের ছায়াও পড়ে না। কিছু গল্পে দেখা যায়, তারা গবাদি পশুর দেখাশোনা করে এবং বন্য প্রাণীদের তাড়িয়ে দিয়ে কৃষকদের সাহায্য করে।\n\nমাভকাদের একটি উপপ্রকার হল নিয়াভকা। তারা একই রকম আচরণ করে, তবে তাদের \"পিঠ নেই\"। এর অর্থ তাদের মেরুদণ্ড এবং ভেতরের অন্য কিছু অংশ দেখা যায়; মাভকা এবং নিয়াভকা চেনার সবচেয়ে সংজ্ঞায়িত বৈশিষ্ট্য হল পেছন থেকে পিঠের ভেতরের অংশগুলি দৃশ্যমান কিনা।\n\nবিশ্বাস করা হয়, মাভকা এবং নিয়াভকারা দলবদ্ধভাবে বনে, পাহাড়ের গুহায় বা ছায়াময় অংশে বাস করত। তারা পাটি বিছিয়ে জায়গাটি সজ্জিত করত। তারা অপহৃত শণ দিয়ে সুতো তৈরি করত এবং তাই দিয়ে নিজেদের জন্য পাতলা স্বচ্ছ কাপড় বুনত। তারা ফুল পছন্দ করত এবং তারা তাদের চুলে ফুল লাগাত। বসন্ত কালে, তারা পাহাড়ে ফুল গাছ লাগিয়েছিল, যাতে তারা যুবকদের প্রলুব্ধ করতে পারে। এরপর যুবকেরা তাদের দ্বারা পুলক রোমাঞ্চিত হয়ে মৃত্যুমুখে পতিত হত। পঞ্চাশত্তমী রবিবারে (মাভকা ইস্টার নামে পরিচিত, ইউক্রেনীয়: На́вський Вели́кдень ), তারা খেলা, নৃত্য এবং গুপ্ত ধর্মানুষ্ঠানে লিপ্ত হয়। একটি বাঁশি বা পাইপের উপর একটি ভূত তাদের সঙ্গী হয়।\nএকটি নামহীন শিশুর আত্মাকে বাঁচানোর জন্য, পঞ্চাশত্তমী রবিবারের ছুটির সময় একজনকে অবশ্যই একটি রুমাল ফেলে দিতে হবে, তাদের নাম বলতে হবে এবং \"আমি তোমাকে অপ্সুদীক্ষা (ব্যাপটিজম) দিচ্ছি\" যোগ করতে হবে। উদ্ধারকৃত আত্মা তখন স্বর্গে যাবে। যদি আত্মা সাত বছর পর্যন্ত বেঁচে থাকে এবং স্বর্গে না যায় তবে শিশুটি একটি মাভকা হয়ে পৃথিবীতে হানা দেবে।\n\n\n== জনপ্রিয় সংস্কৃতি ==\n\nমাভকারা সাহিত্যে চিত্রিত হয়েছে, সবচেয়ে বিখ্যাতভাবে লেসিয়া উক্রাইঙ্কার দ্য ফরেস্ট সং এবং নিয়াভকাদের দেখানো হয়েছে মাইখাইলো কোটসিউবিনস্কির শ্যাডো অফ ফরগটেন অ্যানসেসটরস-এ।\nআধুনিক সংস্কৃতিতে ইউক্রেনীয় সঙ্গীত ব্যাণ্ড মাভকার নামকরণ করা হয়েছে এই পৌরাণিক প্রাণীর নামে।\n২০২২ সালে, ইউক্রেনীয় গায়ক এরিয়া \"মাভকা\" গানটি প্রকাশ করেছিলেন।\n২০২৩ সালের চলচ্চিত্র মাভকা: দ্য ফরেস্ট সং,ইউক্রেনীয় পৌরাণিক কাহিনীর ওপর ভিত্তি করে তৈরি।\n\n\n== আরও দেখুন ==\nমাভকা: দ্য ফরেস্ট সং (২০২৩ অ্যানিমেটেড ফিল্ম)\nদ্য ফরেস্ট সং (লেস্যা ইউক্রেনকা দ্বারা ১৯১৭ / ১৯১৮ সালের নাটক)\nফরেস্ট সং (১৯৬৩ চলচ্চিত্র)\nমাভকা (অথেন্টিক্সের গান)\nমেয়র (লোককাহিনী)\nনায়াদ\nনিম্ফ\nরেভেন্যান্ট\nসাকিউবাস\nনিক্সি (লোককাহিনী)\nস্কোগস্রা\n\n\n== মন্তব্য ==\n\n\n== তথ্যসূত্র ==\n\n\n=== উদ্ধৃতি ===\n\n\n=== কাজ উদ্ধৃতি ===\n \n\n\n== বহিঃসংযোগ ==\n\"মাভকা\" - ইউক্রেনের ইন্টারনেট এনসাইক্লোপিডিয়া\n\"কোস্ট্রোমা\" - পুরাণের এনসাইক্লোপিডিয়া (রুশ ভাষায়)\nটেমপ্লেট:Slavic mythology"}