{"pageid": 1519857, "title": "৯৭তম একাডেমি পুরস্কার", "url": "https://bn.wikipedia.org/wiki?curid=1519857", "content": "৯৭তম একাডেমি পুরস্কার একাডেমি অব মোশন পিকচার আর্টস অ্যান্ড সায়েন্সেস (এএমপিএএস) কর্তৃক ২০২৪ সালে মুক্তিপ্রাপ্ত সেরা চলচ্চিত্র ও কলাকুশলীদের সেরা কাজের স্বীকৃতি প্রদানের জন্য আয়োজিত অনুষ্ঠান। ২০২৫ সালের ২রা মার্চ লস অ্যাঞ্জেলেসের হলিউডের ডলবি থিয়েটারে আয়োজিত অনুষ্ঠানে এএমপিএএস ২৩টি বিভাগে অস্কার প্রদান করে। অনুষ্ঠানটি মার্কিন যুক্তরাষ্ট্রে এবিসি চ্যানেলে প্রচারিত হয়ে এবং প্রথমবারের মত হুলুতে স্ট্রিমিং হয়। কৌতুকাভিনেতা কোনান ওব্রায়ান প্রথমবারের মত অস্কারের উপস্থাপনা করেন এবং রাজ কাপুর ও ক্যাটি মুলান নির্বাহী প্রযোজকের দায়িত্ব পালন করেন।\nআনোরা শ্রেষ্ঠ চলচ্চিত্র-সহ সর্বাধিক পাঁচটি পুরস্কার অর্জন করে। অন্যান্য বিজয়ীদের মধ্যে দ্য ব্রুটালিস্ট তিনটি, ডিউন: পার্ট টু, এমিলিয়া পেরেস ও উইকেড দুটি করে এবং কনক্লেভ, ফ্লো, আ'ম নট আ রোবট, আ'ম স্টিল হিয়্যার, ইন দ্য শ্যাডো অব দ্য সাইপ্রেস, নো আদার ল্যান্ড, দি অনলি গার্ল ইন দি অর্কেস্ট্রা, আ রিয়্যাল পেইন ও দ্য সাবস্ট্যান্স একটি করে পুরস্কার অর্জন করে। মার্কিন যুক্তরাষ্ট্রে ১৮.১ মিলিয়ন দর্শক সম্প্রচারটি দেখেন।\n\n\n== বিজয়ী ও মনোনীত ==\n২০২৫ সালের ২৩শে জানুয়ারি বেভারলি হিলসের স্যামুয়েল গোল্ডউইন থিয়েটারে অভিনেত্রী রেচেল সেনোট ও অভিনেতা বাউয়েন ইয়াং ৯৭তম একাডেমি পুরস্কারের মনোনয়ন ঘোষণা করেন। এমিলিয়া পেরেস সর্বাধিক ১৩টি মনোনয়ন লাভ করে। স্পেনীয় অভিনেত্রী কার্লা সোফিয়া গাস্কোন অস্কারের ইতিহাসে অভিনয় শাখায় মনোনীত প্রথম লিঙ্গ-রূপান্তরকারী অভিনয়শিল্পী। এই প্রথমবার দুটি চলচ্চিত্র শ্রেষ্ঠ চলচ্চিত্র ও শ্রেষ্ঠ আন্তর্জাতিক পূর্ণদৈর্ঘ্য চলচ্চিত্র বিভাগে মনোনীত হয়, সেগুলো হল এমিলিয়া পেরেস ও আ'ম স্টিল হিয়্যার।\nশ্রেষ্ঠ পরিচালনা বিভাগে মনোনীত সকলেই এই বিভাগে প্রথমবার মনোনীত। শেষবার সকল প্রথমবার মনোনীতরা প্রতিযোগিতা করেছিল ১৯৯৮ সালে ৭০তম একাডেমি পুরস্কারে। শব্দ সংযোজক অ্যান্ডি নেলসন উইকেড-এর জন্য তার ২৫তম অস্কারের মনোনয়ন লাভ করেন, যার ফলে তিনি জীবিত ব্যক্তিদের মধ্যে জন উইলিয়ামসের (৫৪টি মনোনয়নপ্রাপ্ত) পর দ্বিতীয় সর্বাধিক অস্কারের মনোনয়নপ্রাপ্ত ব্যক্তি।\nআনোরা-এর জন্য চারটি পুরস্কার জয়ী শন বেকার ওয়াল্ট ডিজনির (২৬তম একাডেমি পুরস্কারে) সাথে যুগ্মভাবে একই বছর এক ব্যক্তির সর্বাধিক অস্কার জয়ের রেকর্ড করেন। এছাড়া তিনি একই চলচ্চিত্রের জন্য একই আয়োজনে চারটি অস্কার জয়ী একমাত্র ব্যক্তি। আনোরা-এর জন্য অস্কার জয়ী ২৫ বছর বয়সী মাইকি ম্যাডিসন শ্রেষ্ঠ অভিনেত্রী বিভাগে অস্কার জয়ী নবম কনিষ্ঠ অভিনেত্রী।\n\n\n=== পুরস্কার ===\n\n \n\nবিজয়ীদের নাম প্রথমে ও গাঢ় বর্ণে  উল্লেখ করা হয়েছে, এবং ডাবল ড্যাগার (‡) দিয়ে চিহ্নিত করা হয়েছে।\n\n\n== আরও দেখুন ==\nশ্রেষ্ঠ অ্যানিমেটেড পূর্ণদৈর্ঘ্য চলচ্চিত্র বিভাগে ৯৭তম একাডেমি পুরস্কারে নিবেদনের তালিকা\nশ্রেষ্ঠ প্রামাণ্য পূর্ণদৈর্ঘ্য চলচ্চিত্র বিভাগে ৯৭তম একাডেমি পুরস্কারে নিবেদনের তালিকা\nশ্রেষ্ঠ আন্তর্জাতিক পূর্ণদৈর্ঘ্য চলচ্চিত্র বিভাগে ৯৭তম একাডেমি পুরস্কারে নিবেদনের তালিকা\n\n\n== তথ্যসূত্র ==\n\n\n== বহিঃসংযোগ ==\nএকাডেমি পুরস্কারের দাপ্তরিক ওয়েবসাইট\nদি একাডেমি অব মোশন পিকচার আর্টস অ্যান্ড সায়েন্সেসের দাপ্তরিক ওয়েবসাইট\nইউটিউবে অস্কারের চ্যানেল (একাডেমি অব মোশন পিকচার আর্টস অ্যান্ড সায়েন্সেস কর্তৃক পরিচালিত)\nইন্টারনেট মুভি ডেটাবেজে The Oscars (2025)  (ইংরেজি)"}