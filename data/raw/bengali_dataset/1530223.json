{"pageid": 1530223, "title": "ইহসান এলিয়াচিক", "url": "https://bn.wikipedia.org/wiki?curid=1530223", "content": "রেজেপ ইহসান এলিয়াচিক (জন্ম: ২৩ ডিসেম্বর, ১৯৬১) একজন তুর্কি ইসলামী ধর্মতত্ত্ববিদ এবং লেখক। তিনি তুর্কি ইসলামী সমাজতান্ত্রিক সংগঠন পুঁজিবাদ বিরোধী মুসলিমের প্রতিষ্ঠাতা। তিনি ২০টির বেশি বই লিখেছেন। তিনি তুর্কি ভাষায় কুরআনের অনুবাদও করেছেন।\n\n\n== জীবনী ==\nপ্রাথমিক, মাধ্যমিক ও উচ্চমাধ্যমিক শিক্ষা তিনি কেইসারি ও কিরশেহিরের বিভিন্ন স্কুলে সম্পন্ন করেন। এরপর ১৯৮৫ থেকে ১৯৯০ সালের মধ্যে এরসিয়েস বিশ্ববিদ্যালয়ের ধর্মতত্ত্ব অনুষদে পড়াশোনা করেন। তিনি বিবাহিত এবং তার পাঁচ সন্তান রয়েছে। তিনি আরবি ভাষায় কথা বলতে পারেন এবং ইস্তাম্বুলে থাকেন। তিনি \"প্রথা বিরোধী ব্যক্তি\" নামে পরিচিত।\nগেজি পার্ক বিক্ষোভের সময়, তিনি টুইটারে রিসেপ তাইয়্যেপ এরদোগানকে  উদ্দেশ্য করে \"স্বৈরশাসক, হয়রানিকারী, উস্কানিদাতা, উদ্ধত, মিথ্যাবাদী\" এর মতো এমন শব্দ ব্যবহার করেন। রেজেপ তাইয়্যেপ এরদোয়ান তার বিরুদ্ধে ৫০,০০০ তুর্কি লিরার ক্ষতিপূরণ মামলা দায়ের করেন।\n\n\n== দৃষ্টিভঙ্গি ==\nএলিয়াচিক বিশ্বাস করেন যে কুরআনের সূরা নিসা ৪:১৩৬ আয়াত অনুসারে সকল মুসলমানের জন্য তাদের ব্যবহৃত অপ্রয়োজনীয় জিনিসপত্র দান করা বাধ্যতামূলক। তিনি একটি সাক্ষাৎকারে বলেছিলেন যে তিনি বিশ্বাস করেন যে ইসলামী কর্তব্য কেবল দরিদ্রদের যত্ন নেওয়া নয়, \"পুঁজিবাদী শয়তানি ব্যবস্থা\" উচ্ছেদ করাও একটি কর্তব্য।  তিনি মনে করেন এ ব্যবস্থা  গরিবদের গরিব করে রাখে।  তার মতে \" ইসলামী নবীরা তাদের সময়ের এ শয়তানী ব্যবস্থা উৎখাত করেছিলেন\"। তিনি আরও বলেন যে তারা শোষণ এবং বিশেষ সুবিধামুক্ত একটি পৃথিবী চায়।\nতিনি দাবি করেন যে অনেকেই তাদের স্বার্থ হাসিলের জন্য ইসলামকে ব্যবহার করে এবং সৌদি আরব, পাকিস্তান এবং আফগানিস্তানের মতো দেশগুলি \" ইসলামি চরমপন্থা \" দিয়ে ইসলামকে ব্যাখ্যা করে। ধর্মনিরপেক্ষতা সম্পর্কে তাকে জিজ্ঞাসা করা হলে, তিনি বলেন যে \"প্রচলিত ধর্মনিরপেক্ষতা\" ধর্মগ্রন্থকে বাইরে রাখে। তবে এটার বিকল্প কোনো পথ খুঁজে বের করা সম্ভব।\nতিনি \"শান্তির সীমানাহীন বিশ্বের\" পক্ষে কথা বলেন। বিবর্তন সম্পর্কে তিনি মন্তব্য করেছিলেন যে, এটি বিজ্ঞানের আলোচনার বিষয়, ধর্মের নয়। এবং ইসলাম কখনোই ভুল প্রমাণিত হবে না। বহুবিবাহ সম্পর্কে তিনি বলেন যে বহুবিবাহ সম্পর্কিত আয়াতগুলি ব্যাপকভাবে ভুল ব্যাখ্যা করা হয়েছে। ইসলাম আসলে বহুবিবাহের বিপক্ষে।\n\n\n== তথ্যসূত্র =="}