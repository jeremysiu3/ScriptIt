{"pageid": 1391768, "title": "পাইরা ল্যাবস", "url": "https://bn.wikipedia.org/wiki?curid=1391768", "content": "পাইরা ল্যাবস (ইংরেজি: Pyra Labs) হল গুগলের (আলফাবেট) একটি সহায়ক সংস্থা যা ১৯৯৯ সালে ব্লগার পরিষেবা তৈরি করেছিল৷ গুগল ২০০৩ সালে পাইরা ল্যাবস অধিগ্রহণ করে।\n\n\n== ইতিহাস ==\nপাইরা ইভান উইলিয়ামস এবং মেগ হুরিহান উভয়ে মিলে প্রতিষ্ঠা করেছিলেন। কোম্পানির প্রথম পণ্যের নামও \"পাইরা\" ছিল, যা ছিল একটি ওয়েব অ্যাপ্লিকেশন। এটি একটি প্রকল্প ম্যানেজার ছিল, যা যোগাযোগ ব্যবস্থাপক এবং করণীয় তালিকাকে একত্রিত করত। তাদের প্রোগ্রামার জ্যাক ডরসি একটি ওয়েবপেজে কাজ করার জন্য একটি এফটিপি প্রোগ্রাম পরিবর্তন করেন। যা অনলাইন ব্যবহারকারীদের একটি ওয়েবপেজ ওয়েব-লগে আপলোড করতে সক্ষম করে। ১৯৯৯ সালে বিটা অবস্থায় থাকাকালীন সময়ে পাইরার মূল কথাগুলি একটি ইন-হাউস টুলে পুনরুদ্ধার করা হয়েছিল যা পরবর্তীতে ব্লগার হয়ে উঠে। পরিষেবাটি ১৯৯৯ সালের আগস্টে জনসাধারণের জন্য উপলব্ধ করা হয়েছিল। এই কোডিংয়ের বেশিরভাগই পল বাউশ এবং ম্যাথু হাউহেই করেছিলেন।\nপ্রাথমিকভাবে, ব্লগার সম্পূর্ণ বিনামূল্যে ছিল এবং কোন রাজস্ব মডেল ছিল না। ২০০১ সালের জানুয়ারিতে পাইরা একটি নতুন সার্ভার কেনার জন্য ব্লগার ব্যবহারকারীদের অনুদান চেয়েছিল। প্রায় একই সময়ে কোম্পানির মূলধনের টাকা শেষ হয়ে যায়। তখন কর্মচারীরা কয়েক সপ্তাহ বেতন ছাড়াই চলতে থাকে। এমনকি কিছু ক্ষেত্রে কয়েক মাস ধরে বেতন ছাড়াই চলতে থাকে। কিন্তু এটি স্থায়ী হতে পারেনি এবং অবশেষে উইলিয়ামস সহ-প্রতিষ্ঠাতা হুরিহানসহ সকলের দ্বারা ব্যাপকভাবে ওয়াক-আউটের সম্মুখীন হন। উইলিয়ামস কোম্পানিটিকে কার্যত একাই পরিচালনা করেছিলেন। পরে তিনি ট্রেলিক্সের দ্বারা একটি বিনিয়োগ সুরক্ষিত করতে সক্ষম হন। সেসময়ে ট্রেলিক্সের প্রতিষ্ঠাতা ড্যান ব্রিকলিন পাইরার পরিস্থিতি সম্পর্কে অবগত হয়েছিলেন। এর মাধ্যমে বিজ্ঞাপন-সমর্থিত ব্লগস্পট এবং ব্লগার প্রো আবির্ভূত হয়।\n২০০২ সালে ব্লগারকে অন্য কোম্পানির কাছে লাইসেন্স দেওয়ার জন্য সম্পূর্ণরূপে পুনরায় লেখা হয়েছিল, যার মধ্যে প্রথমটি ছিল ব্রাজিলের গ্লোবো.কম।\n১৭ ফেব্রুয়ারী ২০০৩ তারিখে পাইরা একটি অপ্রকাশিত অর্থের বিনিময়ে গুগল দ্বারা অধিগ্রহণ করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট\nব্লগারের ইতিহাস পুনর্নির্মাণ\nকিভাবে ব্লগার চুক্তি ঘটেছে"}