{"pageid": 1531006, "title": "ফাতেমাহ আলজেলজেলা", "url": "https://bn.wikipedia.org/wiki?curid=1531006", "content": "ফাতেমাহ আলজেলজেলা একজন কুয়েতি বৈদ্যুতিক প্রকৌশলী এবং পরিবেশবাদী, যিনি একটি অলাভজনক সংস্থা সহ-প্রতিষ্ঠা করেছেন যা বর্জ্য পুনর্ব্যবহার করে।\n\n\n== জীবনী ==\nআলজেলজেলা কুয়েতে জন্মগ্রহণ করেন। তিনি জাহরার মারিয়া কপটিক স্কুলে পড়াশোনা করেন এবং পরে আমেরিকান ইউনিভার্সিটি অব দ্য মিডল ইস্ট-এ ইগেইলাতে পড়াশোনা করেন। পড়াশোনার সময়, তিনি ২০১৮ সালে \"We Unite\" প্রকল্প ও উদ্ভাবন প্রতিযোগিতায় প্রথম স্থান অর্জন করেন।\nতিনি ২০১৯ সালের শুরুতে \"ইকো স্টার\" নামক একটি অলাভজনক উদ্যোগ প্রতিষ্ঠা করেন, যা কুয়েতে ব্যক্তি ও প্রতিষ্ঠানকে কাগজ, প্লাস্টিক ও ধাতব পদার্থের মতো বর্জ্য জমা দেওয়ার বিনিময়ে বীজ, গাছপালা এবং গাছ দেয়ার জন্য উৎসাহ দেয়। ২০২০ সালের শেষ নাগাদ, ইকো স্টার ৩.৫ টন প্লাস্টিক, ১০ টন কাগজ এবং ১২০ টন ধাতু পুনর্ব্যবহার করে। আলজেলজেলার সংস্থা স্থানীয় স্কুলে পুনর্ব্যবহার, পরিবেশগত হুমকি এবং তরুণদের প্রাকৃতিক পরিবেশ রক্ষায় ভূমিকার বিষয়ে সচেতনতা তৈরি করে।\n২০২০ সালে, জাতিসংঘ পরিবেশ কর্মসূচি (UNEP) কুয়েতে পুনর্ব্যবহারের পরিবেশগত গুরুত্ব এবং অর্থনৈতিক মূল্য তুলে ধরার জন্য তাকে স্বীকৃতি প্রদান করে এবং তাকে চ্যাম্পিয়নস অব দ্যা আর্থ এর সাতজন বিজয়ীর একজন এবং পশ্চিম এশিয়ার আঞ্চলিক বিজয়ী হিসেবে নাম ঘোষণা করে।\n২০২১ সালে, তিনি \"Intersection of Gender and Climate: Amplifying Impact Through Youth Actions\" শীর্ষক একটি আলোচনাসভায় বক্তব্য রাখেন, যা সিভিল সোসাইটি ইয়ুথ-লেড ব্রিফিং-এর অংশ ছিল।\n২০২২ সালে, ব্রিটিশ ভোগ ম্যাগাজিনে দেওয়া এক সাক্ষাৎকারে তিনি বলেন, \"সম্পদ নিরাপত্তা, পরিবেশগত স্বাস্থ্য এবং জলবায়ু পরিবর্তন আমাদের জীবনকে প্রভাবিত করছে, [তবুও] আশাবাদী হোন – আমরা এখনো তা মোকাবিলা করতে পারি। তরুণদের সাহায্য করুন, শিক্ষা দিন এবং ক্ষমতায়িত করুন যাতে তারা ভবিষ্যতের নেতা হতে পারে এবং তাদের জন্য একটি বাসযোগ্য পৃথিবী রেখে যান।\"\n\n\n== সূত্র =="}