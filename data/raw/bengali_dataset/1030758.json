{"pageid": 1030758, "title": "নন্দনম", "url": "https://bn.wikipedia.org/wiki?curid=1030758", "content": "নন্দনম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি একটি সদাব্যস্ত লোকালয় এবং বহু অর্থনৈতিক প্রতিষ্ঠানের দপ্তর ও অফিস৷ শান্ত পরিবেশ ও পরিচ্ছন্নতার জন্য লোকালয়টি যথেষ্ট পরিচিত৷ ১৯০১ খ্রিস্টাব্দে নন্দনম আর্টস কলেজ বা নন্দনম কলাবিভাগ মহাবিদ্যালয় প্রতিষ্ঠিত হয়৷ আন্না সালাইয়ের ওপর নন্দনম জংশন চেন্নাইয়ের অন্যতম ব্যস্ত জংশন৷ নন্দনমের ডাক সূচক সংখ্যা ৬০০০১৫ ও ৬০০০৩৫৷\n\n\n== ইতিহাস ==\n১৮৩৬ খ্রিস্টাব্দে মাদ্রাজ উচ্চ আদালতের প্রধান বিচারপতি জন গ্যাম্বিয়ার পূর্বতন জমিদারের থেকে এই স্থিন কিনে নেন৷ ১৮৫০ খ্রিস্টাব্দে তিনি চেন্নাই থেকে পদবদল করে চলে গেলে এটি \"গ্যাম্বিয়ার'স গার্ডেন\" নামে পরিচিত হয়৷ ১৯৫০ খ্রিস্টাব্দে চক্রবর্তী রাজাগোপালাচারীর মূখ্যমন্ত্রীত্বে চেন্নাইতে আবাসন ক্ষেত্রে উন্নতিসাধন সম্পন্ন হলে গ্যাম্বিয়ার'স গার্ডেন নন্দনমে পরিণত হয়৷\n\n\n== পরিবহন ==\n\n\n=== বাস ===\nআন্না সালাইয়ের ওপর নন্দনম বাস স্টপ রয়েছে, শহরের বিভিন্ন প্রান্তে যাওয়ার সরাসরি বাস পরিষেবা রয়েছে নন্দনম থেকে৷\n\n\n=== রেলওয়ে ===\nচেন্নাই শহরতলি রেলওয়ের মাম্বলম ও সঈদাপেট রেলওয়ে স্টেশন নন্দনমের নিকটবর্তী৷\n\n\n=== মেট্রো ===\nচেন্নাই মেট্রোর নীল লাইনে রয়েছে নন্দনম মেট্রো স্টেশন৷\n\n\n== রাজনীতি ==\nনন্দনম চেন্নাই মধ্য লোকসভা কেন্দ্রের থাউজেন্ড লাইটস (আয়িরম বিলকু) বিধানসভা কেন্দ্রের অন্তর্গত৷\n\n\n== তথ্যসূত্র =="}