{"pageid": 1521618, "title": "মেঘনা গাঁওকার", "url": "https://bn.wikipedia.org/wiki?curid=1521618", "content": "মেঘনা গাঁওকার (জন্ম ৮ মে ১৯৮৭) হলেন একজন ভারতীয় অভিনেত্রী যিনি কন্নড় সিনেমায় কাজ করেন। তিনি ২০১০ সালে \"নাম আরিয়াল ওন্দ দিনা\" চলচ্চিত্রের মাধ্যমে অভিনয় জগতে আত্মপ্রকাশ করেন।  তিনি দুইবার সেরা অভিনেত্রী ফিল্মফেয়ার পুরস্কারের জন্য মনোনীত হয়েছেন।\n\n\n== জীবনের প্রথমার্ধ ==\n\nমেঘনা গাঁওকারের জন্ম কালবুর্গিতে। তিনি কালাবুর্গির শরণবাসেশ্বর আবাসিক স্কুল থেকে তার স্কুলজীবন সম্পন্ন করেন এবং পরে বেঙ্গালুরুর শ্রী ভগবান মহাবীর জৈন কলেজ থেকে বাণিজ্যে স্নাতক ডিগ্রি অর্জন করেন। তিনি বেঙ্গালুরু বিশ্ববিদ্যালয় থেকে ইংরেজি সাহিত্যে স্নাতকোত্তর ডিগ্রি এবং বেঙ্গালুরুর আদর্শ ফিল্ম অ্যান্ড টিভি ইনস্টিটিউট থেকে চলচ্চিত্র অভিনয় ও নির্মাণে ডিপ্লোমা লাভ করেন। তিনি শিয়ামাক দাভার নৃত্য বিদ্যালয়ে সহকারী নৃত্য প্রশিক্ষক হিসেবে দায়িত্ব পালন করেন। তিনি টপকাস্ট প্রযোজনা এবং অন্যান্যদের সাথে অনেক থিয়েটার নাটক করেছেন। তিনি বর্তমানে  মুম্বাই বিশ্ববিদ্যালয়ে সিনেমা ও সাহিত্যে পি.এইচ.ডি. করছেন। পাশাপাশি তিনি বর্তমানে চুমন্তর কন্নড় সিনেমায় অভিনয় করছেন।\n\n\n== কর্মজীবন ==\nগাঁওকার ২০১০ সালে কন্নড় চলচ্চিত্রে আত্মপ্রকাশ করেন। তিনি অনেক জনপ্রিয় অনুষ্ঠানের টেলিভিশন উপস্থাপক হিসেবে তার কর্মজীবন শুরু করেন। তিনি শিয়ামাক দাভার ড্যান্স কোম্পানিতে সহকারী নৃত্য প্রশিক্ষক হিসেবে কাজ করতেন। তিনি অনেক ইংরেজি, কন্নড় এবং ফরাসি থিয়েটার নাটকে অভিনয় করেছেন। তিনি অস্ট্রেলিয়ায় কমনওয়েলথ গেমসের সমাপনী অনুষ্ঠানে অংশগ্রহণ করেছেন। তিনি রক্ষিত শেট্টি এবং অনিশের সাথে নাম আরিয়াল ওন্দ দিনা (২০১০) ছবিতে অভিনেতা ও পরিচালকদের একটি নবাগত দলের সাথে বড় পর্দায় উপস্থিত হন। চিন্নার চরিত্রে তার ভূমিকা অনেক প্রশংসা কুড়িয়েছিল, যদিও ছবিটি বাণিজ্যিকভাবে ভালো ব্যবসা করতে ব্যর্থ হয়েছিল। এরপর, তিনি ২০১১ সালে বহু-তারকার চলচ্চিত্র বিনায়ক গেলিয়ারা বালাগায় বিজয় রাঘবেন্দ্রের সাথে জুটিবদ্ধ হন। ২০১২ সালে, তিনি আবার রক্ষিত শেট্টির সাথে \"তুগলক\" ছবিতে অভিনয় করেন। ২০১৩ সালে প্রেম কুমারের বিপরীতে তার চতুর্থ ছবি চারমিনার চরম সাফল্য লাফ করে। তিনি চারমিনার থেকে রাধে নামে খুব জনপ্রিয় হয়ে ওঠেন। তার পরবর্তী ছবি সিম্পল সুনি পরিচালিত \"সিম্পাল্লাগ ইনোন্দ লাভ স্টোরি\", প্রকাশ পায় ২০১৬ সালে। জগেশের সাথে \" কালিদাসা কন্নড় মেশত্রু \" চলচ্চিত্রটি ২০১৯ সালে মুক্তি পেয়েছে। \"শুভমঙ্গলা\" ছবিটি ২০২১ সালে মুক্তি পায়। ২০২৩ সালে মুক্তি পাওয়া শিবাজি সুরথকাল ২ ছবিতে রমেশ অরবিন্দও তার সাথে ছিলেন। এই ছবিতে তিনি একজন আইপিএস অফিসারের ভূমিকায় অভিনয় করেছিলেন। ২০২৪ সালে, রবিচন্দ্রনের বিপরীতে 'দ্য জাজমেন্ট' চলচ্চিত্রটি মে মাসে মুক্তি পায়। শরণের সাথে ছুমন্তরের এখন পোস্ট প্রোডাকশন চলছে। আর শিগগিরই শুরু হবে ‘কারভা ৩’-এর শুটিং।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মেঘনা গাঁওকার (ইংরেজি)\nফেসবুকে মেঘনা গাঁওকার\nইন্সটাগ্রামে মেঘনা গাঁওকার\nটুইটারে মেঘনা গাঁওকার"}