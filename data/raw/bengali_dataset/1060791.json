{"pageid": 1060791, "title": "গ্রানিত জাকা", "url": "https://bn.wikipedia.org/wiki?curid=1060791", "content": "গ্রানিত জাকা (আলবেনীয়: Granit Xhaka, আলবেনীয় উচ্চারণ: [ɡɾaˈnit ˈdʒaka]; জন্ম: ২৭ সেপ্টেম্বর ১৯৯২) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং সুইজারল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং বাম পার্শ্বীয় রক্ষণভাগের খেলোয়াড় হিসেবে খেলে থাকেন।\n২০০০–০১ মৌসুমে, মাত্র ৯ বছর বয়সে, সুইজারল্যান্ডীয় ফুটবল ক্লাব কনকর্ডিয়া বাজেলের যুব পর্যায়ের হয়ে খেলার মাধ্যমে জাকা ফুটবল জগতে প্রবেশ করেছেন এবং পরবর্তীকালে বাজেলের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১০–১১ মৌসুমে, সুইজারল্যান্ডীয় ক্লাব বাজেলের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; বাজেলের হয়ে দুই মৌসুমে ৪২ ম্যাচে ১টি গোল করার পর ২০১২–১৩ মৌসুমে তিনি প্রায় ৯ মিলিয়ন ইউরোর বিনিময়ে জার্মান ক্লাব বরুসিয়া মনশেনগ্লাডবাখে যোগদান করেছেন। ২০১৬–১৭ মৌসুমে, তিনি প্রায় ৪৫ মিলিয়ন ইউরোর বিনিময়ে বরুসিয়া মনশেনগ্লাডবাখ হতে ইংরেজ ক্লাব আর্সেনালে যোগদান করেছেন।\n২০০৮ সালে, জাকা সুইজারল্যান্ড অনূর্ধ্ব-১৭ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত সুইজারল্যান্ডের বয়সভিত্তিক দলের হয়ে খেলার পর, তিনি ২০১১ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৯৮ ম্যাচে ১২টি গোল করেছেন। তিনি সুইজারল্যান্ডের হয়ে এপর্যন্ত ২টি ফিফা বিশ্বকাপ (২০১৪ এবং ২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, জাকা বেশ কিছু পুরস্কার জয়লাভ করেছেন, যার মধ্যে ২০১৭ সালে বর্ষসেরা সুইজারল্যান্ডীয় ফুটবলারের পুরস্কার জয় অন্যতম। দলগতভাবে, জাকা এপর্যন্ত ৮টি শিরোপা জয়লাভ করেছেন, যার মধ্যে ৩টি বাজেলের হয়ে, ৪টি আর্সেনালের হয়ে এবং ১টি সুইজারল্যান্ডের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nগ্রানিত জাকা ১৯৯২ সালের ২৭শে সেপ্টেম্বর তারিখে সুইজারল্যান্ডের বাজেলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nগ্রানিত জাকা – ফিফা প্রতিযোগিতার রেকর্ড (ইংরেজি) \nগ্রানিত জাকা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে গ্রানিত জাকা  (ইংরেজি)  \nসকারবেসে গ্রানিত জাকা (ইংরেজি) \nবিডিফুটবলে গ্রানিত জাকা  (ইংরেজি)  \nট্রান্সফারমার্কেটে গ্রানিত জাকা (ইংরেজি) \nওয়ার্ল্ডফুটবল.নেটে গ্রানিত জাকা (ইংরেজি) \nইএসপিএন এফসিতে গ্রানিত জাকা (ইংরেজি) \nন্যাশনাল-ফুটবল-টিমস.কমে গ্রানিত জাকা (ইংরেজি)"}