{"pageid": 1091618, "title": "সেরপিল কামালবে", "url": "https://bn.wikipedia.org/wiki?curid=1091618", "content": "সেরপিল কামালবে একজন রাজনীতিবিদ ও পিপলস ডেমোক্রেটিক পার্টির (এইচডিপি) সাবেক সহ-নেত্রী।\n\n\n== প্রাথমিক জীবন ও শিক্ষা ==\nসেরপিল কামালবে, যার পুরো নাম সারপিল কেমালবে পেকগোজেগু, তিনি আরদাহানে জন্মগ্রহণ করেন এবং সেখানে তার প্রাথমিক ও মাধ্যমিক শিক্ষা সম্পন্ন করেন। সে মাধ্যমিক বিদ্যালয়ে প্রথম বছর বামপন্থী রাজনীতিতে অংশগ্রহণ করে, যেখানে তিনি 'বিপ্লবী সংগ্রাম' (\"devrimci mücadele\") কর্তৃক বর্জন করা বয়কটে অংশ নেন। তিনি ১৯৭৮ সালে তিনি তার পরিবারের সাথে ইস্তাম্বুলে চলে আসেন এবং ইস্তাম্বুল টেকনিক্যাল ইউনিভার্সিটি অব কেমিক্যাল ইঞ্জিনিয়ারিং বিভাগ থেকে স্নাতক হন। কয়েক বছর যুক্তরাজ্যে থাকার পর, তিনি ১৯৯০-এর দশকের গোড়ার দিকে তুরস্কে ফিরে আসেন।\n\n\n== রাজনৈতিক সক্রিয়তা ==\nকামালবে সমাজতান্ত্রিক সংহতি মঞ্চে সক্রিয় ছিলেন। তিনি ১৯৯৭ সালে সলিডারিটি হোমস এবং আইএমইসিএ উইমেন্স সলিডারিটি অ্যাসোসিয়েশনের প্রতিষ্ঠাতা সদস্য হিসেবে অংশগ্রহণ করেন, যা পরবর্তীতে ট্রেড ইউনিয়নে পরিণত হয়। তিনি ২০০৭ সালে থ্রেস ও ইস্তানবুলের মতো জায়গায় বিমুক্ত শ্রমিকদের একত্রিত করতে চাওয়া স্বাধীন টেক্সটাইল শ্রমিক ইউনিয়ন বিএটিএস এর প্রভাব বাড়ানোর জন্য কাজ করেছিলেন। তিনি শ্রমিক অধিকার, মহিলা শ্রমিক ও অসংখ্য ট্রেড ইউনিয়নের নিরাপত্তার মানদণ্ডের উপদেষ্টা হিসেবে কাজ করেছিলেন। সক্রিয় রাজনীতিতে প্রবেশের আগে তিনি চিকিৎসা উৎপাদন, টেক্সটাইল ও শ্রমিক নিরাপত্তা খাতে কাজ করেছিলেন।\n\n\n== রাজনৈতিক পেশা ==\nতিনি তুরস্কের একটি বামপন্থী মধ্যে প্রো-কুর্দি রাজনৈতিক দল পিপলস ডেমোক্র্যাটিক পার্টিতে যোগদান করেন এবং ২০১৫ সালের জুন মাসের সাধারণ নির্বাচনে ইস্তানবুলের প্রথম নির্বাচনী জেলার একজন সংসদীয় প্রার্থী হয়ে ওঠে। যদিও দলটি ৮০ টি আসনে জয়ী হয় এবং নির্বাচনে যৌথভাবে তৃতীয় হয়, তবে কেমালবেয় নির্বাচিত হননি। তিনি এইচডিপি সেন্ট্রাল এক্সিকিউটিভ কমিটির সদস্য হয়ে শ্রমও ট্রেড ইউনিয়ন সম্পর্কের দায়িত্ব গ্রহণ করেন।\n\n\n=== পিপলস ডেমোক্রেটিক পার্টির সহ-নেতা ===\n২০১৭ সালের ফেব্রুয়ারিতে, এইচডিপির চেয়ারম্যান ফিগেন ইয়াক্সেকদাকে গ্র্যান্ড ন্যাশনাল অ্যাসেম্বলি থেকে তার সদস্যপদ ছিনিয়ে নেওয়া হয় এবং আদালতের মাধ্যমে তার দলীয় সদস্যপদ আইনত বাতিল করা হয়। ২০১৬ সালের নভেম্বরে তাকে সহিংসতা উস্কে দেওয়ার এবং সন্ত্রাসবাদকে সমর্থন করার অভিযোগে এইচডিপির চেয়ারম্যান সেলাহাতিন দেমিরতা’র সাথে কারাগারে বন্দী করা হয়েছিল, যে অভিযোগ তারা উভয়েই অস্বীকার করেছেন। যদিও এইচডিপি এই সিদ্ধান্তকে বাতিল ও অসাংবিধানিক ঘোষণা করেছে, কিন্তু ইয়াক্সেকদাগের দলীয় সদস্যপদ প্রত্যাহারের ফলে চেয়ারভিউমেনশিপ খালি হয়ে যায়।\n\n\n== তথ্যসূত্র =="}