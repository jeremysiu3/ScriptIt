{"pageid": 1001815, "title": "দাদীমা", "url": "https://bn.wikipedia.org/wiki?curid=1001815", "content": "দাদীমা হচ্ছে ২০০৬ সালে মুক্তিপ্রাপ্ত একটি বাংলাদেশী মারপিট নাট্য চলচ্চিত্র। চলচ্চিত্রটি পরিচালনা করেছেন এফ আই মানিক এবং অমি বনি কথাচিত্রের ব্যানারে প্রযোজনা করেছেন মনোয়ার হোসেন ডিপজল, এছাড়াও এটির কাহিনী ও সংলাপও লিখেছেন তিনি। এতে কেন্দ্রীয় চরিত্রে অভিনয় করেছেন মনোয়ার হোসেন ডিপজল, আনোয়ারা বেগম, শাকিব খান ও অপু বিশ্বাস। এছাড়াও পার্শ্বচরিত্রে অভিনয় করেছেন মিশা সওদাগর, ওমর সানী, প্রার্থনা ফারদিন দিঘী, রিনা খান ও এটিএম শামসুজ্জামান, প্রমূখ। এটি শাকিব খান অভিনীত ১০০তম চলচ্চিত্র।\n\n\n== ভূমিকা ==\nদুই পরিবারের দ্বন্দ্ব নিয়ে ছবির গল্প। যে দুই পরিবারকে কোনোভাবেই মীমাংসার দিকে নিয়ে যাওয়া যায় না। বহুবার চেষ্টা করেও ব্যর্থ হন দাদীমা (আনোয়ারা)। কিন্তু এরইমধ্যে আকাশ খান (শাকিব খান) ও প্রতিপক্ষ পরিবারের মেয়ে তাসমিনা সুলতানা প্রীতির (অপু বিশ্বাস) মধ্যে প্রেমের সম্পর্ক গড়ে উঠে। দা-কুমড়ো সম্পর্ক যে পরিবারের মধ্যে, সেই দুই পরিবারের দুই তরুণ তরুণীর প্রেমের সম্পর্কের কেমন পরিণতি হয়? কিংবা তাদের সম্পর্ক কি দুই পরিবারকে এক করতে কোনো ভূমিকা রাখবে?\n\n\n== অভিনয় ==\nশাকিব খান - আকাশ খান\nঅপু বিশ্বাস - তাসনিমা সুলতানা প্রীতি\nমনোয়ার হোসেন ডিপজল - সুলতান খাঁ\nআলীরাজ - শমশের খাঁ\nসুব্রত বড়ুয়া\nআনোয়ারা - জান্নাত বেগম / দাদীমা\nঅরুণা বিশ্বাস - মেঘার মা\nইলিয়াস কোবরা\nডন - নিজাম খাঁ\nখলিল উল্লাহ খান - আজগর খান\nমিশা সওদাগর - হাসান খাঁ\nওমর সানী - জামান খাঁ\nআফজাল শরীফ - রাজু প্রামাণিক\nএটিএম শামসুজ্জামান - হরিপদ সরকার\nপ্রার্থনা ফারদিন দিঘী (শিশুশিল্প) - মেঘা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দাদীমা  (ইংরেজি)\nবাংলা মুভি ডেটাবেজে দাদীমা"}