{"pageid": 1306290, "title": "কর্ণাটকের পাঠ্যপুস্তক বিতর্ক", "url": "https://bn.wikipedia.org/wiki?curid=1306290", "content": "কর্ণাটকের পাঠ্যপুস্তক বিতর্ক মূলত ২০২২ সালের মে-জুন মাসে যখন কর্ণাটক সরকার কর্ণাটকের সরকারি স্কুলসমূহে ব্যবহৃত পাঠ্যবইয়ে পরিবর্তন আনে, তখনই দেখা দেয়। পাঠ্যপুস্তকে কর্ণাটক সরকারের ক্ষমতাসীন দল বিজেপির রাজনৈতিক মতাদর্শ প্রতিফলিত করার অভিযোগ আনা হয়েছে।\n\n\n== 'চাড্ডি পোড়াও' প্রচারণা ==\n২০২২ সালের জুনে কংগ্রেসের ছাত্র শাখা, ন্যাশনাল স্টুডেন্টস ইউনিয়ন অফ ইন্ডিয়া (NSUI) স্কুলের পাঠ্যপুস্তকের \"গেরুয়াবর্ণীকরণ\" এর বিরুদ্ধে প্রতিবাদ করেছিল। প্রতীকী প্রতিবাদ হিসেবে তারা শিক্ষামন্ত্রী বিসি নাগেশের বাড়ির বাইরে একটি অন্তর্বাস পুড়িয়ে দেয়। তারা রাষ্ট্রীয় স্বয়ংসেবক সংঘের (আরএসএস) সদস্যদের ইউনিফর্মের শর্টের মতো এক জোড়া খাকি শর্টে আগুন দিয়ে পোড়ায়।\nএতে এনএসইউআই কর্মীদের বিরুদ্ধে মন্ত্রীর বাড়িটি পুড়িয়ে দেওয়ার চেষ্টার অভিযোগ তুলে পুলিশের কাছে অভিযোগ করে বিজেপি। কংগ্রেস নেতা সিদ্দারামাইয়া বলেন, \"বিক্ষোভের সময় আমরা প্রতীকীভাবে একটি অন্তর্বাস পুড়িয়ে ছিলাম - শুধুমাত্র একটি অন্তর্বাস ছাড়া কিছুই না। কিন্তু পুলিশ ও সরকার এটাকে বড় ইস্যু বানিয়ে বলেছে, আমরা নাকি বাড়ি জ্বালিয়ে দেওয়ার চেষ্টা করছি...। তাই আসুন একটি চাড্ডি-পোড়াও অভিযান শুরু করি,\" বলে কংগ্রেস \"চাড্ডি পোড়াও\" অভিযান শুরু করে এবং সিদ্দারামাইয়া ঘোষণা করেন যে, প্রতিবাদের চিহ্ন হিসেবে আরএসএসের 'চাড্ডি' পোড়ানো হবে।\n\n\n== তথ্যসূত্র =="}