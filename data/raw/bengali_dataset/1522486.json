{"pageid": 1522486, "title": "নীলজা ওয়াংমো", "url": "https://bn.wikipedia.org/wiki?curid=1522486", "content": "নীলজা ওয়াংমো (জন্ম আনুমানিক ১৯৭৯) একজন ভারতীয়, তিনি একটি রেস্তোরাঁর মালিক এবং উত্তর ভারতের লাদাখ অঞ্চলের স্থানীয় খাবারের প্রতি অনুরাগী। ২০১৯ সালে তাঁর কাজ ভারতের নারীদের জন্য সর্বোচ্চ পুরস্কার - নারী শক্তি পুরস্কারের মাধ্যমে স্বীকৃত হয়েছিল।\n\n\n== জীবন ==\nবাবা মারা যাওয়ার পর ১৯৭৯ সাল নাগাদ আলচিতে নীলজা ওয়াংমোর জন্ম। তাঁর মায়ের মা-বাবা তাঁকে নিয়ে যান এবং পাহাড়ের কোলে \"স্টক \" নামক একটি গ্রামে তিনি লালিত-পালিত হন। তাঁর মা কম বেতনে একটি এনজিওতে কাজ করতেন এবং নীলজা একটি মিশনারি স্কুলে পড়াশোনা করতেন। টাকা-পয়সার অভাবের জন্য কলেজে ভর্তি হয়েও তিনি পড়া চালাতে পারেন নি। তাঁর বাবার পরিবারের কারণে বাবার বাড়িতে তাঁর প্রবেশাধিকার ছিল না। তাঁর মায়ের বাবা আলচিতে তাঁদের জন্য একটি বাড়ি নির্মাণের খরচ দেন। তাঁর মায়ের বাবা ২০১৪ সালে মারা যান।\n\nনীলজা ওয়াংমো ২০১৬ সালে ব্যবসায়িক ঋণ নিয়ে \"আলচি কিচেন\" নামে একটি ব্যবসা শুরু করেন। রেস্তোরাঁটি তাঁদের বাড়ির ওপরতলায় অবস্থিত। পর্যটকেরা ট্রেকিং করতে গিয়ে তাঁর রেস্তোরাঁয় খাওয়া পছন্দ করতেন। বিজ্ঞাপনের জন্য তাঁকে বেশি টাকা খরচ করতে হয়নি, কিন্তু তিন বছরের মধ্যে এই রেস্তোরাঁর কথা মুখে মুখে ছড়িয়ে পড়ে এবং ব্যবসা ভালো হয়। জনপ্রিয় হওয়া সত্ত্বেও, তিনি বিশ্বাস করতেন যে তাঁর নিজ অঞ্চলের খাবার ভ্রমনার্থীদের কাছে আকর্ষণীয় হবে। অন্যান্য রেস্তোরাঁগুলিতে বেশি ঐতিহ্যবাহী খাবার পরিবেশিত হত, তাদের আশঙ্কা ছিল স্থানীয় খাবারগুলি হয়তো কম মশলাদার হিসেবে দেখা হবে। তিনি এবং তাঁর মা মিলে একটি খাদ্যতালিকা তৈরি করেছিলেন যার মধ্যে ছিল স্থানীয় পাস্তার মতো পণ্য ''ছুটাগি' এবং ভাপানো ডাম্পলিং 'মোমো'। খুবানি বীজ এবং তাঁদের নিজস্ব বিশেষ মিশ্রণ দিয়ে তৈরি চা পরিবেশন করা হয়, খাবারের দোকানের অতিথিরা কাঠের আগুনের চারপাশে বসে রাঁধুনিদের খাবার তৈরি করতে দেখেন।\nতবে তাঁর খাবারগুলি প্রশংসা পেয়েছিল এবং ২০১৯ সালে তিনি অন্যান্যদের \"তাঁর নিজস্ব\" খাবার রান্না করতে শিখিয়ে তাঁর ব্যবসার প্রসার ঘটান। তিনি বলেন যে তিনি শুধুমাত্র মেয়েদের বা মহিলাদের নিয়োগ করেন কারণ এলাকায় পুরুষ রাঁধুনির কোনও প্রথা নেই।\n২০১৯ সালে তাঁর কাজ ভারতের সর্বোচ্চ নারী পুরস্কারের মাধ্যমে স্বীকৃত হয়েছিল। ২০২০ সালে আন্তর্জাতিক নারী দিবস উদযাপনে রাষ্ট্রপতি শ্রী রামনাথ কোবিন্দ কর্তৃক নারী শক্তি পুরস্কারপ্রাপ্ত পনেরো জন নারীর মধ্যে তিনিও ছিলেন। এই পুরস্কার নারীর ক্ষমতায়নকে এগিয়ে নিয়ে যাওয়া নারীদের স্বীকৃতি দেয়। \"নারীর অধিকার রক্ষায় অবদান রাখার পাশাপাশি ২০৩০ সালের মধ্যে সম্পাদ্য স্থিতিশীল উন্নয়ন লক্ষ্যমাত্রা অর্জনের\" কারণে তাঁকে নির্বাচিত করা হয়েছিল। ২০২০ সালের জন্য নির্বাচিত নারীরা দেখিয়েছেন যে তাঁরা তাঁদের উচ্চাকাঙ্ক্ষা অর্জন করার কারণ হিসেবে তাঁদের অবস্থান, বয়স, লিঙ্গ বা সম্পদের অভাবকে দেখেন নি।\n\n\n== তথ্যসূত্র =="}