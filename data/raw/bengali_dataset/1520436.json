{"pageid": 1520436, "title": "প্রিয়াঙ্কা দত্ত", "url": "https://bn.wikipedia.org/wiki?curid=1520436", "content": "প্রিয়াঙ্কা দত্ত চালাসানি (জন্ম: ১৯শে ডিসেম্বর ১৯৮৪) একজন ভারতীয় চলচ্চিত্র প্রযোজক যিনি তেলুগু চলচ্চিত্রে অভিনয়ের জন্য পরিচিত। তিনি সুপরিচিত ভারতীয় চলচ্চিত্র প্রযোজক এবং বৈজয়ন্তী মুভিজের প্রতিষ্ঠাতা সি. অশ্বিনী দত্তের কন্যা।\nপ্রিয়াঙ্কা দত্ত লস অ্যাঞ্জেলেসের ক্যালিফোর্নিয়া বিশ্ববিদ্যালয় থেকে চলচ্চিত্র নির্মাণ বিষয়ে পড়াশোনা করেছেন। ২০০৪ সালে, ২০ বছর বয়সে, বালু চলচ্চিত্রের সহ-প্রযোজনার মাধ্যমে তিনি একজন চলচ্চিত্র নির্মাতা হিসেবে আত্মপ্রকাশ করেন। তিনি থ্রি অ্যাঞ্জেলস স্টুডিওর প্রতিষ্ঠাতা এবং ইয়াদোঁ কি বারাত নামে একটি স্বল্পদৈর্ঘ্য চলচ্চিত্র প্রযোজনা করেছেন, যেটি ২০১৩ সালের কান চলচ্চিত্র উৎসবে প্রদর্শিত হয়েছিল।\n\n\n== প্রারম্ভিক জীবন ==\nপ্রিয়াঙ্কা দত্ত চলচ্চিত্র জগতে তাঁর জীবন শুরু করেছিলেন বোম্বে -ভিত্তিক পরিচালক এবং বিজ্ঞাপন নির্মাতা সুজিত সরকারকে বিভিন্ন ব্র্যাণ্ডের বিজ্ঞাপনে সহায়তা করার মাধ্যমে। তিনি তাঁর বাবার ব্যানার বৈজয়ন্তী মুভিজের সাথে যৌথভাবে চলচ্চিত্র প্রযোজনা করার জন্য হায়দ্রাবাদে চলে আসেন। তিনি তিনটি চলচ্চিত্র সহ-প্রযোজনা করেছেন, সেগুলি হলো: বালু (২০০৫), জয় চিরঞ্জীব (২০০৫), এবং শক্তি (২০১১)।\n\n\n== থ্রি অ্যাঞ্জেলস স্টুডিও ==\nনতুন যুগের চলচ্চিত্রকে উৎসাহিত করার জন্য ২০০৯ সালে প্রিয়াঙ্কা তাঁর নিজস্ব প্রযোজনা সংস্থা, থ্রি অ্যাঞ্জেলস স্টুডিও চালু করেন। স্টুডিওটি তাদের প্রথম ছবি বানম (২০০৯) তৈরি করে, একজন নকশালপন্থী মানুষের একজন আইপিএস অফিসার ছেলের গল্প নিয়ে তৈরি। ছবিটি যেভাবে সমস্যাটি মোকাবিলা করেছে তার জন্য সমালোচকদের দ্বারা প্রশংসিত হয়েছে। ২০০৯ সালে ছবিটি প্রিয়াঙ্কাকে সেরা চলচ্চিত্র বিভাগে রৌপ্য নন্দী পুরস্কার এনে দিয়েছিল। তিনি থ্রি অ্যাঞ্জেলস স্টুডিওর অধীনে ভারতের বিশেষ ক্লায়েন্টদের জন্য কর্পোরেট চলচ্চিত্রও প্রযোজনা করেছেন।\n\n\n== ব্যক্তিগত জীবন ==\n২০১৫ সালের ডিসেম্বরে, প্রিয়াঙ্কা ইয়েভাদে সুব্রামণিয়াম (২০১৫) এর পরিচালক নাগ অশ্বিনকে বিয়ে করেন, ছবিটি প্রিয়াঙ্কা তাঁর বোন স্বপ্না দত্তের সাথে প্রযোজনা করেছিলেন। এই দম্পতির একটি ছেলে আছে, যার নাম ঋষি।\n\n\n== চলচ্চিত্র তালিকা ==\n\n\n=== ওয়েব সিরিজ ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে প্রিয়াঙ্কা দত্ত (ইংরেজি)"}