{"pageid": 1466163, "title": "এ হিস্ট্রি অফ ভায়োলেন্স", "url": "https://bn.wikipedia.org/wiki?curid=1466163", "content": "এ হিস্ট্রি অফ ভায়োলেন্স হল ২০০৫ সালের একটি মারপিটধর্মী রোমাঞ্চ চলচ্চিত্র যেটি পরিচালনা করেছেন ডেভিড ক্রোনেনবার্গ লিখেছেন জোশ ওলসন। এটি জন ওয়েগনার এবং ভিন্স লকের ১৯৯৭ এর একই শিরোনামের ডিসি গ্রাফিক উপন্যাসের একটি রূপান্তর। চলচ্চিত্রটতে অভিনয় করেছেন ভিগো মর্টনসন, মারিয়া বেলো, এড হ্যারিস, এবং উইলিয়াম হার্ট। চলচ্চিত্রে, একটি খাবার দোকানের মালিক একজন স্থানীয় নায়ক হয়ে ওঠেন যখন তিনি একটি ডাকাতির চেষ্টাকে ব্যর্থ করে তাদের পরাজিত করেন। কিন্তু তার পরিবারকে রক্ষা করার জন্য তাকে তার অতীত শত্রুদের মুখোমুখি হতে হয়।\nএ হিস্ট্রি অফ ভায়োলেন্স ২০০৫ পাল্ম দর এর মূল প্রতিযোগিতায় ছিল এবং ২৩ সেপ্টেম্বর, ২০০৫ এ মার্কিন যুক্তরাষ্ট্রে সীমিত আকারে মুক্তি পায়, তারপরে ৩০ সেপ্টেম্বর, ২০০৫ এ ব্যাপক পরিসরে মুক্তি পায়। এটিকে ২০০০' দশকের অন্যতম সেরা চলচ্চিত্র হিসেবে ধরা হয়। চলচ্চিত্রটি তার অভিনয়, চিত্রনাট্য এবং পরিবেশের জন্য বিশেষভাবে প্রশংসিত। উইলিয়াম হার্ট সেরা পার্শ্ব অভিনেতার জন্য একাডেমি পুরস্কারে মনোনীত হন এবং ওলসন সেরা অভিযোজিত চিত্রনাট্যের জন্য মনোনীত হন। মর্টনসন নিজে চলচ্চিত্রটির প্রশংসা করে বলেন, \"এটি তার করা অন্যতম নাহলে সেরা চলচ্চিত্র।\" এটি ভিএইচএস এ মুক্তি পাওয়া হলিউডের সর্বশেষ বড় চলচ্চিত্রগুলোর একটি।\n\n\n== পটভূমি ==\nযখন দুইজন ডাকাত একটি ছোট শহরের খাবার দোকানের মালিক টম স্টলের (ভিগো মর্টনসন) দোকানে চুরি করতে যায়, সে তাদের খুব সহজেই হারিয়ে দেয় এবং হত্যা করে। টমের আপাতদৃষ্টিতে বীরত্বপূর্ণ কার্যকলাপটি খবরের শিরোনাম হয়, কার্ল ফগার্টি (এড হ্যারিস) নামে এক ভয়ঙ্কর অপরিচিত ব্যক্তি শহরে আসে, ফিলাডেলফিয়ার নিখোঁজ সন্ত্রাসী জোয়ি কুসাক হিসাবে নিরীহ পারিবারিক ব্যক্তি টম'কে চিহ্নিত করে। তার স্ত্রী, এডি (মারিয়া বেলো) এবং কিশোর পুত্র জ্যাক (অ্যাশটন হোমস) এর ভয়াবহতার জন্য, টম বুঝতে পারে তাকে তার সহিংস অতীতের মুখোমুখি হতে হবে।\n\n\n== শ্রেষ্ঠাংশে ==\n\n\n== উৎপাদন ==\n\n\n=== চিত্রায়ণ ===\nচলচ্চিত্রটির বেশির ভাগ দৃশ্যের চিত্রায়ণ হয়েছে অন্টারিওর মিলব্রুকে। শপিং সেন্টারের দৃশ্যটি টটেনহ্যাম, অন্টারিওতে শ্যুট করা হয়েছে এবং শেষ দৃশ্যটি অন্টারিওর কিং সিটিতে অবস্থিত ঐতিহাসিক ইটন হল ম্যানশনে ধারণ করা হয়েছিল। হ্যারিসন ফোর্ড টম স্টলের চরিত্রটি ফিরিয়ে দিয়েছিলেন।\n\n\n=== অর্থ ===\nচলচ্চিত্রটির শিরোনামের অর্থ একাধিক হতে পারে। চলচ্চিত্র সমালোচক রজার এবার্ট  বলেছেন যে ক্রোনেনবার্গ তিনটি সম্ভাবনার কথা উল্লেখ করেছেন:\n\n... (১) একজন সন্দেহভাজনের অতীতের সহিংসতার ইতিহাস; (২) সহিংসতার মাধ্যমে ঐতিহাসিকভাবে দ্বন্দ্বের সমাধান, এবং (৩) ডারউইনীয় বিবর্তনের সহজাত সহিংসতা, যাতে আরও ভাল-অভিযোজিত জীবগুলি তাদের প্রতিস্থাপন করে যারা মোকাবেলা করতে অক্ষম।\n\n\n== সঙ্গীত ==\nএ হিস্ট্রি অফ ভায়োলেন্স এর সাউন্ডট্র‍্যাকটি অক্টোবর ১১, ২০০৫ সালে অবমুক্ত করা হয়।\n\n\n== মুক্তি ==\n\n\n=== প্রেক্ষাগৃহে ===\nএ হিস্ট্রি অফ ভায়োলেন্স মে ১৬, ২০০৫ সালে কান চলচ্চিত্র উৎসবে প্রথম প্রদর্শিত হয়। সেপ্টেম্বর ২৩, ২০০৫ এ যুক্তরাষ্ট্রে সীমিত প্রেক্ষাগৃহে মুক্তির পর, সেপ্টেম্বর ৩০ এ ব্যাপক পরিসরে মুক্তি পায়।\n\n\n=== হোম মিডিয়া ===\nচলচ্চিত্রটি মার্চ ১৪, ২০০৬ সালে ডিভিডি এবং ভিএইচএস সংস্করণে মুক্তি পায়। লস অ্যাঞ্জেলস টাইমস এর প্রতিবেদন অনুযায়ী, এটি সর্বশেষ বড় চলচ্চিত্র গুলোর একটি যা ভিএইচএস সংস্করণে মুক্তি পেয়েছে।\n\n\n== গ্রহণ ==\n\n\n=== বক্স অফিস ===\nচলচ্চিত্রটি যুক্তরাষ্ট্র থেকে $৩১.৫ মিলিয়ন আয় সহ, বিশ্বব্যাপী সর্বমোট $৬১.৪ মিলিয়ন আয় করে।\n\n\n=== সমালোচকদের প্রতিক্রিয়া ===\nচলচ্চিত্র পর্যালোচনা ভিত্তিক ওয়েবসাইট রোটেন টমেটোস এ, ২১৮ জন সমালোচকের পর্যালোচনার ভিত্তিতে ৮৮% ইতিবাচক সাড়া পায়, যার গড় রেটিং ৭.৯০/১০। মেটাক্রিটিক এ চলচ্চিত্রটি ৩৭ জন সমালোচক থেকে ১০০ এর মধ্যে ৮২ গড় নম্বর পেয়েছে, যা \"ব্যাপকভাবে প্রশংসিত\" পর্যালোচনার দিকে নির্দেশ করে। সিনেমাস্কোর এর দর্শক জরিপ দ্বারা চলচ্চিত্রটি এ+ থেকে এফ গ্রেডের মধ্যে \"সি+\" গ্রেড পেয়েছে।\n\n\n=== তালিকা ===\nএম্পায়ার সাময়িকী চলচ্চিত্রটিকে সর্বকালের সেরা চলচ্চিত্রের তালিকায় ৪৪৮ তম অবস্থানে রেখেছে।\n২০১৬ সালে, ১৭৭ জন আন্তর্জাতিক সমালোচকদের জরিপে চলচ্চিত্রটি \"একবিংশ শতাব্দীর সর্বশ্রেষ্ঠ ১০০টি চলচ্চিত্র\" তালিকায় অবস্থান পেয়েছে।\n\n\n=== পুরস্কার ===\n\n\n== পুনঃনির্মাণ ==\nএ হিস্ট্রি অফ ভায়োলেন্স এর পুনঃনির্মাণ ২০২৩ সালে মুক্তিপ্রাপ্ত ভারতীয় তামিল ভাষার চলচ্চিত্র লিও, যেটি পরিচালনা করেছেন লোকেশ কনকরাজ এবং এতে অভিনয় করেছেন বিজয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে এ হিস্ট্রি অফ ভায়োলেন্স  (ইংরেজি)\nঅলমুভিতে এ হিস্ট্রি অফ ভায়োলেন্স (ইংরেজি)\nবক্স অফিস মোজোতে এ হিস্ট্রি অফ ভায়োলেন্স (ইংরেজি)\nরটেন টম্যাটোসে এ হিস্ট্রি অফ ভায়োলেন্স (ইংরেজি)"}