{"pageid": 1166757, "title": "অমল ধবল পালে লেগেছে মন্দ মধুর হাওয়া", "url": "https://bn.wikipedia.org/wiki?curid=1166757", "content": "অমল ধবল পালে লেগেছে মন্দ মধুর হাওয়া একটি রবীন্দ্রসঙ্গীত। বাংলা ভাষায় গানটি রবীন্দ্রনাথ ঠাকুর ১৩১৫ বঙ্গাব্দের ৩ ভাদ্র তারিখে (১৯০৮ খ্রিষ্টাব্দ) রচনা করেছিলেন। রবীন্দ্রনাথ জীবিতকালে তাঁর স্বরচিত যে গানগুলো গ্রামোফোনে রেকর্ড করেছিলেন সেগুলোর মধ্যে এটি অন্যতম।\n\n\n== গানের কথা ==\nঅমল ধবল পালে লেগেছে    মন্দ মধুর হাওয়া--\n   দেখি নাই কভু দেখি নাই    এমন তরণী বাওয়া॥\n       কোন্‌ সাগরের পার হতে আনে কোন্‌ সুদূরের ধন--\n               ভেসে যেতে চায় মন,\n       ফেলে যেতে চায় এই কিনারায় সব চাওয়া সব পাওয়া॥\nপিছনে ঝরিছে ঝরো ঝরো জল, গুরু গুরু দেয়া ডাকে--\n   মুখে এসে পড়ে অরুণকিরণ ছিন্ন মেঘের ফাঁকে।\n       ওগো কাণ্ডারী, কে গো তুমি, কার হাসিকান্নার ধন।\n               ভেবে মরে মোর মন--\n       কোন্‌ সুরে আজ বাঁধিবে যন্ত্র, কী মন্ত্র হবে গাওয়া॥\n\n\n== আরও দেখুন ==\nরবীন্দ্রনাথ ঠাকুরের রেকর্ডকৃত গান ও কবিতার তালিকা\n\n\n== তথ্যসূত্র ==\n\n\n== বহিঃসংযোগ ==\nরবীন্দ্র রচনাবলীতে গানটির স্বরলিপি"}