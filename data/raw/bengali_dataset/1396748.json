{"pageid": 1396748, "title": "রঘুপতি রাঘব রাজা রাম", "url": "https://bn.wikipedia.org/wiki?curid=1396748", "content": "রঘুপতি রাঘব রাজা রাম বা রাম ধুন  একটি বিখ্যাত হিন্দু ভজন(ভক্তিমূলক গান)। এটি মহাত্মা গান্ধীর প্রিয় ভজন গান ছিল। তিনি এটি বহুলভাবে প্রচারও করেন। প্রখ্যাত শাস্ত্রীয় সংগীতশিল্পী বিষ্ণু দিগম্বর পলুস্কর গানটিতে মিশ্র গার রাগ সহযোগে সুরারোপ করেছিলেন।\n\n\n== ইতিহাস ==\nগানের সুনির্দিষ্ট উৎস সম্পূর্ণরূপে জানা যায় না। তুলসীদাস (বা তাঁর রচনা রামচরিতমানসের উপর ভিত্তি করে)  অথবা মারাঠি সাধু-কবি রামদাসের ১৭ শতকের গাওয়া প্রার্থনার উপর ভিত্তি করে রচিত বলে মনে করা হয়। কারো মতে এটি লক্ষ্মণাচার্য রচনা করেছিলেন।\n\nঅ্যান্টনি পেরেল গান্ধীজ্ ফিলসফি ও দ্য কোয়েস্ট ফর  হারমনি-তে লিখেছেন,রামধুনের উৎস কিংবদন্তিতে পূর্ণ। কিংবদন্তি অনুসারে এটি বিখ্যাত হিন্দু কবি তুলসীদাস (১৬৩২-১৬২৩) কর্তৃক রচিত হয়েছিল। উত্তর ভারতের ডাকোরে তীর্থযাত্রার সময়, বিষ্ণু মন্দির পরিদর্শনকালে  তুলসীদাস বিষ্ণুর প্রতি শর্ত আরোপ করেছিলেন যতক্ষণ না বিষ্ণু নিজেকে রাম হিসাবে প্রকাশ করেন ততক্ষণ তিনি মস্তক অবনত করবেন না। তার ইচ্ছা অবিলম্বে মঞ্জুর করা হয়: রাম; স্ত্রী সীতা ও তিনজন ভক্তের সাথে তার হৃদয়ে আবির্ভূত হন। তাই, গান্ধী ব্যাখ্যা করেছেন, \"রামধুন অর্থ ঈশ্বরের [রাম] সাথে প্রমত্ততা।(বঙ্গানুবাদ)\nরামধুনের অনেক সংস্করণ রয়েছে। মহাত্মা গান্ধী যে সংস্করণটি ব্যবহার করেছিলেন তার একটি \"সর্বজনীন বৈচিত্র্য\" ছিল।\nগান্ধী মূল ভজনটি পরিবর্তন করে যোগ করেছেন হিন্দুদের ঈশ্বর ও মুসলমানদের আল্লাহ এক ও অভিন্ন। তিনি তাতে  ধর্মনিরপেক্ষতা আনয়ন করে হিন্দু ও মুসলমানদের মধ্যে মিলনের বার্তা ছড়িয়ে দিতে চেয়েছিলেন। গানটি ব্যাপকভাবে ভারতীয় সমাজের ধর্মনিরপেক্ষ ও যৌগিক দৃষ্টিভঙ্গি তুলে ধরার জন্য ব্যবহৃত হয়েছিল - এটি ১৯৩০ সালে লবণ সত্যাগ্রহের সময় গাওয়া হয়েছিল।\n\n\n== গানের কথা ==\n\n\n== জনপ্রিয় সংস্কৃতিতে ==\nভারত মিলাপ (১৯৪২) চলচ্চিত্রের \"উঠো উঠো হে ভারত\" গান , শ্রী রাম ভক্ত হনুমান (১৯৪৮) চলচ্চিত্রের গান, জাগৃতি (১৯৫৪) চলচ্চিত্রের গান \"দে দিই হামেন আজাদি\", পূরব অর পশ্চিম (১৯৭০), কুছ কুছ হোতা হ্যায় (১৯৯৮), কন্নড় চলচ্চিত্র গান্ধীনগর (১৯৬৮), ব্রিটিশ-ভারতীয় চলচ্চিত্র গান্ধী(১৯৮২), গান্ধী, মাই ফাদার (২০০৭), সত্যাগ্রহ (২০১৩), ও কৃষ ৩ (২০১৩) মুভিতে উপরোল্লিখিত রামধুনের উপাদানগুলি অন্তর্ভুক্ত ছিল। \nগানটি ২০০৬ সালের বলিউড ফিল্ম লাগে রাহো মুন্না ভাই-এর একটি গুরুত্বপূর্ণ মোটিফ ও মুভিতে প্রদর্শিত হয়েছে। \nপিট সিগার \"রঘুপতি রাঘব রাজা রাম\" রামধুনটি তার অ্যালবাম \"স্ট্রেঞ্জার্স অ্যান্ড কজিনস\" (১৯৬৪) এ অন্তর্ভুক্ত করেন  এবং এটি তার টেলিভিশন সিরিজ রেইনবো কোয়েস্টের ১০ম পর্বে পরিবেশন করেন।\nগ্র্যান্ড থেফট অটো: লিবার্টি সিটি স্টোরিজ গেমটিতে রামধুনের আনন্দ শঙ্করের সংস্করণটি একটি ইন-গেম রেডিও স্টেশন \"রেডিও দেল মুন্ডো\"-তে দেখানো হয়েছে।\n\n\n== আরও দেখুন ==\nবৈষ্ণব জন তো\nহরি তুমা হরো\nহনুমান চালিশা\nশ্রীরামচন্দ্র কৃপালু\nঠুমক চলত রাম চন্দ্র\n\n\n== তথ্যসূত্র =="}