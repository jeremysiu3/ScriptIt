{"pageid": 1528332, "title": "কেতকী নারায়ণ", "url": "https://bn.wikipedia.org/wiki?curid=1528332", "content": "কেতকী নারায়ণ একজন ভারতীয় অভিনেত্রী এবং মডেল। তিনি মূলত মালায়ালাম, মারাঠি সিনেমা, তেলেগু এবং হিন্দি সিনেমায় অভিনয় করেছেন। কেতকী মারাঠি ছবি ইয়ুথ  -এর মাধ্যমে চলচ্চিত্র জগতে আত্মপ্রকাশ করেন। তিনি বেশ কয়েকটি স্বল্পদৈর্ঘ্য চলচ্চিত্রে এবং কিছু সঙ্গীত অ্যালবামে কাজ করেছেন। \n\n\n== জীবনের প্রথমার্ধ ==\nকেতকী নারায়ণ মহারাষ্ট্রের আকোলার বাসিন্দা। তিনি অকোলার ভারত বিদ্যালয়ে পড়াশোনা করেছেন। কেতকী পুনের এমআইটি থেকে কম্পিউটারে স্নাতক সম্পন্ন করেছেন।\nকেতকী পূর্ণকালীন মডেল হিসাবে কাজ করেছেন। অভিনেত্রী হওয়ার আগে তিনি কগনিজেন্ট নামক তথ্যপ্রযুক্তি সংস্থায় সফটওয়্যার ইঞ্জিনিয়ার হিসেবে কাজ করতেন। কেতকী ২০১৪ সালে অনুষ্ঠিত রেডিও মির্চি কুইন বি মিস ট্যালেন্ট  প্রতিযোগীতায় বিজয়ীর শিরোপা পেয়েছিলেন। ফেমিনা, ভোগ, এফডব্লিউডি, ক্রিম, ভানিথা এবং নিউ ওম্যান সহ বিভিন্ন মাসিক পত্রিকার প্রচ্ছদে কেতকীর ছবি ছাপা হয়েছিল। \n\n\n== অভিনয় জীবন ==\nকেতকী মারাঠি ছবি ইয়ুথ -এর মাধ্যমে অভিনয় জগতে প্রবেশ করেন।  এরপর তিনি বিভিন্ন ভাষাভাষীর চলচ্চিত্রে অভিনয় করেছেন।\n\n\n== চলচ্চিত্র তালিকা ==\n\n\n== তথ্যসূত্র =="}