{"pageid": 1521302, "title": "আহমদ মাশহুর আল-হাদ্দাদ", "url": "https://bn.wikipedia.org/wiki?curid=1521302", "content": "আহমদ মাশহুর আল-হাদ্দাদ ( আরবি: أحمد مشهور بن طه الحداد   ) ইয়েমেনের ওয়াদি দাওয়ানের কাইদুনের একজন সুন্নি ইসলামী পণ্ডিত ছিলেন। তিনি বা‘আলাওয়িয়া শিক্ষাপদ্ধতি অনুসরণ করতেন এবং পূর্ব আফ্রিকায় বহু বছর ধরে ইসলাম প্রচারে নিয়োজিত ছিলেন। সেখানে তিনি মসজিদ ও বিদ্যালয় প্রতিষ্ঠায় গুরুত্বপূর্ণ ভূমিকা রেখেছিলেন।\nতিনি মুহাম্মদের নাতি হুসাইনের বংশধর।\n\n\n== শিক্ষা ==\nতার বাবা দীর্ঘ সময় ইন্দোনেশিয়ায় কাটিয়েছেন এবং তার মা সাফিয়া তাকে লালন-পালন করেছেন। তার মা তাকে অল্প বয়সে তাঁকে কায়দুনের রিবাতে নিয়ে যান। এখানে তার দুই চাচার প্রতিষ্ঠিত একটি ধর্মীয় বিদ্যালয় ছিল। তার চাচা হাবিব আলাউই তাঁকে সেখানকার পণ্ডিতদের কাছে শিক্ষার জন্য তারিমে নিয়ে যান । তার চাচা তাকে সেখানকার মহান পণ্ডিতদের সাথে দেখা করার এবং তাদের কাছ থেকে শেখার জন্য ইন্দোনেশিয়ায়ও নিয়ে গিয়েছিলেন । মুকাল্লায় তিনি হাবিব আহমদ বিন মুহসিন আল-হাদ্দারের সাথে দেখা করেন এবং তার কাছ থেকে শিক্ষা লাভ করেন।  তার কাছ থেকে তিনি আধ্যাত্মিক জ্ঞান লাভ করেন।\n\n\n== কর্মজীবন ও মৃত্যু ==\n১৯২৮ সালে তিনি প্রথম পূর্ব আফ্রিকা ভ্রমণ করেন এবং রমজান মাসে জাঞ্জিবারের প্রধান মসজিদে শিক্ষা দেন। এরপর তিনি দা'ওয়া প্রদানের জন্য কেনিয়ার মোম্বাসায় স্থায়ীভাবে বসবাস শুরু করেন। আর্থিকভাবে স্বাবলম্বী হবার জন্য তিনি নিজের ছোট ব্যবসা চালিয়ে যান। ১৯৫৬ সালে তিনি উগান্ডার কাম্পালায় চলে আসেন। তিনি সোয়াহিলি ভাষা শিখেছিলেন কিন্তু প্রায়ই একজন অনুবাদকের সাহায্যে আরবিতে ধর্মোপদেশ দিতেন। উগান্ডায় তিনি নারী-পুরুষের মেলামেশা, মুসলিম নারীদের হিজাব না মানা এবং কন্যাদের উত্তরাধিকার না দেওয়ার মতো বিষয় নিয়ে সোচ্চার ছিলেন। তিনি ঔপনিবেশিক সরকার কর্তৃক প্রতিষ্ঠিত স্কুলে অধ্যয়নরত ধর্মনিরপেক্ষতাবাদী এবং কমিউনিস্ট মুসলিমদের মোকাবিলা করেন।  তিনি কাদিয়ানীদেরও দৃঢ়ভাবে মোকাবেলা করেছিলেন এবং তাদের কিছু সদস্যকে সুন্নি ইসলামে ফিরিয়ে আনেন। আফ্রিকান, ভারতীয় ও আরবসহ বিভিন্ন সম্প্রদায়ের হাজার হাজার মানুষ তার শিক্ষা, পরামর্শ ও দোয়ার জন্য তার কাছে ভিড় করত। তিনি দুই পবিত্র মসজিদ (মক্কা ও মদিনা) এবং আফ্রিকার মধ্যে সময় কাটাতেন। তার লেখা অন্যতম বই হল মিফতাহ আল-জান্নাহ (বাগানের চাবি)।\nতিনি মুসলিম বিশ্বের জন্য গভীরভাবে উদ্বিগ্ন ছিলেন। মুসলিম দেশগুলোর বিভিন্ন সংঘাত তাঁকে শারীরিকভাবেও অসুস্থ করে তুলত। তিনি মুসলিম ওয়ার্ল্ড লীগে উগান্ডার প্রতিনিধিত্ব করেছিলেন।\nতিনি ১৪১৬ হিজরি সালের ১৪ রজব, বুধবার (১৯৯৫ খ্রিস্টাব্দ) মৃত্যুবরণ করেন।  তাকে জান্নাতুল মু'আল্লায় দাফন করা হয়েছিল।\n\n\n== তথ্যসূত্র ==\n\n\n== বহিঃসংযোগ =="}