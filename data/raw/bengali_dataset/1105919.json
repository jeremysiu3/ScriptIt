{"pageid": 1105919, "title": "নাগ নদী", "url": "https://bn.wikipedia.org/wiki?curid=1105919", "content": "নাগ নদী ( মারাঠি : नाग नदी) ভারতের মহারাষ্ট্রের নাগপুর শহরের মধ্য দিয়ে প্রবাহিত একটি নদী । নাগ নদীর নামেই নাগপুর নামের ব্যুৎপত্তি ।\nওয়াদির কাছে লাভা পাহাড়ে উৎপন্ন হয়ে নাগ নদীটি কানহান - পেঞ্চ নদী অববাহিকার একটি অংশ গঠন করে। । নাগ ও পিওলি নদীর সঙ্গমস্থল পবনগাঁওয়ের কাছে, নাগ ও পোরা নদীর সঙ্গমস্থল তিতুরের কাছে এবং নাগ ও কানহান নদীর সঙ্গমস্থল সাওয়াঙ্গী গ্রামের কাছে।  করুণ অবস্থার জন্যে ২০০১ সালে নাগপুর শহরের ঐতিহ্য তালিকা থেকে নাগ নদীর নামটি সরানো হয় যদিও ২০১৫ সালের নভেম্বর মাসে বিভিন্ন প্রচেষ্টার পরে নাগ নদীকে শহরের ঐতিহ্য তালিকায় পুনঃস্থাপন করা হয়েছে \nনদীটি নাগপুরের নিষ্কাশন হিসাবে কাজ করে এবং এর ফলে শহর থেকে আসা শহুরে বর্জ্য দ্বারা এর বাস্তুতন্ত্র ব্যাপকভাবে দূষিত হয়।\n\n\n== পুনর্জীবন এবং সৌন্দর্যায়ন ==\n২০১৯ সালের নভেম্বরে জাতীয় নদী সংরক্ষণ অধিদপ্তর দ্বারা ২৪৩৪ কোটি টাকা ব্যয়ে নাগ নদীর পুনর্জীবন ও পরিষ্কারকরণ করা হয়েছিল।  নদী পুনরুজ্জীবন প্রকল্পে কেন্দ্র ৬০%, রাজ্যের ২৫% এবং নাগপুর মহানগর পালিকা-এর অবশিষ্ট ১৫% ব্য্য বহন করেছে। জাপান আন্তর্জাতিক সহযোগিতা এজেন্সি কেন্দ্র ও রাজ্যের শেয়ারের জন্য দীর্ঘমেয়াদী ঋণ অনুমোদন করেছে। প্রকল্পটি নাগ নদীর সাথে পিওলি নদীর পুনর্জীবনেও ব্যবহৃত হয় এবং এটি সম্পূর্ণ হতে চার বছর সময় লাগবে বলে অনুমান করা হয়। নাগপুর মিউনিসিপ্যাল কর্পোরেশন (NMC) ১৬০০ কোটি টাকার নাগ রিভারফ্রন্ট ডেভেলপমেন্ট প্রজেক্টও তৈরি করছে। ফ্রান্স ভিত্তিক এএফডি (ফরাসি উন্নয়ন সংস্থা) বিস্তারিত প্রকল্প প্রতিবেদন তৈরি করছে এবং সম্ভবত প্রকল্পটির জন্য দীর্ঘমেয়াদী ঋণ অনুমোদন করবে। \n\n\n== তথ্যসূত্র =="}