{"pageid": 12151, "title": "কঙ্গো ভাষা", "url": "https://bn.wikipedia.org/wiki?curid=12151", "content": "কঙ্গো বা কিকঙ্গো একটি বান্টু ভাষা যাতে গণতান্ত্রিক কঙ্গো প্রজাতন্ত্র, কঙ্গো এবং অ্যাঙ্গোলাতে বসবাসরত বাকঙ্গো ও বান্দুন্দু জাতির লোকেরা কথা বলে থাকে। এটি একটি সুরপ্রধান ভাষা। এই ভাষার উপর ভিত্তি করে কিতুবা নামের একটি ক্রেওল সৃষ্টি হয়েছে যা পশ্চিম মধ্য আফ্রিকার বেশির ভাগ এলাকা জুড়ে একটি সার্বজনীন ভাষা বা লিঙ্গুয়া ফ্রাংকা। এই অঞ্চল থেকে অনেক ক্রীতদাস বিক্রি করে উত্তর আমেরিকা এবং দক্ষিণ আমেরিকা মহাদেশে নিয়ে যাওয়া হয়। এ কারণে ব্রাজিল, কলম্বিয়া, জামাইকা, কিউবা এবং হাইতিতে প্রচলিত বিভিন্ন আফ্রিকান ধর্মগুলির ধর্মীয় অনুষ্ঠানে এই ভাষাটির ক্রেওলীকৃত রূপের ব্যবহার পরিলক্ষিত হয়।\nবর্তমানে কঙ্গো ভাষা আফ্রিকার প্রায় ৭০ লক্ষ লোকের মাতৃভাষা। আরও প্রায় ২০ লক্ষ লোক দ্বিতীয় ভাষা হিসেবে এটিতে কথা বলতে পারে।\n\n\n== তথ্যসূত্র ==\n\n\n== বহিঃসংযোগ ==\nEthnologue entry for the Kongo language\nকঙ্গো - ইংরেজি অভিধান\nPanAfrican L10n page on Kongo"}