{"pageid": 1177502, "title": "কুয়েত আন্তর্জাতিক কুরআন তিলাওয়াত প্রতিযোগিতা", "url": "https://bn.wikipedia.org/wiki?curid=1177502", "content": "কুয়েত আন্তর্জাতিক কুরআন তিলাওয়াত প্রতিযোগিতা হলো কুয়েত সরকার ও কুয়েতের ধর্ম মন্ত্রণালয়ের উদ্যোগে প্রতিষ্ঠিত একটি আন্তর্জাতিক কুরআন তিলাওয়াত প্রতিযোগিতা। এই প্রতিযোগিতাটি কুয়েত কুরআন অ্যাওয়ার্ড নামে ব্যপকভাবে পরিচিত। এই প্রতিযোগিতায় সারা পৃথিবীর মুসলিম দেশসমূহের প্রায় ৬০-৭০ টি দেশ অংশগ্রহণ করে। ২০০৯ সালে কুয়েত সরকারের উদ্যোগে এই প্রতিযোগিতার যাত্রা শুরু হয়। সাধারণত কুয়েতের বাদশাহ এই প্রতিযোগিতার প্রধান ব্যক্তিত্ব হিসাবে উপস্থিত থাকেন, তিনিই বিজয়ীদের পুরস্কিত করেন। এই প্রতিযোগিতার বাছাই পর্ব ও পরবর্তী পর্বসমূহ এমনকি চুড়ান্ত পুরস্কার বিতরণী অনুষ্ঠানের আয়োজন করা হয় কুয়েতের বিখ্যাত ক্রাউন প্লাজা হোটেলে।\n\n\n== পুরস্কারের উদ্দেশ্য ==\nকুয়েত পৃথিবীর মধ্যে শক্তিশালী অর্থনীতির দেশ। এইজন্য তারা ইসলামি কাজে অর্থ ব্যয় করে কুরআনের তাৎপর্য মুসলিম বিশ্বে ছড়িয়ে দিতে এই উদ্যোগ নিয়েছে। কুরআন তিলাওয়াতের এই আন্তর্জাতিক আয়োজনের কিছু উদ্দেশ্য রয়েছে।\n\nকুয়েতের উঠতি কম বয়সী তরুণদের নিকট ইসলাম ও কুরআনের শিক্ষাকে পৌছিয়ে দেওয়ার প্রচেষ্টা করা।\nকুরআন পাঠ ও তিলাওয়াতের প্রতি অনুপ্রাণিত করা এবং ইসলামি বিশ্বাস ও ধারণা তাদের মনের মধ্যে স্থাপিত করা।\nকুরআন তিলাওয়াত ও মুখস্থ করানোর ক্ষেত্রে প্রতিযোগিতার মনোভাব তৈরি করা।\nযারা কুরআন শিক্ষা করে, কুরআন মুখস্থ করে তাদেরকে সমাজের মানুষের নিকট সন্মানিত করা।\nরাষ্ট্রের ইসলামি চেহারা মুসলিম বিশ্বে তুলে ধরা, ইসলামি বিশ্বের জনগণের সেবায় এর ভূমিকার উপর জোর দেওয়া,\nসারা বিশ্বে মুসলিম ও ইসলামের সেবাকারী ব্যক্তিত্বদের সম্মান জানানো, এবং তাদের উৎসাহ দেওয়া।\n\n\n== আরো দেখুন ==\n\n\n== তথ্যসূত্র =="}