{"pageid": 1020397, "title": "আতঙ্কের উপত্যকা", "url": "https://bn.wikipedia.org/wiki?curid=1020397", "content": "আতঙ্কের উপত্যকা (মূল নাম: দ্য ভ্যালি অব ফিয়ার; ইংরেজি: The Valley of Fear) আর্থার কোনান ডয়েল রচিত শার্লক হোমসের চতুর্থ এবং সর্বশেষ উপন্যাস। এটা আংশিকভাবে মোলি ম্যাগুইরস এবং পিঙ্কার্টনের প্রতিনিধি জেমস ম্যাকপারল্যান্ডের ওপর ভিত্তি করে নির্মিত। উপন্যাসটি ১৯১৪ সালের সেপ্টেম্বর মাস হতে ১৯১৫ সালের মে মাসের মাঝামাঝি সময়ে দ্য স্ট্র্যান্ড ম্যাগাজিনে প্রথম প্রকাশিত হয়। ১৯১৪ সালে প্রথম বই সংস্করণটি কপিরাইট করা হয় এবং এটি নিউ ইয়র্ক ভিত্তিক জর্জ এইচ ডোরান কোম্পানি দ্বারা প্রথম প্রকাশিত হয়; বইয়ের প্রচ্ছদটি তৈরি করেছিলেন আর্থার আই কেলার।\n\n\n== পটভূমি ==\nএই উপন্যাসে বার্লস্টোন ম্যানর চরিত্রটি কেন্টের টানব্রিজ কুয়ার নিকটস্থ গ্রুমব্রিজ প্লেসের ওপর ভিত্তি করে নির্মিত। অন্যদিকে, দ্য ভ্যালি অব ফিয়ারের নেপথ্য কাহিনী আংশিকভাবে মোলি ম্যাগুইরসের ওপর ভিত্তি করে নির্মিত।\n\n\n== প্রকাশ ==\nদ্য ভ্যালি অব ফিয়ার ১৯১৪ সালের সেপ্টেম্বর মাস হতে ১৯১৫ সালের মে মাস পর্যন্ত দ্য স্ট্র্যান্ড ম্যাগাজিনে ধারাবাহিকভাবে প্রথমবারের মতো প্রকাশিত হয়। স্ট্র্যান্ড ম্যাগাজিনে, এই উপন্যাসটি ফ্র্যাঙ্ক উইলস দ্বারা অঙ্কিত ৩১টি চিত্র সহকারে প্রকাশ করা হয়েছিল। ১৯১৫ সালের ২৭ ফেব্রুয়ারি নিউ ইয়র্কের জর্জ এইচ ডোরান কোম্পানি স্ট্র্যান্ড ম্যাগাজিনে ধারাবাহিকভাবে প্রকাশ সমাপ্তির পূর্বে বই আকারে প্রথমবারের মতো প্রকাশ করে। ১৯১৫ সালের ৩রা জুন স্মিথ, এল্ডার অ্যান্ড কোম্পানি প্রথমবারের মতো উপন্যাসটির ব্রিটিশ বই সংস্করণ প্রকাশ করা। শার্লক হোমসের প্রথম উপন্যাস আ স্টাডি ইন স্কারলেটের মতো, দ্য ভ্যালি অব ফিয়ারেরও দুটি খণ্ড রয়েছে। প্রথম খণ্ডের শিরোনাম \"দ্য ট্রাজেডি অব বার্লস্টোন\" এবং দ্বিতীয়টির শিরোনাম \"দ্য স্কাউরেস\"।\n\n\n== তথ্যসূত্র ==\n\n\n== আরও পড়ুন ==\nগ্রেগ, রবার্ট (১ জানুয়ারি ২০০৭)। \"Valleys of fear: Policing terror in an imperial age, 1865–1925\"।   গ্র্যান্ট, কেভিন; লেভিন, ফিলিপা; ট্রেন্টমান, ফ্র্যাঙ্ক। Beyond sovereignty। পেলগ্রাভ ম্যাকমিলান (যুক্তরাজ্য)। পৃষ্ঠা ১৬৯–৯০। আইএসবিএন 9781349540891। ডিওআই:10.1057/9780230626522_9। \nওয়াইন, ক্যাথেরিন (২০০২)। The Colonial Conan Doyle: British Imperialism, Irish Nationalism, and the Gothic। গ্রিনউড প্রেস। আইএসবিএন 978-0-313-32005-7। \nকেস্টনার, জোসেফ এ. (১৯৯৭)। Sherlock's Men: Masculinity, Conan Doyle, and Cultural History। অ্যাশগেট। আইএসবিএন 978-1-85928-394-3। \nConan Doyle and an Anglo-Irish Quarrel, জেন স্টেনফোর্ড, ক্যারোমোর, ২০১৭, পৃষ্ঠা: ৫০–৫৭\n\n\n== বহিঃসংযোগ ==\n উইকিসংকলনে দ্য ভ্যালি অব ফিয়ার সম্পর্কিত কর্ম দেখুন।\n উইকিমিডিয়া কমন্সে দ্য ভ্যালি অব ফিয়ার সম্পর্কিত মিডিয়া দেখুন।\n\nগুটেনবের্গ প্রকল্পে দ্য ভ্যালি অব ফিয়ার \nদ্য ভ্যালি অব ফিয়ার  ওয়েব্যাক মেশিনে আর্কাইভকৃত ২৩ মে ২০১৩ তারিখে, online at ইয়ে ওল্ড লাইব্রেরি  ওয়েব্যাক মেশিনে আর্কাইভকৃত ২৩ মে ২০১৩ তারিখে\n The Valley of Fear লিব্রিভক্সে পাবলিক ডোমেইন অডিওবই (ইংরেজি)"}