{"pageid": 1043863, "title": "লুসি পিনসন", "url": "https://bn.wikipedia.org/wiki?curid=1043863", "content": "লুসি পিনসন হলেন একজন ফরাসি পরিবেশকর্মী এবং রিক্লেম ফিনান্স নামে একটি এনজিও-এর প্রতিষ্ঠাতা ও এই সংস্থাটির পরিচালক। ২০২০ সালে যে ছয় জন গোল্ডম্যান পরিবেশ পুরস্কার পেয়েছিলেন লুসি পিনসন ঐ বিজয়ীদের মধ্যে একজন। পরিবেশবাদী কর্মীদের জন্য এটি সবচেয়ে গুরুত্বপূর্ণ একটি পুরস্কার। কার্বন-শক্তি ভিত্তিক শিল্পগুলিতে ফরাসি ব্যাংকগুলি যাতে আর বিনিয়োগ না করে তার প্রচারে তিনি নেতৃত্ব দিয়েছেন। ব্যাংকগুলিকে বোঝাতে তিনি সমর্থ হন। তার নেতৃত্বের ফলস্বরুপ ১৬টি ফরাসী ব্যাংক কার্বন-শক্তি ভিত্তিক শিল্পে বিনিয়োগ বন্ধ করে দেয়।\n\n\n== জীবনী ==\nলুসি পিনসন ১৯৮৫ সালে ফ্রান্সের নঁত শহরে জন্মগ্রহণ করেন। তিনি রাষ্ট্রবিজ্ঞান এবং পরিবেশ বিজ্ঞান  নিয়ে পড়াশোনা করেছেন। ২০১৩ সালে তিনি ফ্রেণ্ডস্ অফ  আর্থস্ ইন্টারন্যাশনাল (এফওইআই) নামে একটি আন্তর্জাতিক পরিবেশ সংগঠনের সঙ্গে যুক্ত হন। এই আন্তর্জাতিক পরিবেশ সংগঠনটির সঙ্গে ৭৪টি দেশের যোগ রয়েছে। ২০২০ সালে তিনি রিক্লেম ফিনান্স নামে একটি এনজিও প্রতিষ্ঠা করেন।\n\n\n== তথ্যসূত্র =="}