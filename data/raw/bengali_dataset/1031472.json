{"pageid": 1031472, "title": "সিমৃথি বঠিজা", "url": "https://bn.wikipedia.org/wiki?curid=1031472", "content": "সিমৃথি হরেশ বঠিজা (জন্ম: ৯ এপ্রিল ১৯৯৯) হলেন একজন ভারতীয় মডেল ও সুন্দরী প্রতিযোগিতার শিরোপাধারী। গ্ল্যামানন্দ মিস ইন্ডিয়া ইন্টারন্যাশনাল ২০১৯ শিরোপাধারী হিসাবে তিনি জাপানের টোকিওতে মিস ইন্টারন্যাশনাল প্রতিযোগিতার ৫৯তম আসরে ভারতের প্রতিনিধিত্ব করেছিলেন।\n\n\n== শিক্ষা ও কর্মজীবন ==\n১৯৯৯ সালের ৯ এপ্রিল একটি সিন্ধি পরিবারে সিমৃথির জন্ম  হয়েছিল এবং তিনি মহারাষ্ট্রের থানের স্যাক্রেড হার্ট স্কুলে পড়াশোনা করেছিলেন। মুম্বইয়ের জয় হিন্দ কলেজ থেকে তিনি গণমাধ্যম বিষয়ে স্নাতক ডিগ্রি অর্জন করেছেন। তিনি জাতীয় স্তরের একজন ফেন্সিং অ্যাথলেট এবং রাজ্য পর্যায়ে রোল বল খেলেছেন। তিনি একজন প্রশিক্ষিত নৃত্যশিল্পী এবং ৪ বছর ধরে রেডিও জকি হিসাবে কাজ করেছেন।\nএমটিভি চ্যানেলের আপাতবাস্তব টেলিভিশন অনুষ্ঠান 'এলিভেটর পিচ'-এর একটি পর্বে তিনি প্রদর্শিত হয়েছিলেন। তিনি সিনেপোলিসের (ভারত) জন্য একটি টেলিভিশন বিজ্ঞাপনেও কাজ করেছিলেন। তিনি বিভিন্ন পোশাক ব্র্যান্ডের ফ্যাশন মডেল হিসাবে কাজ করেছেন।\n\n\n== সাফল্য ==\n২০১৭ সালে সিমৃথি বঠিজা ইন্ডিয়ান মডেল লুক প্রতিযোগিতায় চূড়ান্ত প্রতিযোগী হিসাবে নির্বাচিত হয়েছিলেন। ১৯ বছর বয়সে তিনি একটি আঞ্চলিক প্রতিযোগিতা (মিস মুম্বাই ২০১৮) জিতেছিলেন। পরের বছর, তিনি গ্ল্যামান্যান্ড  সুপারমডেল ইন্ডিয়া প্রতিযোগিতার জন্য অডিশন দিয়েছিলেন এবং চূড়ান্ত প্রতিযোগী হিসাবে তালিকাভুক্ত হয়েছিলেন। প্রতিযোগিতায় সমগ্র ভারত থেকে ১৯ জন চূড়ান্ত প্রতিযোগী অংশ নিয়েছিল। ২০১৯ সালের ২৯ সেপ্টেম্বরে জয়পুরের জয়বাগ প্রাসাদে  প্রতিযোগিতার সমাপনী পর্ব অনুষ্ঠিত হয়েছিল। এতে তিনি পূর্ববর্তী বছরের শিরোপাধারী তনিশকা ভোসলের কাছ থেকে মিস ইন্ডিয়া ইন্টারন্যাশনাল ২০১৯-এর বিজয়ী মুকুট পেয়েছিলেন এবং জাপানের টোকিওতে অনুষ্ঠিত \"মিস ইন্টারন্যাশনাল ২০১৯\" প্রতিযোগিতায় ভারতের প্রতিনিধিত্ব করার অধিকার অর্জন করেছিলেন।\n\n\n== টেলিভিশন ==\n\n\n== তথ্যসূত্র ==\n\n\n== বইঃসংযোগ ==\nইন্সটাগ্রামে সিমৃথি বঠিজা"}