{"pageid": 1527423, "title": "মল্লিকা (অভিনেত্রী)", "url": "https://bn.wikipedia.org/wiki?curid=1527423", "content": "রিজা জনসন,  যিনি তার মঞ্চ নাম মল্লিকা সম্বোধনেই বেশি পরিচিত, তিনি একজন প্রাক্তন ভারতীয় অভিনেত্রী, যিনি মূলত মালায়ালাম এবং তামিল ছবিতে অভিনয় করেছেন।\n\n\n== কর্মজীবন ==\nরিজা ওরফে মল্লিকা মালায়ালাম ছবি নিঝালকুথু (২০০২) -এর মাধ্যমে অভিনয় জগতে আত্মপ্রকাশ করেন।  এরপর তিনি চেরানের অটোগ্রাফ ছবিতে একটি গুরুত্বপূর্ণ ভূমিকা পালন করেন, যার পরে তিনি বেশ কয়েকটি তামিল ছবিতে পার্শ্ব চরিত্রে অভিনয় করার সুযোগ পান। পরে তিনি অঞ্জলি নামক একটি টেলি-ধারাবাহিকে অভিনয় করেন। অটোগ্রাফ ছবিতে তার অভিনয়ের জন্য তিনি সেরা সহ-অভিনেত্রী হিসাবে ফিল্মফেয়ার পুরস্কার জিতেছিলেন।   মল্লিকা বায়ারি ভাষায় নির্মিত প্রথম পূর্ণদৈর্ঘ্য চলচ্চিত্র বায়ারি তে অভিনয় করেন যার জন্য ২০১২ সালে, ৫৯তম জাতীয় চলচ্চিত্র পুরস্কারে তার নাম বিশেষ সম্মানের সাথে উল্লেখ করা হয়েছিল।\n\n\n== ব্যক্তিগত জীবন ==\nমল্লিকার জন্ম কেরালার ত্রিশুরের ওলুর অঞ্চলের একটি সিরো-মালাবার সিরিয়ান খ্রিস্টান পরিবারে। তার পিতা ও মাতার নাম যথাক্রমে জনসন এবং রিথা। তার জন্ম নাম রিজা জনসন। \n\n\n== পুরস্কার ==\n২০০৪ : সেরা সহ-অভিনেত্রীর জন্য ফিল্মফেয়ার পুরস্কার - অটোগ্রাফ \n২০১২ : জাতীয় চলচ্চিত্র পুরস্কার জুরি বোর্ডের বিশেষ উল্লেখ - বায়ারি \n২০১৩ : কেরালা ফিল্ম ক্রিটিকস অ্যাসোসিয়েশন পুরস্কার - দ্বিতীয় সেরা অভিনেত্রী - বিভিন্ন চলচ্চিত্র \n\n\n== চলচ্চিত্র তালিকা ==\n\n\n== টেলিভিশন ==\n\n\n== তথ্যসূত্র =="}