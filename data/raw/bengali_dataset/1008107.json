{"pageid": 1008107, "title": "মাউরিসিয়ো পোচেতিনো", "url": "https://bn.wikipedia.org/wiki?curid=1008107", "content": "মাউরিসিয়ো রবের্তো পোচেতিনো ত্রোসেরো (স্পেনীয়: Mauricio Pochettino, স্পেনীয় উচ্চারণ: [mawˈɾisjo potʃeˈtino]; জন্ম: ২ মার্চ ১৯৭২) হলেন একজন আর্জেন্টিনীয় পেশাদার ফুটবল খেলোয়াড় এবং ম্যানেজার। তিনি বর্তমানে যুক্তরাষ্ট্র জাতীয় দলের কোচের দায়িত্ব পালন করছেন। তিনি তার খেলোয়াড়ি জীবনের অধিকাংশ সময় নিওয়েল'স ওল্ড বয়েজ, এস্পানিওল এবং আর্জেন্টিনা জাতীয় দলের হয়ে একজন রক্ষণভাগের খেলোয়াড় হিসেবে খেলেছেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেলেছেন।\nআর্জেন্টিনীয় ফুটবল ক্লাব ইউনিয়ন ই কুলতুরার যুব পর্যায়ের হয়ে খেলার মাধ্যমে পোচেতিনো ফুটবল জগতে প্রবেশ করেন এবং পরবর্তীতে নিওয়েল'স ওল্ড বয়েজের হয়ে খেলার মাধ্যমে ফুটবল খেলায় বিকশিত হয়েছেন। ১৯৮৯–৯০ মৌসুমে, নিওয়েল'স ওল্ড বয়েজের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেন। নিওয়েল'স ওল্ড বয়েজের হয়ে ৬ মৌসুমে ১৫৩ ম্যাচে ৮ গোল করার পর, তিনি এস্পানিওলে যোগদান করেন, যেখানে তিনি ৭ মৌসুমে সকল প্রতিযোগিতায় ২৮১ ম্যাচে ১৪টি গোল করেছেন। অতঃপর তিনি ফরাসি ক্লাব পারি সাঁ-জেরমাঁয় যোগদান করেন, যেখানে লুইস ফের্নান্দেসের অধীনে তিনি পারি সাঁ-জেরমাঁর হয়ে একটি উয়েফা ইন্টারটোটো কাপ শিরোপা জয়লাভ করেছেন। পারি সাঁ-জেরমাঁর হয়ে ৩ মৌসুমে সকল প্রতিযোগিতায় ৯৫ ম্যাচে ৬টি গোল করার পর, ফরাসি ক্লাব বর্দোয় যোগদান করেন। সর্বশেষ ২০০৪–০৫ মৌসুমে, তিনি এস্পানিওলে যোগদান করেছিলেন, যেখানে তিনি ২ মৌসুম অতিবাহিত করে অবসর গ্রহণ করেছেন।\n২ বছর যাবত আর্জেন্টিনার বয়সভিত্তিক দলের হয়ে খেলার পর, ১৯৯৯ সালে, পোচেতিনো আর্জেন্টিনার হয়ে আন্তর্জাতিক পর্যায়ে অভিষেক করেছিলেন, যেখানে তিনি ২০ ম্যাচে ২টি গোল করেছেন। তিনি আর্জেন্টিনার হয়ে ১টি ফিফা বিশ্বকাপ (২০০২) এবং ১টি কোপা আমেরিকায় (১৯৯৯) অংশগ্রহণ করেছেন।\nখেলোয়াড়ি জীবনের ইতি টানার পর ২০০৯ সালে, পোচেতিনো এস্পানিওলের ম্যানেজারের দায়িত্ব পালন করার মাধ্যমে ম্যানেজার হিসেবে ফুটবল জগতে অভিষেক করেন। এস্পানিওলের হয়ে ৩ মৌসুমের জন্য ম্যানেজারের দায়িত্ব পালন করার পর তিনি প্রিমিয়ার লিগের ক্লাব সাউদাম্পটনে ম্যানেজার হিসেবে যোগদান করেন। ২০১৪–১৫ মৌসুমে, তিনি টটেনহ্যাম হটস্পারের ম্যানেজারের দায়িত্ব গ্রহণ করেন; যেখানে তিনি ম্যানেজার হিসেবে দীর্ঘ সময় (প্রায় ৫ মৌসুম) অতিবাহিত করেছেন। টটেনহ্যাম হটস্পারের হয়েই ম্যানেজার হিসেবে তিনি সেরা সময় অতিবাহিত করেছেন, যেখানে তিনি প্রায় ৫৪ শতাংশ ম্যাচ জয়লাভ করেছেন। ২০২০ সালের ২৪শে ডিসেম্বর তারিখে টমাস টুখেলকে বরখাস্ত করার ২০২১ সালের ২রা জানুয়ারি তারিখে, তাকে পারি সাঁ-জেরমাঁর ম্যানেজারের পদে নিয়োগ দেওয়া হয়।\nদলগতভাবে, খেলোয়াড় হিসেবে পোচেতিনো সর্বমোট ৫টি শিরোপা জয়লাভ করেছেন, যার মধ্যে ২টি নিওয়েল'স ওল্ড বয়েজের হয়ে, ২টি এস্পানিওলের হয়ে এবং ১টি পারি সাঁ-জেরমাঁর হয়ে জয়লাভ করেছেন। অন্যদিকে, ম্যানেজার হিসেবে, তার সেরা সাফল্য হচ্ছে টটেনহ্যাম হটস্পারকে নিয়ে ২০১৮–১৯ উয়েফা চ্যাম্পিয়নস লিগের ফাইনালে পৌঁছানো।\n\n\n== পরিসংখ্যান ==\n\n\n=== ক্লাব ===\nউৎস:\n\n\n=== আন্তর্জাতিক ===\nউৎস:\n\n\n=== আন্তর্জাতিক গোল ===\n\n\n=== ম্যানেজার ===\n২৩ মার্চ ২০২৫ পর্যন্ত হালনাগাদকৃত।\n\n\n== অর্জন ==\n\n\n=== খেলোয়াড় ===\nনিওয়েল'স ওল্ড বয়েজ\n\nপ্রিমিয়ার বিভাগ: ১৯৯০–৯১, সমাপনী ১৯৯২\nকোপা লিবের্তাদোরেস রানার-আপ: ১৯৯২\nএস্পানিওল\n\nকোপা দেল রে: ১৯৯৯–২০০০, 2005–06\nপারি সাঁ-জেরমাঁ\n\nউয়েফা ইন্টারটোটো কাপ: ২০০১\nকু দ্য ফ্রান্স রানার-আপ: ২০০২–০৩\n\n\n=== ম্যানেজার ===\nটটেনহ্যাম হটস্পার\n\nফুটবল লিগ কাপ রানার-আপ: ২০১৪–১৫\nউয়েফা চ্যাম্পিয়নস লিগ রানার-আপ: ২০১৮–১৯\n\n\n=== ব্যক্তিগত ===\nমাসের সেরা প্রিমিয়ার লিগ ম্যানেজার: অক্টোবর ২০১৩, সেপ্টেম্বর ২০১৫, ফেব্রুয়ারি ২০১৬, এপ্রিল ২০১৭\nলন্ডন ফুটবল পুরস্কার বর্ষসেরা ম্যানেজার: ২০১৮–১৯\n\n\n== তথ্যসূত্র ==\n\n\n== বহিঃসংযোগ ==\nবিডিফুটবলে মাউরিসিয়ো পোচেতিনো  (ইংরেজি)  \nBDFutbol-এ মাউরিসিয়ো পোচেতিনো ম্যানেজার প্রোফাইল\nএলএফপিতে মাউরিসিয়ো পোচেতিনো (ইংরেজি) (এছাড়াও ফরাসি ভাষায় উপলব্ধ) \nলেকিপ ফুটবলে মাউরিসিয়ো পোচেতিনো (ফরাসি) \nন্যাশনাল-ফুটবল-টিমস.কমে মাউরিসিয়ো পোচেতিনো (ইংরেজি)  \nমাউরিসিয়ো পোচেতিনো – ফিফা প্রতিযোগিতার রেকর্ড (ইংরেজি) \nসকারবেসে মাউরিসিয়ো পোচেতিনো (ইংরেজি)"}