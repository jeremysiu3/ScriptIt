{"pageid": 1070131, "title": "ফ্রান্স জাতীয় অনূর্ধ্ব-২৩ ফুটবল দল", "url": "https://bn.wikipedia.org/wiki?curid=1070131", "content": "ফ্রান্স জাতীয় অনূর্ধ্ব-২৩ ফুটবল দল (ইংরেজি: France national under-23 football team; যা ফ্রান্স অলিম্পিক ফুটবল দল অথবা ফ্রান্স অনূর্ধ্ব-২৩ নামেও পরিচিত) হচ্ছে আন্তর্জাতিক ফুটবলে ফ্রান্সের প্রতিনিধিত্বকারী পুরুষদের অনূর্ধ্ব-২৩ দল, যার সকল কার্যক্রম ফ্রান্সের ফুটবলের সর্বোচ্চ নিয়ন্ত্রক সংস্থা ফরাসি ফুটবল ফেডারেশন দ্বারা নিয়ন্ত্রিত হয়।\nল্য ব্লু নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় ফ্রান্সের রাজধানী প্যারিসে অবস্থিত। বর্তমানে এই দলের ম্যানেজারের দায়িত্ব পালন করছেন সিলভাঁ রিপোল এবং অধিনায়কের দায়িত্ব পালন করছেন তিগ্রেসের আক্রমণভাগের খেলোয়াড় অঁদ্রে-পিয়ের জিনিয়াক।\nরঁদাল কলো মুয়ানি, নাতানায়েল এমবুকু, অঁদ্রে-পিয়ের জিনিয়াক, ক্লেমঁ মিশেলাঁ এবং স্তেফান বাজিকের মতো খেলোয়াড়গণ ফ্রান্সের অনূর্ধ্ব-২৩ দলের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ফরাসি)"}