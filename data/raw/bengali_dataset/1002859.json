{"pageid": 1002859, "title": "সাজ্জাদ নোমানি", "url": "https://bn.wikipedia.org/wiki?curid=1002859", "content": "শায়খ খলিলুর রহমান সাজ্জাদ নোমানি (জন্ম: ১২ আগস্ট ১৯৫৫) (উর্দু: شیخ خلیل الرحمن سجاد نعمانئ‎‎) একজন ভারতীয় ইসলামি পণ্ডিত, অল ইন্ডিয়া মুসলিম পার্সোনাল ল বোর্ডের মুখপাত্র, শিক্ষাবিদ এবং বহু ইসলামী বইয়ের লেখক। তিনি নকশবন্দি তরিকার একজন পণ্ডিত, যা সুফিবাদের একটি প্রধান সুন্নি আধ্যাত্মিক তরিকা। বিএএমসিইএফ এবং ওমান মেশরামের সাথে তিনি ভারতের সংখ্যালঘুদের অধিকারের জন্য বিভিন্ন সক্রিয়তামূলক উদ্যোগ গ্রহণ করেছিলেন।\n\n\n== প্রাথমিক জীবন ==\nসাজ্জাদ নোমানি ১৯৫৫ সালে ভারতের লখনৌতে জন্মগ্রহণ করেন। তার পিতা মানজুর নোমানি একজন বিশিষ্ট ইসলামি পণ্ডিত, ধর্মতত্ত্ববিদ, সাংবাদিক, লেখক এবং সমাজকর্মী ছিলেন। তার দাদা সুফি মুহাম্মদ হুসাইন ছিলেন একজন ব্যবসায়ী এবং জমিদার।\nসাজ্জাদ নোমানি তার নিজ শহরে দারুল উলুম নাদওয়াতুল উলামা এবং দারুল উলুম দেওবন্দ থেকে স্নাতক ডিগ্রী লাভ করেন। পরবর্তীতে তিনি মদিনা ইসলামি বিশ্ববিদ্যালয়ে অধ্যয়ন করেন এবং কুরআন অধ্যয়নে ডক্টরেট সম্পন্ন করেন।\nসাজ্জাদ নোমানি একজন শায়খ, পণ্ডিত এবং নকশবন্দি তরিকার শিক্ষক, যা সুফিবাদের একটি প্রধান সুন্নি আধ্যাত্মিক তরিকা। তিনি জুলফিকার আহমদ নকশবন্দীর শিষ্য।\n\n\n== সক্রিয়তা ==\nঅল ইন্ডিয়া মুসলিম পার্সোনাল ল বোর্ড দিন আউর দস্তুর বাঁচাও (ধর্ম-সংরক্ষণ সংবিধান) নামক ধর্মীয় সংখ্যালঘুদের সাংবিধানিক অধিকার ও বিশ্বাস রক্ষার জন্য একটি আন্দোলন শুরু করে। এই প্রচারণার নেতৃত্বে ছিলেন নোমানি। তিনি সচেতনতা সৃষ্টির জন্য সারা দেশ ভ্রমণ করেন।\nতিনি ভারতীয় তরুণদের সন্ত্রাসী সংগঠনের প্রতি আকৃষ্ট হওয়া থেকে বিরত রাখতে সরকার, আইন প্রয়োগকারী সংস্থা, ধর্মীয় পণ্ডিত এবং প্রচার মাধ্যমের সাথে ঐক্যবদ্ধ হওয়ার আহ্বান জানান।\nতিনি বিএএমসিইএফ এবং খ্রিস্টান, শিখ ও লিঙ্গায়েতের (কর্ণাটক) মত উপজাতি সম্প্রদায়ের ধর্মীয় পণ্ডিতদের সাথে ইউনিফর্ম সিভিল কোডের বিরুদ্ধে প্রচারণা চালিয়েছিল।\n\n\n== রচনাবলি ==\nক্যয়া আব ভি না জাগোগে? (এখনো কি জাগ্রত হবেনা?)\nআল-ফুরকান (এই মাসিক সাময়িকী তার পিতা মানজুর নোমানী শুরু করেছিলেন)\n\n\n== পাদটীকা ==\n\n\n== তথ্যসূত্র =="}