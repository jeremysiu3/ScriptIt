{"pageid": 1476822, "title": "ব্র্যাডি এলিসন", "url": "https://bn.wikipedia.org/wiki?curid=1476822", "content": "ব্র্যাডি এলিসন (ইংরেজি: Brady Ellison; জন্ম: ২৭ অক্টোবর ১৯৮৮) হলেন একজন মার্কিন তীরন্দাজ, যিনি মার্কিন যুক্তরাষ্ট্রের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nএলিসন মার্কিন যুক্তরাষ্ট্রের হয়ে ২০০৮, ২০১২, ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ৩টি রৌপ্য পদকসহ সর্বমোট ৫টি পদক জয়লাভ করেছেন।\n\n\n== প্রারম্ভিক জীবন ==\nব্র্যাডি এলিসন ১৯৮৮ সালের ২৭শে অক্টোবর তারিখে মার্কিন যুক্তরাষ্ট্রের অ্যারিজোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nএলিসন মার্কিন যুক্তরাষ্ট্রের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৪টি ১০ পয়েন্ট অর্জন করে সর্বমোট ৬৭৭ পয়েন্ট নিয়ে তিনি ৭ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৮তম স্থান অধিকারী তুরস্কের আব্দুল্লাহ ইলদিরমিশের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে ফ্লোরিয়ান উনরুহের বিরুদ্ধে ৭–৩ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিলেন, যেখানে তিনি দক্ষিণ কোরিয়ার কিম উ-জিনের কাছে পরাজিত হয়ে রৌপ্য পদক জয়লাভ করেছেন।\nঅন্যদিকে তিনি এবং কেসি কোফহোল্ড একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৩৪৯ পয়েন্ট নিয়ে ৩য় স্থান অধিকার করেছিল। অতঃপর সেমি-ফাইনালে জার্মানির কাছে ৫–৩ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা ভারতকে পরাজিত করে ব্রোঞ্জ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে ব্র্যাডি এলিসন (ইংরেজি)\nঅলিম্পিকস.কমে ব্র্যাডি এলিসন (ইংরেজি)\nঅলিম্পিডিয়ায় ব্র্যাডি এলিসন (ইংরেজি)\nটিম ইউএসএতে ব্র্যাডি এলিসন (সংগৃহীত)  (ইংরেজি)"}