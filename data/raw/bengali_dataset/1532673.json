{"pageid": 1532673, "title": "২০৩৫ ফিফা মহিলা বিশ্বকাপ", "url": "https://bn.wikipedia.org/wiki?curid=1532673", "content": "২০৩৫ ফিফা মহিলা বিশ্বকাপ হবে ফিফা মহিলা বিশ্বকাপের ১২তম আসর, যা প্রতি চার বছর অন্তর আয়োজিত একটি আন্তর্জাতিক মহিলা ফুটবল প্রতিযোগিতা। এতে ফিফার সদস্য দেশগুলোর জাতীয় দলসমূহ অংশগ্রহণ করে। এই টুর্নামেন্টটি আয়োজিত হবে ইংল্যান্ড, উত্তর আয়ারল্যান্ড, স্কটল্যান্ড এবং ওয়েলসের যৌথ ব্যবস্থাপনায়। এটি হবে মহিলা বিশ্বকাপের দ্বিতীয় আসর যেখানে ৪৮টি জাতীয় দল অংশ নেবে।\n\n\n== আয়োজক নির্বাচন ==\n২০২৭ সালের আসরের জন্য আয়োজক নির্বাচনের দুই বছর পর ২০২৬ সালে অনুষ্ঠিতব্য ৭৬তম ফিফা কংগ্রেসে ২০৩১ সালের মহিলা বিশ্বকাপের আয়োজক দেশ নির্ধারণ করা হবে। ২০২৫ সালের ৫ মার্চ ফিফা কাউন্সিল আয়োজক দেশের জন্য বিডের নিয়মাবলি অনুমোদন করে, যেখানে শুধু ইউরোপীয় ফুটবল সংস্থা (উয়েফা) ও আফ্রিকান ফুটবল সংস্থার (সিএএফ) সদস্য দেশগুলোকে বিড করার অনুমতি দেওয়া হয়েছে। গুরুত্বপূর্ণ তারিখগুলো হলো:\n\n৩১ মার্চ ২০২৫: সদস্য সংস্থাগুলোর ২০৩১ এবং ২০৩৫ মহিলা বিশ্বকাপ আয়োজনের আগ্রহ প্রকাশপত্র জমা দেওয়ার শেষ তারিখ।\n৫ মে ২০২৫: সদস্য সংস্থাগুলো বিডিং চুক্তি জমা দিয়ে মহিলা বিশ্বকাপ আয়োজনের জন্য তাদের আগ্রহ নিশ্চিত করবে।\n২০২৫ সালের দ্বিতীয় প্রান্তিক: বিড কর্মশালা এবং পর্যবেক্ষক কর্মসূচি অনুষ্ঠিত হবে\n২০২৫ সালের চতুর্থ ত্রৈমাসিকে: সদস্য সংস্থসমূহ ফিফার কাছে তাদের বিড জমা দেবে\nফেব্রুয়ারি ২০২৬: প্রস্তাবিত আয়োজক দেশগুলোতে মাঠ পরিদর্শন সফর আয়োজন করবে ফিফা।\nমে ২০২৬: ফিফার বিড মূল্যায়ন প্রতিবেদন প্রকাশ।\n২য় ত্রৈমাসিক: ফিফা কাউন্সিল কর্তৃক বিডসমূহের অনুমোদন।\n২০২৬ সালের ২য় ত্রৈমাসিক: ফিফা কংগ্রেসের (স্থান নির্ধারিত নয়) মাধ্যমে ২০৩১ এবং ২০৩৫ নারী বিশ্বকাপের আয়োজক দেশ/দেশসমূহ চূড়ান্ত করা হবে।\n৩ এপ্রিল ২০২৫ তারিখে ফিফা ঘোষণা করে যে, যুক্তরাজ্যের স্বাগতিক দেশগুলোর যৌথ প্রস্তাবই ছিল একমাত্র বৈধ বিড।\n\n\n== বিন্যাস ==\n২০৩৫ ফিফা নারী বিশ্বকাপে ৪৮টি দল অংশগ্রহণ করবে, যা ২০৩১ আসর থেকে শুরু হওয়া একটি সম্প্রসারণ পরিকল্পনার অংশ।\n\n\n== ভেন্যু ==\n\n\n== দলসমূহ ==\n\n\n=== যোগ্যতা অর্জন ===\nফিফার কনফেডারেশনগুলো নিজ নিজ বাছাইপর্ব আয়োজন করে, তবে এর ব্যতিক্রম হলো সিএএফ এবং কনকাকাফ, যেগুলো মহাদেশীয় চ্যাম্পিয়নশিপের মাধ্যমে দল নির্বাচন করে। স্বাগতিক দেশ হিসেবে ইংল্যান্ড, স্কটল্যান্ড, ওয়েলস এবং উত্তর আয়ারল্যান্ড স্বয়ংক্রিয়ভাবে টুর্নামেন্টে অংশগ্রহণের যোগ্যতা অর্জন করে। ফলে অধিকাংশ ফিফা সদস্য দেশ বাছাইপর্বে অংশ নেওয়ার জন্য যোগ্য থাকবে, যদি তারা এতে অংশ নিতে চায়। ওয়েলস এবং উত্তর আয়ারল্যান্ড প্রথমবারের মতো অংশগ্রহণ করবে, তবে তারা ২০২৭ বা ২০৩১ আসরের জন্য এখনো যোগ্যতা অর্জন করতে পারে।\n২০২৫ সালের এপ্রিল মাসে ফিফা কাউন্সিল কর্তৃক নীচের স্লটগুলির বরাদ্দ ঘোষণা করা হয়। আয়োজক দেশের জন্য নির্ধারিত স্লট সরাসরি তাদের কনফেডারেশনের জন্য বরাদ্দকৃত কোটা থেকে নেওয়া হবে।\n\nএএফসি (এশিয়া): ৮টি স্লট\nসিএএফ (আফ্রিকা): ৭টি স্লট\nকনকাকাফ (উত্তর আমেরিকা, মধ্য আমেরিকা এবং ক্যারিবীয় অঞ্চল): ৫টি স্লট\nকনমেবল (দক্ষিণ আমেরিকা): ৪টি স্লট\nওএফসি (ওশেনিয়া): ১টি স্লট\nউয়েফা (ইউরোপ): ২০টি স্লট (৪টি স্বাগতিক দেশ সহ)\nআন্তঃ-কনফেডারেশন প্লে-অফ টুর্নামেন্ট: ৩টি স্লট\nবারো দলের প্লে-অফ টুর্নামেন্ট মহিলা বিশ্বকাপের চূড়ান্ত তিনটি স্থান নির্ধারণ করবে। প্লে-অফ স্লট বরাদ্দ নিম্নরূপ:\n\nএএফসি (এশিয়া): ২টি স্লট\nসিএএফ (আফ্রিকা): ২টি স্লট\nকনকাকাফ (উত্তর আমেরিকা, মধ্য আমেরিকা এবং ক্যারিবীয় অঞ্চল): ২টি স্লট\nকনমেবল (দক্ষিণ আমেরিকা): ২টি স্লট\nওএফসি (ওশেনিয়া): ১টি স্লট\nউয়েফা (ইউরোপ): ৩টি স্লট\n*ফাইনাল টুর্নামেন্ট আয়োজক কনফেডারেশনকে অতিরিক্ত ১টি প্লে-অফ স্থান বরাদ্দ দেওয়া হয়েছে।\n\n\n=== যোগ্যতা অর্জনকারী দলসমূহ ===\n\n\n== প্রচারণা ==\n\n\n=== সম্প্রচারক ===\n\n\n== তথ্যসূত্র ==\n\n\n== বহিঃ সংযোগ ==\nদাপ্তরিক ওয়েবসাইট"}