{"pageid": 1332580, "title": "$প্রেড", "url": "https://bn.wikipedia.org/wiki?curid=1332580", "content": "$প্রেড ছিল একটি ত্রৈমাসিক সাময়িক পত্রিকা। এটি প্রকাশিত হত মূলত যৌনকর্মী এবং যারা তাদের অধিকার সমর্থন করে তাদের জন্য। পত্রিকার মুখ্য বিষয় ছিল: \"ব্যক্তিগত অভিজ্ঞতা এবং রাজনৈতিক অন্তর্দৃষ্টি\" এবং এতে \"সংবাদ, বিশিষ্ট ঘটনা, স্বাস্থ্য বিষয় এবং যৌন শিল্পের সাথে সম্পর্কিত সংবাদের মতো ব্যবহারিক তথ্য থাকত\"।\n\n\n== ইতিহাস ==\nনিবন্ধগুলি লিখতেন পাঠকেরা এবং সেইসাথে শিক্ষাবিদ, সাংস্কৃতিক এবং সাহিত্যিক পটভূমির ব্যক্তিরা। এঁদের বেশিরভাগই বর্তমান বা প্রাক্তন যৌনকর্মী ছিলেন। পত্রিকাটি ২০০৫ সালের ১৫ই মার্চ, র‍্যাচেল অ্যামি, রেবেকা লিন এবং র‍্যাভেন স্ট্রেগা চালু করেছিলেন। $প্রেডের মূল প্রকাশস্থল ছিল নিউ ইয়র্ক শহর, এছাড়া এটি সমগ্র মার্কিন যুক্তরাষ্ট্র এবং কানাডা জুড়ে স্বাধীন বইয়ের দোকানে এবং জাতীয় পরিবেশকদের মাধ্যমে বিক্রি হত।\nএকজন সহ-সম্পাদক বলেছেন, \"আমরা চাই সাধারণ জনগণ যৌনকর্মীদের বাস্তব কাজের অবস্থা এবং তাদের স্বাস্থ্যসেবা এবং আবাসনের প্রয়োজনীয়তার মতো বিষয়গুলি সম্পর্কে সচেতন হোক এবং যৌনকর্মীদেরকে পৌরাণিক পশুদের বদলে বাস্তব মানুষ হিসাবে বিবেচনা করা শুরু করুক, পৌরাণিক চরিত্র কেবলমাত্র তখনই জীবিত হয় যখন কেউ একটি গর্তে একটি সিকি ফেলে।\"\n$প্রেড প্রকাশ করত ব্যক্তিগত অভিজ্ঞতা, রাজনৈতিক অন্তর্দৃষ্টি এবং বাস্তব তথ্য, যেমন সংবাদ, বিশিষ্ট ঘটনা, স্বাস্থ্য বিষয় এবং যৌন শিল্পের সংস্থান। $প্রেড প্রতিটি পত্রিকার ১৫% দান করে দিত। এই দান যেত যৌনকর্মীদের দ্বারা ব্যবহৃত কর্মক্ষেত্রে এবং প্রচারণা সংস্থাগুলিতে, যারা যৌন কর্মী সম্প্রদায়কে সমর্থন করছে। পত্রিকার একজন নির্বাহী সম্পাদক অডাসিয়া রে বলেছিলেন, কর প্রচারণা প্রোগ্রাম \"যৌন কর্মীদের সাহায্য করে যারা জানে না যে তারা কর জমা দিতে পারে এবং দেওয়া উচিত\"।\n২০১০ সালের ৩০শে আগস্ট, $প্রেড মুদ্রিত প্রকাশনা বন্ধ করে দেয়। এর কারণ ছিল আর্থিক সমস্যা এবং কাজ চালিয়ে যাওয়ার জন্য পর্যাপ্ত লোক না থাকা। এমনকি \"যদিও $১০০ হাজার উপলব্ধ ছিল\"।\n\n\n== সমালোচনা ==\nযেহেতু $প্রেড যৌনকর্মীদের অধিকার আন্দোলনের অংশ ছিল, তাই এটি নারীবাদের কিছু শাখা দ্বারা সমালোচিত হয়েছিল। কারণ তারা বিশ্বাস করত যে যৌন কাজ সহজাতভাবে অবমাননাকর:নারীবাদীদের মধ্যে, উপলব্ধিগুলি কম মেরুকৃত নয় - যৌনকর্মীরা হয় সম্পূর্ণরূপে ক্ষমতাপ্রাপ্ত এজেন্ট, যারা তাদের যৌনতাকে অনাকাঙ্ক্ষিতভাবে ইতিবাচক উপায়ে ব্যবহার করে, অথবা এমন একটি কাজের শিকার যা তাদের স্বভাবগতভাবে হেয় করে। যৌনকর্ম সম্পর্কে বেশিরভাগ নারীবাদী সংলাপগুলি একক গানের মতো শোনায়; প্রতিরক্ষামূলকতা, ভুল চরিত্রায়ন, এবং ইচ্ছাকৃত অজ্ঞতা প্রচুর, যা জটিলতা এবং সূক্ষ্ম প্রভেদের ক্ষতি করে।\n\n\n== $প্রেড বই ==\nফেমিনিস্ট প্রেস ২০১৫ সালের ১৫ই মার্চ তারিখে পত্রিকার মূল প্রকাশনা থেকে কিছু নিবন্ধ এবং প্রবন্ধের সংকলন একটি ৩৬৮ পৃষ্ঠার বইতে প্রকাশ করে, যার শিরোনাম ছিল $প্রেড : দ্য বেস্ট অফ দ্য ম্যাগাজিন দ্যাট ইল্যুমিনেটেড দ্য সেক্স ইন্ডাস্ট্রি অ্যাণ্ড স্টার্টেড এ মিডিয়া রেভোল্যুশন।\n\n\n== মেরি ক্রিসমাস ==\n\n\"মেরি ক্রিসমাস\" হল এমিলি ও'হারার ছদ্মনাম, তিনি হলেন একজন সক্রিয় কর্মী এবং যৌন শিল্পের কর্মীদের অধিকারের উপর নিউইয়র্ক -ভিত্তিক $প্রেড পত্রিকার প্রাক্তন সম্পাদক। তিনি র‌্যাডিক্যাল চিয়ারলিডারদের সাথেও জড়িত ছিলেন। এরা হল বামপন্থী কর্মীদের একটি দল, যারা বিক্ষোভের সময় দলের মধ্যে চিৎকার করে উৎসাহ প্রদান করে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nঅডাসিয়া রে: ওয়েকিং ভিক্সেন, ভায়োলেট ব্লু, এসএফ গেট, জুন ২৮, ২০০৭।"}