{"pageid": 1094367, "title": "হার্ডকোর রেসলিং", "url": "https://bn.wikipedia.org/wiki?curid=1094367", "content": "হার্ডকোর রেসলিং হলো পেশাদারি কুস্তির একটি ম্যাচের ধরন যেখানে ডিস্কোয়ালফিকেশন, কাউন্ট আউট এবং সাধারণ ম্যাচের বিভিন্ন নিয়মকানুন প্রয়োগ হয় না। এটি স্বাভাবিক বা অস্বাভাবিক জায়গায় অনুষ্ঠিত হতে পারে। হার্ডকোর রেসলিং ম্যাচে বিভিন্ন ধরনের জিনিস যেমন সিড়ি, টেবিল, চেয়ার, থাম্বটেকস (ছোট পিনের মতো দেখতে) তার, লাইট টিউব, বেলচা, বেসবল ব্যাট, হাতুড়ি, কুড়াল এর মাথা, চেইন ইত্যাদি যেগুলো সাধারণ নিয়মের ম্যাচে অঅনুমোদিত নয় এমন বস্তু ব্যবহার করা যেতে পারে। বেশিরভাগ সময় রেসলিং প্রমোশন গুলো কোনো লড়াইয়ের ইতি টানার জন্য হার্ডকোর ম্যাচকে বেছে নেয়। বেশকিছু প্রমোশন রয়েছে যারা বেশিরভাগ সময়ই হার্ডকোর ভিত্তিক ম্যাচের আয়োজন করে থাকে। (কমবেট জোন রেসলিং)\nহার্ডকোর রেসলিং সর্বপ্রথম জাপানে একটি বড় কুস্তির ধরন হিসেবে বিবেচনা করা হয়। পরবর্তীতে আমেরিকায় এটি জনপ্রিয়তা অর্জন করে এক্সট্রিম চ্যাম্পিয়নশিপ রেসলিং এর মাধ্যমে। ডাব্লিউডাব্লিউএফ/ই তাদের এই সফলতা দেখে ১৯৯০'এর দশকে ডাব্লিউডাব্লিউই হার্ডকোর চ্যাম্পিয়নশীপ নিয়ে আসে।\n\n\n== ইতিহাস ==\n\n\n=== শুরুর দিকের ইতিহাস ===\n\nপেশাদারি কুস্তি যখন বিংশ শতাব্দীর মাঝামাঝিতে, আয়োজক এবং কুস্তিগীররা দর্শকদের কীভাবে ম্যাচ সম্পর্কে উত্তেজিত করা যায় সে বিষয়ে ভাবতে থাকে। রক্ত যা তখনকার সময়ে নিষিদ্ধ একটি বিষয় ছিল ম্যাচের মধ্যে আয়োজকরা উত্তেজনা বাড়াতে উদ্দেশ্যপ্রণীত ভাবে ম্যাচের মধ্যে রক্তপাত নিয়ে আসে। নো হোল্ডস বারড ম্যাচের মাধ্যমে মুলত হার্ডকোর রেসলিং এর সূচনা হয়। ১৯৫০ এবং ৬০'এর দশকের দিকে ওয়াইল্ড কারি, \"ক্লাসি ফ্রেডি ব্লাসি, ডরি ফাংক সিনিয়র এবং জায়ান্ট বাবার মতো কুস্তিগীররা এইসব রক্তাক্ত ধরনের ম্যাচ আমেরিকার মধ্যে নিয়ে আসে যা তারা জাপান এবং দক্ষিণ আমেরিকায় দেখেছিলো। নতুন ধরনের ম্যাচ যেমন স্ট্রিট ফাইট, জালির ম্যাচ, লাইট আউট ম্যাচ, টেক্সাস ডেথ ম্যাচ সহ তারা নিয়ে আসে পেশাদারি কুস্তির মধ্যে। ১৯৫০ এর দশক থেকেই ন্যাশনাল রেসলিং এলায়েন্স এ 'ব্রেস নাকল চ্যাম্পিয়নশীপ' এর অস্তিত্ব ছিল।\n\n ১৯৬০ এবং ৭০' এর দশকেও এভাবে নতুন নতুন ম্যাচের উদ্ভাবন হতে থাকে দ্য শেখ, আব্দুল্লাহ দ্য বাচার এবং বোবো ব্রাজিলদের হাতে ধরে। তারা দীর্ঘ এবং অধিক ঝামেলাপূর্ণ ম্যাচ নিয়ে আসে যাতে আরো বেশি পরিমাণে সহিংসতা দেখানো যায়। আব্দুল্লাহ 'আগুন' কে ম্যাচের একটি অংশ হিসেবে নিয়ে আসে। জেরি ললার, টরি ফাংক ইত্যাদি প্রমুখ কুস্তিগীররা লোকজন শূণ্য এরেনায় ম্যাচ এবং দর্শকদের মাঝে গিয়ে মারামারি করার ধারণা নিয়ে আসেন। আশির দশকের শেষ দিকে ল্যাডার ম্যাচ এর উদ্ভব ঘটে।\n\n\n=== ১৯৯০'র দশক ===\n\n১৯৮৯ সালে ফ্রনটাইর মার্শাল-আর্টস রেসলিং (এফএমডাব্লিউ) জাপানে প্রতিষ্ঠিত হয়, যা ছিল হার্ডকোর রেসলিং এর প্রতি একটি নিবেদিত প্রমোশন। ১৯৯০'এর দশকের শুরুতে পুয়েরটো রিকান এর প্রবর্তক ভিক্টর কুইনন্স জাপানে আসে, এফএমডাব্লিউ'র বিশেষ ম্যানেজার হিসেবে।\n\n\n=== ২০০০ পরবর্তী ===\n২০০০ পরবর্তী সময়ে আমেরিকার বড় বড় প্রোমোশনগুলোতে হার্ডকোর রেসলিং এর পতন ঘটতে থাকে। সর্বশেষ বড় কোনো হার্ডকোর টাইটেল ছিলো ডাব্লিউডাব্লিউই হার্ডকোর চ্যাম্পিয়নশীপ, যেটি পরবর্তীতে ২০০২ সালে ইন্টারকন্টিনেন্টাল চ্যাম্পিয়নশীপ এর সাথে একত্রিত হয়। যাইহোক ডাব্লিউডাব্লিউই হার্ডকোর রেসলিং বাঁচিয়ে রাখতে এখনো প্রতি বছর এক্সট্রিম রুলস নামে ইভেন্টের আয়োজন করে যেখানে শুধু হার্ডকোর রুলস ভিত্তিক ম্যাচেরই আয়োজন হয়ে থাকে।\n\n\n== তথ্যসূত্র =="}