{"pageid": 1511776, "title": "ওগরি (মেইতেই)", "url": "https://bn.wikipedia.org/wiki?curid=1511776", "content": "ওগরি হ্যাঙ্গেন বা ওগরি হ্যাংকেন  একটি মেইতেই সাংস্কৃতিক সঙ্গীত আচার-অনুষ্ঠান, যার মাধ্যমে সূর্যের বিভিন্ন উপাধি এবং পৃথিবী সৃষ্টির পৌরাণিক কাহিনী বর্ণনা করা হয়।    এটি সাধারণত লাই হারাওবা উৎসবের সমাপ্তিতে গাওয়া হয়  এবং  এর বিষয়বস্তু পৃথিবীর সৃষ্টির মিথের সাথে গভীর সম্পর্কিত।।  এই গানটি সর্বশক্তিমান ঈশ্বরের প্রতি কৃতজ্ঞতার অভিব্যক্তি হিসেবে গণ্য হয়।   এটি একটি পুরুষ গায়কদের কোরাস দ্বারা গাওয়া হয়, যেখানে মাইবাকে অগ্রদূত হিসেবে রাখা হয়। কোরাসের গায়ক্রা  বৃত্তাকার সমূহ রচনা করে সংগীত পরিবেশন করে এবং তাদের শৃঙ্খল অটুট রাখতে নির্দেশ দেওয়া হয়।   এর মন্ত্রমুগ্ধকর শক্তির জন্য এটি বিখ্যাত, কারণ এর কয়েকটি লাইনের পরিবর্তন মাধ্যমে রাজ্য এবং জনগণের সমৃদ্ধি বা ধ্বংস ঘটানোর ক্ষমতা রয়েছে বলে বিশ্বাস করা হয়।\nঅনেক শাসক তাদের বিজয় বা রাজ্যাভিষেকের সময় এই গান গেয়ে থাকেন। গান গাওয়ার পাশাপাশি তারা নৃত্যও পরিবেশন করতেন। প্রশাসন ও সামাজিক আচরণ সম্পর্কিত একটি গ্রন্থ লাইসরা ফাম ।সেই প্রাচীন পাণ্ডুলিপিতে এই গানের উল্লেখ আছে। সেই গ্রন্থে ওগরি গানটি ৩৩ খ্রিস্টাব্দে নংটা লাইলেন পাখাংপার রাজ্যাভিষেকের সময় গাওয়া হয়েছিল বলে উল্লেখ করে হয়েছে। নাওথিংখং ফাম্বল কাবা  -তে বলা হয়েছে যে, ঋষি লুওয়াগ রাজা মেইতেই রাজপুত্রকে শেখানোর সময় এই গান গেয়েছিলেন। মেইতেই পৌরাণিক কাহিনীর অংশ থেকে এই তথ্য জানা যায়।  চেইথারোল কুম্বাবা অনুযায়ী, ৬৬৩ সালের ঠিক আগে এই ঘটনা ঘটেছিল। কিছু কিছু ক্ষেত্রে ওগরি গানকে মেইতেই জনগণের প্রকৃত যুদ্ধের গান হিসাবে উল্লেখ করা হয়েছে।  ওগরি সংগীতকে প্রাথমিক মেইতেই সাহিত্যের অন্যতম শ্রেষ্ঠ রচনা হিসেবে বিবেচনা করা হয়। \n\n\n== বাহ্যিক সংযোগ ==\nবেজবড়ুয়া, মদন প্রসাদ (২০০৩)। Fairs and Festivals of India: Bihar, Jharkhand, Orissa, West Bengal, Arunachal Pradesh, Assam, Manipur, Meghalaya, Mizoram, Nagaland, Sikkim, Tripura। জ্ঞান পাব্লিশিং হাউস। আইএসবিএন 978-81-212-0812-3। \n\n\n== তথ্যসূত্র =="}