{"pageid": 1003142, "title": "রয়্যাল রাম্বল (২০২১)", "url": "https://bn.wikipedia.org/wiki?curid=1003142", "content": "রয়্যাল রাম্বল একটি পেশাদার কুস্তি প্রতি-দর্শনে-পরিশোধ এবং ডাব্লিউডাব্লিউই নেটওয়ার্কের অনুষ্ঠান, যেটি ডাব্লিউডাব্লিউই তাদের ব্র্যান্ড র এবং স্ম্যাকডাউনের জন্য প্রযোজনা করেছিল। এই অনুষ্ঠানটি ২০২১ সালের ৩১শে জানুয়ারি তারিখে মার্কিন যুক্তরাষ্ট্রের ফ্লোরিডার সেন্ট পিটার্সবার্গের ট্রপিকানা ফিল্ডে অনুষ্ঠিত হয়েছিল এবং ডাব্লিউডাব্লিউই নেটওয়ার্কে সরাসরি সম্প্রচারিত হয়েছিল। এটি রয়্যাল রাম্বল কালানুক্রমিকের অধীনে প্রচারিত চৌত্রিশতম অনুষ্ঠান ছিল। রয়্যাল রাম্বল ম্যাচের প্রবর্তক প্যাট প্যাটারসনের মৃত্যুর পর এটিই ছিল প্রথম রয়্যাল রাম্বল অনুষ্ঠান। \nপ্রাক-প্রদর্শনে একটিসহ মূল অনুষ্ঠান মিলিয়ে মোট ৬টি ম্যাচ এই অনুষ্ঠানে অনুষ্ঠিত হয়েছিল। এই অনুষ্ঠানের সর্বশেষ শেষ ম্যাচে এজ দ্বিতীয়বারের মতো পুরুষদের রয়্যাল রাম্বল ম্যাচ জয়লাভ করেছিল, তিনি সর্বশেষ ২০১০ সালে এটি জয়লাভ করেছিলেন। এর ফলে তিনি অষ্টম কুস্তিগির হিসেবে দুইবার এই ম্যাচ জয়লাভ করেছিলেন, একই তৃতীয় কুস্তিগির এক নম্বরে প্রবেশ করে জয়লাভ করেছিলেন; তার পূর্বে ১৯৯৫ সালে শন মাইকেলস এবং ২০০৪ সালে ক্রিস বেনোয়া এক নম্বরে প্রবেশ করে এই ম্যাচ জয়লাভ করেছিল। অন্যদিকে বিয়াঙ্কা বেলেয়ার প্রথমবারের মতো নারীদের রয়্যাল রাম্বল ম্যাচ জয়লাভ করেছিল। অন্যান্য শীর্ষস্থানীয় ম্যাচে, রোমান রেইন্স ডাব্লিউডাব্লিউই ইউনিভার্সাল চ্যাম্পিয়নশিপের জন্য আয়োজিত লাস্ট ম্যান স্ট্যান্ডিং ম্যাচে কেভিন ওয়েন্সকে, ড্রু ম্যাকইন্টায়ার ডাব্লিউডাব্লিউই চ্যাম্পিয়নশিপ ম্যাচে গোল্ডবার্গকে এবং সাশা ব্যাংকস ডাব্লিউডাব্লিউই স্ম্যাকডাউন নারী চ্যাম্পিয়নশিপ ম্যাচে কারমেলাকে সাবমিশনের মাধ্যমে হারিয়েছে। \n\n\n== ফলাফল ==\n\n\n=== নারীদের রয়্যাল রাম্বল ===\nব্র্যান্ড\n\n\n=== পুরুষদের রয়্যাল রাম্বল ===\nব্র্যান্ড\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nডাব্লিউডাব্লিউই থান্ডারডোম: প্রায়ই জিজ্ঞাসিত প্রশ্ন (ইংরেজি)"}