{"pageid": 1089061, "title": "খাদিজাহ আফজাল ভজিরি", "url": "https://bn.wikipedia.org/wiki?curid=1089061", "content": "খাদিজাহ আফজাল ভজিরি (১৮৮৯ - ৩ জানুয়ারি ১৯৮১) ছিলেন একজন নারী অধিকার কর্মী, সাংবাদিক এবং ইরানের  শিক্ষাবিদ। তিনি চাদর প্রয়োগের বিরুদ্ধে প্রচারণা চালান এবং কাশফ-ই হিজাবকে সমর্থন করেন।\n\n\n== জীবনের প্রথমার্ধ ==\nখাদিজাহ আফজাল খানুম ১৮৮৯ সালে তেহরানে জন্মগ্রহণ করেন এবং তিনি একজন নারী অধিকার কর্মী বিবি খানম আস্তারাবাদী এবং মুসা খান ভাজিরির পঞ্চম সন্তান ছিলেন। কিছু ঐতিহাসিক সূত্রে জানা যায়, বিবি খানম যখন তার বিদ্যালয় প্রতিষ্ঠা করেননি, তখন তিনি তার মেয়েকে ছেলেদের পোশাকে বিদ্যালয়ে পাঠাতেন, যাতে সে তার ভাইদের সাথে পড়াশোনা করতে পারে। তার ভাইবোনদের মধ্যে ছিল: হাসান আলী খান উজির,  আলী নকি ভাজিরি ও মওলুদ খানুম, যারা তাদের মায়ের মতো একজন শিক্ষক ছিলেন।\nযখন তিনি ১৬ বছর বয়সে পৌঁছান, তখন তিনি দোশিগান প্রাথমিক বিদ্যালয়ে মেয়েদের পড়াতেন, যা তার মা প্রতিষ্ঠিত করেছিলেন, ফলে ইরানের প্রথম বালিকা বিদ্যালয়ের প্রথম শিক্ষকদের একজন হয়েছিলেন। পরে তিনি তার বোনের বিদ্যালয়েও শিক্ষকতা করেন। \nতিনি তার কাকাতো ভাই আঘা বোজার্গ মাল্লাকে বিয়ে করেন। তাদের সন্তানদের মধ্যে রয়েছে: মাহলঘা মল্লা, আমির হুশাং, হুসাইনালি, মেহরাঙ্গিজ, খুসরো ও তৈমুর। তৈমুর ১১ মাস বয়সে মারা যান। পরিবারটি তীর্থযাত্রায় ভ্রমণের সময় মহলঘা একটি কারওয়ানসরাইয়ে জন্মগ্রহণ করেন।\n\n\n== কর্মজীবন ==\nতিনি শিক্ষার পাশাপাশি নারী বিষয় নিয়ে সংবাদপত্রের জন্য প্রবন্ধ লিখতে শুরু করেন। তার একটি উল্লেখযোগ্য নিবন্ধ শাফাক-ই-সোর্খ পত্রিকার জন্য লেখা হয়েছিল।  এতে তিনি একজন বেনামী লেখকের দ্বারা প্রকাশিত মহিলাদের উপর আক্রমণের প্রতিবাদ করেছিলেন, তার লেখায় শেষ কিছু বাক্য এমন ছিল: \"নারীদের পড়াশোনা এবং পুরুষদের সাথে কাজ করতে দিন, তাহলে আপনি দেখতে পাবেন যে মহিলারা পুরুষদের চেয়ে কম নয়\"। তিনি সারা জীবন শিক্ষকতা করেন এবং মেয়েদের বিদ্যালয়ের পরিচালক ছিলেন।\nতিনি তার নিজের পোশাকও নকশা করেছিলেন। ১৯৩০ -এর দশকে, যখন অনেক মহিলা মুখের বোরখা পরা বন্ধ করতে শুরু করেছিলেন, সেই সময়ে চাদর পরিধান জনপ্রিয় ছিল। তিনি সেদিকাহ দৌলতাবাদীর পাশাপাশি ফ্যাশনে পরিবর্তন আনার পক্ষে ছিলেন, এবং তিনি এমন পোশাকের নকশা করেছিলেন যেখানে শরীরের বাহুগুলি আরও অবাধে চলাচল করতে পারে। তিনি ১৯৩০ সালে একটি খোলা চিঠিতে আলোচনা করেছিলেন যে কীভাবে তরুণ মহিলাদের (সাত বা আট বছর বয়সী) চাদর পরতে বাধ্য করা হয়। তিনি ১৯৩৬ সালে সরকারকে নারীদের উন্মোচন সমর্থন করেছিলেন; কাশফ-ই হিজাব।\n\n\n== তথ্যসূত্র =="}