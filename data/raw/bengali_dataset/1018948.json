{"pageid": 1018948, "title": "কিউপিড (প্রাকৃতিক উপগ্রহ)", "url": "https://bn.wikipedia.org/wiki?curid=1018948", "content": "৭৬৩ কিউপিডো নামে একটি গ্রহাণুও রয়েছে।\n\nকিউপিড (ইংরেজি: Cupid) হল ইউরেনাসের একটি অভ্যন্তরীণ প্রাকৃতিক উপগ্রহ। ২০০৩ সালে হাবল স্পেস টেলিস্কোপের সাহায্যে মার্ক আর. শোঅল্টার ও জ্যাক জে. লিসায়ার এই উপগ্রহটি আবিষ্কার করেন। এটির নামকরণ করা হয়েছে উইলিয়াম শেকসপিয়র রচিত টাইমন অফ এথেন্স নাটকের একটি চরিত্রের নামানুসারে।\nএটি ইউরেনাসের ক্ষুদ্রতম অভ্যন্তরীণ উপগ্রহ, যার ব্যাস স্থূলভাবে পরিমাপ করে জানা গিয়েছে প্রায় ১৮ কিলোমিটার মাত্র। এই ক্ষুদ্র আকার এবং এটির অন্ধকারাচ্ছন্ন পৃষ্ঠভাগের কারণে উপগ্রহটি এতটাই অনুজ্জ্বল যে ১৯৮৬ সালে ইউরেনাস ফ্লাইবাইয়ের সময় ভয়েজার ২ এটিকে শনাক্ত করতে পারেনি।\nকিউপিডের কক্ষপথের থেকে বৃহত্তম উপগ্রহ বেলিন্ডার কক্ষপথের পার্থক্য মাত্র ৮৬৩ কিলোমিটার। ২০০৩ সালে আবিষ্কৃত অপর দুই ইউরেনীয় প্রাকৃতিক উপগ্রহ ম্যাব ও পার্ডিটার কক্ষপথ বিঘ্নসংকুল হলেও কিউপিডের ক্ষেত্রে তা মনে হয় না।\nআবিষ্কারের পর কিউপিডের সাময়িক নামকরণ করা হয় এস/২০০৩ ইউ ২ (ইংরেজি: S/2003 U 2)। এটি ইউরেনাস ২৭ (ইংরেজি: Uranus XXVII) নামেও পরিচিত।\n\n\n== তথ্যসূত্র ==\n\n\n== বহিঃসংযোগ ==\nHubble Uncovers Smallest Moons Yet Seen Around Uranus – Hubble Space Telescope news release (25 September 2003)\n\nটেমপ্লেট:সৌরজগৎের প্রাকৃতিক উপগ্রহসমূহ (সুসংবদ্ধ)"}