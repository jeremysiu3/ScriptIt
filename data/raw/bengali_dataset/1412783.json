{"pageid": 1412783, "title": "নান্দেড়", "url": "https://bn.wikipedia.org/wiki?curid=1412783", "content": "নান্দেড় হলো ভারতের মহারাষ্ট্র রাজ্যের একটি শহর। এটি রাজ্যের দশম বৃহত্তম শহর এবং ভারতের সত্তরতম জনবহুল শহর। এটি মারাঠওয়াড়া অঞ্চলের দ্বিতীয় বৃহত্তম শহর। এটি নান্দেড় জেলার জেলা সদর।\nশেষ শিখ গুরু গুরু গোবিন্দ সিং তার জীবনের শেষ দিনগুলি নান্দেড়ে কাটিয়েছিলেন এবং ১৭০৮ সালে এখানেই তার মৃত্যুর আগে পবিত্র গ্রন্থ গুরু গ্রন্থ সাহিবকে তার উত্তরাধিকারী হিসাবে মনোনিত করেন।\n\n\n== অবস্থান ==\nনান্দেড় পশ্চিম-মধ্য ভারতের গোদাবরী নদীর তীরে অবস্থিত। নান্দেড় জেলার পশ্চিমে লাতুর জেলা, পারভানি জেলা ও হিঙ্গোলি জেলা; উত্তরে ইয়াভাতমাল জেলা; পূর্বে তেলেঙ্গানা রাজ্যের নিজামবাদ জেলা, কামারেডি জেলা, নির্মল জেলা ও আদিলাবাদ জেলা এবং দক্ষিণে কর্ণাটক রাজ্যের বিদার জেলা।\nনান্দেড়ের দুটি অংশ রয়েছে: ২০.৬২ বর্গকিলোমিটার (৭.৯৬ বর্গমাইল) আয়তনের পুরাতন নান্দেড় গোদাবরী নদীর উত্তর তীর দখল করে আছে; ৩১.১৪ বর্গকিলোমিটার (১২.০২ বর্গমাইল) আয়তনের নতুন নান্দেড় নদীর দক্ষিণের ওয়াঘালা এবং আশেপাশের এলাকাগুলিকে ঘিরে রয়েছে।\n\n\n== আরও দেখুন ==\nমারাঠওয়াড়া।\n\n\n== তথ্যসূত্র ==\n\n\n== বহিঃসংযোগ =="}