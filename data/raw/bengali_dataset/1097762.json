{"pageid": 1097762, "title": "ফিউজিটিভ পিসেস", "url": "https://bn.wikipedia.org/wiki?curid=1097762", "content": "ফিউজিটিভ পিসেস অ্যান মাইকেলসের উপন্যাস। এর গল্পটি দুটি ভাগে বিভক্ত। প্রথমটি ইহুদি গণহত্যা থেকে বেঁচে যাওয়া পোলীয় ইয়াকব বিরকে কেন্দ্র করে, এবং দ্বিতীয়টি ইহুদি গণহত্যা থেকে বেঁচে যাওয়া বেনকে কেন্দ্র করে। এটি ১৯৯৬ সালে কানাডায় প্রথম প্রকাশিত হয় এবং পরের বছর যুক্তরাজ্যে প্রকাশিত হয়।\nপ্রকাশের পর উপন্যাসটি একাধিক পুরস্কার অর্জন করে, তন্মধ্যে রয়েছে বুকস ইন কানাডা ফার্স্ট নভেল পুরস্কার, ট্রিলিয়াম বই পুরস্কার, কথাসাহিত্যে অরেঞ্জ পুরস্কার, গার্ডিয়ান ফিকশন পুরস্কার, জিউইশ কোয়ার্টারলি-উইনগেট পুরস্কার।\nউপন্যাসটি দুই বছরের বেশি সময় কানাডায় সর্বোচ্চ বিক্রীত বই ছিল এবং এটি ২০টির অধিক ভাষায় অনূদিত হয়।\n\n\n== প্রধান চরিত্রাবলি ==\nইয়াকব বির - তার শহরে ইহুদি গণহত্যা থেকে বেঁচে যাওয়া একমাত্র ব্যক্তি, যাকে আথোস উদ্ধার করে। সে খুবই বুদ্ধিমান ছেলে এবং পরবর্তীকালে সে প্রখ্যাত কবি হয়।\nআথোস রুসোস - একজন ভূতাত্ত্বিক, যিনি ইয়াকব বিরকে বাঁচান এবং তার অভিবাবক হন। তিনি ইয়াকবকে বিজ্ঞানের সৌন্দর্য শিখান।\nবেন - ইয়াকব ও তার কবিতার প্রশংসাকারী। সে ইয়াকবের দিনলিপি খুঁজতে গ্রিসে যায়।\n\n\n== তথ্যসূত্র =="}