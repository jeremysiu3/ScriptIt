{"pageid": 1441772, "title": "প্যাপিলিও কৃষ্ণা", "url": "https://bn.wikipedia.org/wiki?curid=1441772", "content": "কৃষ্ণা পিকক(বৈজ্ঞানিক নাম: Papilio arcturus (Westwood)) এক বড় আকারের প্রজাপতি, যার মূল শরীরটা কালো বর্ণের এবং পিছনের ডানায় চওড়া নীল পটি দেখা যায়। এরা 'প্যাপিলিওনিডি' পরিবারের এবং 'প্যাপিলিওনিনি' উপগোত্রর সদস্য।\n\n\n== আকার ==\nকৃষ্ণা পিকক এর প্রসারিত অবস্থায় ডানার আকার ১২০-১৩০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত কৃষ্ণা পিকক এর উপপ্রজাতি হল-\n\nPapilio krishna krishna Moore, [1858] – Himalayan Krishna Peacock\nPapilio krishna manipuri Tytler, 1939 – Manipur Krishna Peacock\n\n\n== বিস্তার ==\nএই প্রজাতি ভারত এর পশ্চিমবঙ্গ, সিকিম থেকে অরুণাচল প্রদেশ পর্যন্ত,নেপাল, মায়ানমার  এবং ভুটান এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nডানার উপরিতল কালো এবং কালচে সবুজ আঁশে ঘনভাবে ছাওয়া। সামনের ডানায় কোস্টাল শিরা থেকে ডরসাম অবধি বিস্তৃত সরু, সরলরৈখিক এবং সুস্পষ্ট একটি হলুদ ডিসকাল বন্ধনী বর্তমান এবং বন্ধনীটি উপরদিক অপেক্ষা নিচের দিকে অধিকতর চওড়া। পিছনের ডানার উজ্জ্বল ধাতব নীল ডিসকাল পটিটির (patch) নিচের কিনারা (edge) থেকে ডরসাম পর্যন্ত একটি ছোট, সুস্পষ্ট উজ্জ্বল সবজে হলুদ অথবা সবুজ বাঁকানো ডিসকাল বন্ধনী দেখা যায়। পিছনের ডানায় লম্বা লেজ এবং সিঁদুর রঙা (crimson) টর্নাল ছোপ ছাড়া সম্পূর্ন একসারি লাল অর্ধচন্দ্রাকৃতি সাব-টার্মিনাল চপ লক্ষ্য করা যায়। উক্ত সাব-টার্মিনাল ছোপগুলি এবং টর্নাল ছোপের উপরের অংশে বেগুনি এবং গোলাপির মধ্যবর্তী মভ্‌ (mauve) বর্নের বাঁকানো টুপির মত অংশ রয়েছে (mauve-capped).\nডানার নিম্নতল ধূসর কালো বর্নের। সামনের ডানায় ডিসকাল ঠেকলে সাবটার্মিনাল অংশ জুড়ে খুব চওড়া ছাইরঙা সাদা বন্ধনী চোখে পড়ে। বন্ধনীটি কোস্টা থেকে উৎপন্ন হয়ে যত নীচের দিকে নেমেছে, ততঐ কম চওড়া হয়েছে এবং বন্ধনীর ভিতরের প্তান্ত অপেক্ষাকৃত বেশী সাদা। পিছনের ডানায়, কোস্টা থেকে ডরসাম পর্যন্ত বিস্তৃত অর্ধচন্দ্রাকৃতি ডিসকাল ছোপের সারিতই তীর্যক এবং বক্র। লাল পোস্টডিসকাল ছোপের সারিতে ছোপগুলি এবং টার্মিনাল লালচে হলুদ ছোপগুলি অর্ধচন্দ্রাকৃতি।\nস্ত্রী এবং পুরুষ উভয় প্রকার অনুরূপ। পুরুষ প্রকারে সামনের ডানার উপরিপৃষ্ঠে রোয়াবৃত দাগ (woolly streak) অথবা scent scale থাকে না।\n\n\n== আচরণ ==\nদ্রুত উড়ানযুক্ত 'পিকক' বর্গভুক্ত এই প্রজাতি ভীষণ সুন্দর দর্শন এবং কম দেখতে পাওয়া গেলেও দুর্লভ নয়। এরা ৯০০-৩০০০ মিটার উচ্চতা বিশিষ্ট জঙ্গলাকীর্ন অঞ্চলে এদের বিচরণ লক্ষ্য করা যায়। জঙ্গল এর অভ্যন্তরে পাহাড়ি ঝর্না অথবা নালায় ভিজে কাদামাটি অথবা বালিতে পুরুষ প্রকারকে ডানা বন্ধ এবং খোলা অবস্থায় মাড-পাডল করতে দেখা যায়। অন্যান্য পিকক দের মত, কৃষ্ণা পিকক ফুলের মধু পান করতে ভালোবাসে। মে থেকে জুন মাস অবধি উপযুক্ত পরিবেশে এদের দর্শন মেলে।\n\n\n== তথ্যসূত্র =="}