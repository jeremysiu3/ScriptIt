{"pageid": 1424263, "title": "মুসা আল হাফিজ", "url": "https://bn.wikipedia.org/wiki?curid=1424263", "content": "মুসা আল হাফিজ  (৫ অক্টোবর ১৯৮৪) একজন বাংলাদেশী কবি, সাহিত্যিক, গবেষক, আলেম ও বহু গ্রন্থ প্রণেতা। এছাড়াও তিনি ইসলামিক হিস্ট্রি অ্যান্ড কালচার অলিম্পিয়াড বাংলাদেশের চেয়ারম্যান।\n\n\n== প্রারম্ভিক জীবন ==\nমুসা আল হাফিজ ১৯৮৪ সালের ৫ অক্টোবর সিলেট জেলার বিশ্বনাথ উপজেলার রামপাশা ইউনিয়নের মাখর-গাঁও গ্রামে জন্মগ্রহণ করেন। তিনি ১১ বছর বয়সে কুরআন হিফজ করেন। প্রচলিত দারসে নেজামিতে দাওরায়ে হাদীস (২০০৭) এবং তাফসিরুল কুরআনে তাখাসসুস (২০০৮) সম্পন্ন করেন। একই সঙ্গে সমাজ, সংস্কৃতি ও দর্শন বিষয়ক অধ্যয়ন এবং লেখালেখিতে মগ্ন থেকেছেন।\n\n\n== কর্মজীবন ==\n২০০৯ সালে কর্মজীবন শুরু করেন। ঐতিহ্যবাহী বিশ্বনাথ জামেয়া মাদানিয়ায় হাদীস ও তাফসীর বিষয়ে পাঠদান করেন। পাশাপাশি, মাসিক আল ফারুকের উপদেষ্টা সম্পাদক হিসেবেও দায়িত্ব পালন করেন।\n২০১৬ সালে সিলেটের জামেয়াতুল খায়র আল ইসলামিয়া মাদরাসায় বিভাগীয় প্রধান হিসেবে যোগদান করেন। এরপর ২০১৯ সালে ঢাকার যাত্রাবাড়ীতে প্রতিষ্ঠা করেন ইসলামী দা‘ওয়াহ ও গবেষণা কেন্দ্র মা‘হাদুল ফিকরি ওয়াদদিরাসাতিল ইসলামিয়া।\nবর্তমানে তিনি ইসলামিক হিস্ট্রি অ্যান্ড কালচার অলিম্পিয়াড বাংলাদেশের চেয়ারম্যান হিসেবে দায়িত্ব পালন করছেন।\nবিশ্ববিদ্যালয় ও একাডেমিক পরিমণ্ডলে তিনি একজন জনপ্রিয় বক্তা। ইতিহাস, সমাজ, সংস্কৃতি ও দর্শনসহ বিভিন্ন বিষয়ে তার লেখা নিয়মিতভাবে জাতীয় দৈনিকে প্রকাশিত হয়।\n\n\n== প্রকাশিত গ্রন্থ ==\nবিভিন্ন বিষয়ে তিনি ৫০টির অধিক বই লিখেছেন।তন্মধ্যে হলো-\n\nকবিতা: ১. মুক্তি আনন্দে আমিও হাসবো (২০০২), ২. ঈভের হ্রদের মাছ (২০১০) ৩. পরম সাঁতার (২০১৭) ৪. মৃত্যুর জন্মদিন (২০১৯) ৫. ১০০ কবিতা (২০২২)\nগবেষণা: ৬. সভ্যতার সংঘাত ও মুসলিম বিশ্বের যাত্রাপথ (২০০৫) ৭. প্রাচ্যবিদদের দাঁতের দাগ (২০১৫) ৮. আমেরিকা মুসলিমদের আবিষ্কার (২০১৭) ৯. সহস্রাব্ধের ঋণ (২০১৮) ১০. মুক্তিযুদ্ধ ও জমিয়ত (২০২০) ১১. সিলেট নগর উন্নয়ন : একটি রূপরেখা (২০১৮) ১২. মাদরাসা শিক্ষার মানোন্নয়ন : একটি পর্যালোনা (২০১৭) ১৩. ইসলামী ফিকহের নবসম্পাদন, প্রেক্ষিত একুশ শতক (২০০৯) ১৪. বাংলাদেশ ও ইসলাম আত্মপরিচয়ের ডিসকোর্স (২০২১)\nজীবনী: ১৫. মহাকাব্যের কোকিল- মহাকবি আবদুর রহমান জামী (২০১৪) ১৬. মরমী মহারাজ- হুসাইন ইবনে মনসুর হাল্লাজ (২০১৫) ১৭. মহাসত্যের বাঁশী- জালালুদ্দীন রুমী (২০১৬) ১৮. মহাকালের মধু শেখ সা'দী (২০১৭) ১৯. শতাব্দীর চিঠি- নূর কুতবুল আলম (২০১৯) ২০. চেতনার চিকিৎসক- শায়খ তাফাজ্জুল হক হবিগঞ্জী (২০২০)\nসাহিত্য সমালোচনা: ২১. দৃশ্যকাব্যে ফররুখ আহমদ (২০১৭) ২২. চার কবি : চিত্তের পাসওয়ার্ড (২০১৯)\nপ্রবন্ধগ্রন্থ: ২৩. মাদক : মায়াবী মরণাস্ত্র (২০০৬) ২৪. আমি বিজয়ের সন্তান (২০০৬) ২৫. পৃথিবী ঘরে ফিরো (২০১৭) ২৬. ভাবনার বীজতলা (২০১৯) ২৭. ‘ঈশ্বরের মৃত্যু‘ ও অন্যান্য (২০২২) ২৮. বাংলা সাহিত্যে অন্ধকার যুগ : মিথ বনাম বাস্তবতা (২০২২) ২৯. স্রষ্টারে দেখে সৃষ্টিরে দেখি (২০২১)\nসৃজনে রক্ (২০২৫)ত চাই (২০০৬) ৩১. থাপ্পড় (২০১৮) ৩২. কানমলা (২০১৯)\nশিশুতোষ: ৩৩. দুধের নদী (২০১৮) ৩৪. জীবনজয়ের গল্প (২০১৫) ৩৫. নতুন পৃথিবীর দর্শন (২০০৯) ৩৬. পাশ্চাত্য দর্শনে মুসলিম অবদান (২০১৭) ৩৭. নক্ষত্রচূর্ণ (২০২০) ৩৮. বিষগোলাপের বন (২০২০) ৩৯. হৃদয়াস্ত্র (২০২১)\nঅনুবাদ: ৪০. তৃতীয় সহস্রাব্ধের কিয়ামত (২০০৯) ৪১. যে সূর্যে প্রদীপ্ত বিশ্ব, সে তুমি আলিম (২০০৭) ৪২. হিদায়াতুল ইরফান (২০১৮)\nআলোচনাগ্রন্থ: ৪৩. তুলনামূলক ধর্মতত্ত্ব : ইসলামী উত্তরাধিকার (২০১৯) ৪৪. দুঃসময়ের বধ্যভূমিতে উত্থানের চাষাবাদ (২০২০) ৪৫. জাতিগত বিজয়ের অদৃশ্য কারিগরি (২০১৯) ৪৬. আল্লাহকে যে পাইতে চায় (২০২১)\nসীরাত : ৪৭. রাসুলুল্লাহ (সা.) প্রথম খণ্ড ৪৮. মহানবীর সা. জীবনপঞ্জী ৪৯ .রাসুলুল্লাহ (দ্বিতীয় খণ্ড)\n৫০. আত্মগত দার্শনিক (উপন্যাস) ৫১. উত্তরাধুনিক শরাব (জীবনভাবনা)\n\n\n== পুরস্কার ও সম্মাননা ==\nজাতীয় কবিপরিষদ সাহিত্য পদক (২০১৯)\nজালালাবাদ সাহিত্য পুরস্কার (২০২০)\nফররুখ আহমদ জন্মশতবার্ষিকী পুরস্কার (২০১৯)\nগ্রেটার সিলেট সাহিত্য পুরস্কার (২০১৫)\nবাসাসপ সাহিত্য পুরস্কার (২০২০)\nকেমুসাস আহবাব স্বর্ণপদক(২০২৫)\n\n\n== সমালোচকদের প্রতিক্রিয়া ==\nকবি আল মাহমুদ  মুসা আল হাফিজ সম্পর্কে বলেন,অসাধারণ কবি থাকেন খুবই কম। একটি জাতির হাজার বছরের পূণ্যে একজন অসাধারণ কবি জন্ম নেন। আমি দীর্ঘ দিন ধরে অসাধারণ কোনো কবিতার গন্ধ শুঁকতে উন্মুখ হয়ে আছি। বাংলা কবিতার শরীর হাতড়াচ্ছি অসাধারণ সৃষ্টি বেদনার লক্ষণের আশায়। এসময় যাদের কলমে বৈশিষ্টমণ্ডিত কবিতার বীর্য রয়েছে, তাদের মধ্যে শক্তিমান এক কবি মুসা আল হাফিজ।\nবাংলাদেশী শিক্ষাবিদ ও গণমাধ্যম ব্যক্তিত্ব আবদুল্লাহ আবু সায়ীদ বলেন, মুসা আল হাফিজের সাথে আমার আত্মার সম্পর্ক। বর্ণিল এক আলোকপিয়াসী চৈতন্যের ভাষ্যকার তিনি। তার সপারগ হাত চলমান অবক্ষয়ের বিপরীতে হৃদয়ের সওদা বিতরণ করছে। মানুষের পরম সত্তাকে জাগ্রত করার জন্য যে প্রেম ও শিল্প এই কবির অন্বেষা, তা আজ মানবতার বড়ই প্রয়োজন। তার দীপান্বিত বোধ যে অমৃতময় উত্মসবের দিকে যাত্রা করে, সেই যাত্রাপথ ঐশ্বর্য-সম্ভারে সমৃদ্ধ।\nএছাড়াও তার কবিতা ও সাহিত্যকর্ম নিয়ে বিভিন্ন সময় লিখেছেন কবি মুকুল চৌধুরী, ডক্টর আশরাফ সিদ্দিকী, কবি আল মুজাহিদী, কবি আসাদ চৌধুরী, মাওলানা মুহিউদ্দীন খান,আবদুল্লাহ বিন সাঈদ জালালাবাদী,কবি সাঈদ চৌধুরী,আবদুল হালীম খাঁ, প্রফেসর ড. রিজাউল ইসলামের গবেষণাগ্রন্থ \"মুসা আল হাফিজের মননবিশ্ব\" প্রকাশিত হয় ২০১৮ সালে। এম আসাদ চৌধুরী সম্পাদিত \"মননের কবি বৈদগ্ধের দৃষ্টিতে\" গ্রন্থটি মুসা আল হাফিজ বিষয়ক সমকালীন প্রতিক্রিয়ার একটি সংকলন, যা প্রকাশিত হয় ২০১৯ সালে।\n\n\n== তথ্যসূত্র =="}