{"pageid": 1482665, "title": "ইডেন গার্ডেনসে আন্তর্জাতিক ক্রিকেট শতরানগুলির তালিকা", "url": "https://bn.wikipedia.org/wiki?curid=1482665", "content": "ইডেন গার্ডেনস ভারতের কলকাতা শহরের একটি ক্রিকেট মাঠ। \"ভারতীয় ক্রিকেটের মক্কা\" নামে পরিচিত এই মাঠটি দেশের অন্যতম প্রধান ক্রিকেট প্রতিযোগিতাস্থলও বটে। বাংলা ক্রিকেট দল ও কলকাতা নাইট রাইডার্স দলের ঘরের মাঠ ইডেন গার্ডেনসে টেস্ট, একদিনের আন্তর্জাতিক (ওডিআই) ও টোয়েন্টি২০ আন্তর্জাতিক (টি২০আই) ম্যাচও আয়োজিত হয়। ২০২০ সালের হিসেব অনুযায়ী, ইডেন গার্ডেনসে ৪০টিরও বেশি টেস্ট ম্যাচ আয়োজিত হয়েছে। ১৯৩৪ সালের জানুয়ারি মাসে প্রথম এখানে টেস্ট ম্যাচ আয়োজিত হয় ভারত ও ইংল্যান্ড দলের মধ্যে। দিবারাত্রির প্রথম টেস্ট ম্যাচগুলির মধ্যে একটি ম্যাচ ইডেন গার্ডেনসে আয়োজিত হয়েছিল; যার মধ্যে অন্যতম ২০১৯ সালের ২২ থেকে ২৪ নভেম্বরের মধ্যে আয়োজিত ভারত ও বাংলাদেশ দলের ম্যাচটি। এই স্টেডিয়ামে আয়োজিত প্রথম একদিনের আন্তর্জাতিক ম্যাচটি হল ১৯৮৭ সালের ১৮ ফেব্রুয়ারি আয়োজিত ভারত ও পাকিস্তান দলের মধ্যে আয়োজিত ম্যাচ। ২০২০ সাল অবধি এই মাঠে ৩০টি একদিনের আন্তর্জাতিক ক্রিকেট ম্যাচ আয়োজিত হয়েছে।\nএই মাঠে টেস্ট ক্রিকেটে প্রথম শতরানটি করেন ওয়েস্ট ইন্ডিজের এভারটন উইকস ১৯৪৮ সালের ডিসেম্বর মাসে। প্রথম ইনিংসে তিনি ১৬২ রান করেছিলেন। সেই ম্যাচেরই চতুর্থ ইনিংসে ভারতের সৈয়দ মুশতাক আলী ১০৬ রান করে ইডেন গার্ডেনসে শতরান-কারী প্রথম ভারতীয়ের স্থানটি গ্রহণ করেন। এখনও পর্যন্ত ৭৭টি টেস্ট শতরান করা হয়েছে এই মাঠে। ২০০১ সালের মার্চ মাসে বিখ্যাত বর্ডার-গাভাসকর ট্রফির দ্বিতীয় টেস্টে অস্ট্রেলিয়ার বিরুদ্ধে ভিভিএস লক্ষণের ২৮১ রান এই মাঠে কোনও একক ক্রিকেটারের সর্বোচ্চ টেস্ট স্কোর। এই মাঠে কোনও বিদেশি খেলোয়াড়ের সর্বোচ্চ ব্যক্তিগত টেস্ট স্কোর হল ১৯৫৮ সালে ওয়েস্ট ইন্ডিজের রোহন কাহ্নাইয়ের করা ২৫৬ রান। মোহাম্মদ আজহারউদ্দীন ও ভিভিএস লক্ষ্মণ প্রত্যেকে এই মাঠে পাঁচটি করে টেস্ট শতরান করেছিলেন, যা এই মাঠে কোনও একক খেলোয়াড়ের করা সর্বাধিক সংখ্যক শতরান। ২০১০ সালের ফেব্রুয়ারি মাসে এই মাঠে আয়োজিত ভারত-দক্ষিণ আফ্রিকা টেস্ট সিরিজের দ্বিতীয় টেস্টে দুই দলের খেলোয়াড়েরা মিলে মোট সাতটি শতরান করেছিলেন। এটি এই মাঠে কোনোও একক টেস্ট ম্যাচে সর্বাধিক সংখ্যক শতরানের রেকর্ড।\nভারতের কৃষ্ণমাচারী শ্রীকান্ত ১৯৮৭ সালের ১৮ ফেব্রুয়ারি এই মাঠে একদিনের ক্রিকেটে প্রথম শতরান করেছিলেন। পাকিস্তানের বিরুদ্ধে প্রথম ইনিংসে তিনি ১২৩ রান করেন। ১৯৮৯ সালের ১ নভেম্বর ওয়েস্ট ইন্ডিজের ডেসমন্ড হেইন্স প্রথম বিদেশি খেলোয়াড় হিসেবে এই মাঠে একটি শতরান করেন। ভারতের বিরুদ্ধে তিনি অপরাজিত ১০৭ রান করেছিলেন। এখনও পর্যন্ত এই মাঠে মোট ১৩টি একদিনের ক্রিকেট শতরান করা হয়েছে। ২০১৪ সালের ১৩ নভেম্বর শ্রীলঙ্কার বিরুদ্ধে রোহিত শর্মার ২৬৪ রান হল এই মাঠে একদিনের আন্তর্জাতিক ক্রিকেটে তথা সর্বকালীন ক্ষেত্রে একদিনের ক্রিকেটে কোনও একক খেলোয়াড়ের সর্বাধিক স্কোর।\n ২০০৫ সালের ২৫ নভেম্বর দক্ষিণ আফ্রিকার গ্রেইম স্মিথ অপরাজিত ১৩৪ রান করে এই মাঠে একক বিদেশি খেলোয়াড় বিসেবে সর্বোচ্চ রানের রেকর্ড গড়েন। কোনও খেলোয়াড়ই এই মাঠে একদিনের আন্তর্জাতিক ক্রিকেটে একবারের বেশি শতরান করতে পারেননি। ২০১১ সালে আইসিসি বিশ্বকাপে এই মাঠে দু’টি শতরান করা হয়েছিল। ২০১১ সালের ১৮ মার্চ একই ম্যাচের যথাক্রমে প্রথম ও দ্বিতীয় ইনিংসে শতরান করেন নেদারল্যান্ডের রায়ান টেন ডেসকাট (১০৬ রান) ও আয়ারল্যান্ডের পল স্টার্লিং (১০১ রান)।\n২০১১ সালের ২৯ অক্টোবর এই মাঠে ভারত ও সফররত ইংল্যান্ডের দলের মধ্যে প্রথম আন্তর্জাতিক টিটোয়েন্টি ম্যাচ আয়োজিত হয়। ২০২০ সালের হিসেব অনুযায়ী, এই মাঠে মোট সাতটি আন্তর্জাতিক টিটোয়েন্টি ম্যাচ খেলা হয়েছে। এখনও পর্যন্ত এই মাঠে আন্তর্জাতিক টিটোয়েন্টি খেলায় কেউ শতরান করতে পারেননি।\n২০১১ সালের ২৯ অক্টোবর এই মাঠে ভারত ও সফররত ইংল্যান্ডের দলের মধ্যে প্রথম আন্তর্জাতিক টিটোয়েন্টি ম্যাচ আয়োজিত হয়। ২০২০ সালের হিসেব অনুযায়ী, এই মাঠে মোট সাতটি আন্তর্জাতিক টিটোয়েন্টি ম্যাচ খেলা হয়েছে। এখনও পর্যন্ত এই মাঠে আন্তর্জাতিক টিটোয়েন্টি খেলায় কেউ শতরান করতে পারেননি।\nভারতের কারু জৈন ইডেন গার্ডেনসে মহিলাদের একদিনের আন্তর্জাতিক (ডব্লিউডিআই) ম্যাচে শতরান করেন। এটিই এই মাঠে মহিলাদের একদিনের আন্তর্জাতিক ম্যাচের একমাত্র শতরান। ২০০৫ সালের ৯ ডিসেম্বর ইংল্যান্ডের বিরুদ্ধে তিনি ১০৩ রান করেছিলেন। এখনও পর্যন্ত এই স্টেডিয়ামে মহিলাদের টেস্ট ক্রিকেটে বা মহিলাদের টিটোয়েন্টি আন্তর্জাতিকে কোনও দেশই শতরান করতে পারেনি।\n\n\n== সংকেত ==\n\n\n== টেস্ট শতরান ==\n২০২০ সালের হিসেব অনুসারে, ইডেন গার্ডেনস স্টেডিয়ামে ৭৭টি টেস্ট শতরান করা হয়েছে।\n\n\n== আরও দেখুন ==\n\nটেস্ট ক্রিকেট মাঠের তালিকা\nএকদিনের আন্তর্জাতিক ক্রিকেট মাঠের তালিকা\n\n\n== তথসূত্র ==\n\n\n== বহিঃসংযোগ ==\nইএসপিএনক্রিকইনফো ইডেন গার্ডেনস প্রোফাইল\nএনডিটিভি স্পোর্টস ইডেন গার্ডেনস প্রোফাইল\nক্রিকবাজ ইডেন গার্ডেনস প্রোফাইল"}