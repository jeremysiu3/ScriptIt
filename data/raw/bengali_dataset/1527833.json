{"pageid": 1527833, "title": "কেং নো মাই", "url": "https://bn.wikipedia.org/wiki?curid=1527833", "content": "কেং নো মাই সাই ইয়ানাং (বাঁশের স্যুপ এবং ইয়ানাং পাতার নির্যাস) (লাও: ແກງຫນໍ່ໄມ້ໃສ່ຢານາງ) (গেং নর মাই, গেং নাও মাই, গেং নোমাই, কেং নো মাই, কেং নোমাই, কেং লাও বা লাও বাঁশের স্যুপ নামেও পরিচিত) লাওস এর একটি জনপ্রিয় এবং ঐতিহ্যবাহী স্যুপ। লাওসীয় রাজপরিবারের কাছে পরিবেশিত ঐতিহ্যবাহী কেং নো মাই রেসিপিটি ফিয়া সিং (১৮৯৮-১৯৬৭)-এর হাতে লেখা রেসিপির সংগ্রহে পাওয়া যাবে। তিনি  রাজপরিবারের ব্যক্তিগত রন্ধনশিল্পী এবং আনুষ্ঠানিক আয়োজক ছিলেন। ১৯৮১ সালে প্রথমবারের মতো ফিয়া সিংয়ের হাতে লেখা রেসিপিগুলি সংগৃহীত এবং প্রকাশিত হয়।\nএই খাবারটি উত্তর-পূর্ব থাইল্যান্ডের লাও জাতিগোষ্ঠীর অঞ্চলেও (ইসান) পাওয়া যায়।\nকেং নো মাই তৈরি করা হয় বাঁশ কোড়ল, মাশরুম (অয়েস্টার, স্ট্র, এবং উড ইয়ার), ঢেঁড়স, ঝিঙা, কুমড়ো, ইয়ানাং পাতার নির্যাস, এবং শুকরের মাংস, মুরগির মাংস বা গরুর মাংসের ঝোলে পাদাক রান্না করে। স্যুপটি ঘন করতে স্টিকি রাইসের গুঁড়া ব্যবহার করা হয়। ব্যক্তিগত স্বাদের উপর নির্ভর করে এতে কোয়েলের ডিম, বেগুন, ক্লাইম্বিং ওয়াটল এবং কাজেং (বা ধানক্ষেতের গুল্ম) যোগ করা হয়।\n\n\n== তথ্যসূত্র =="}