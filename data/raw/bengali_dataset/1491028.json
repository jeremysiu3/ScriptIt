{"pageid": 1491028, "title": "আবু সাদ আল-হাসান", "url": "https://bn.wikipedia.org/wiki?curid=1491028", "content": "আবু সাদ আল-হাসান ইবনে আলী ইবনে কাতাদাহ ইবনে ইদরীস আল-হাসানী ছিলেন ১২৫০ থেকে ১২৫৩ সালের মক্কার শরীফ। তাঁর মা ছিলেন হাবশী জনগোষ্ঠীর একজন গোলাম।\n১২৩২ সালে মিশরের আল-কামিল আবু সাদকে, যিনি তখন ইয়ানবু-এর শরীফ ছিলেন, আদেশ প্রদান করেন মক্কা পুনরুদ্ধারে সহায়তা করার জন্য। তখন রাজিহ ইবনে কাতাদাহ আল-মানসুর এর তরফে মক্কা দখল করেছিলেন। ১২৪২ সালে যখন আল-মানসুর মক্কা দখল করেন, তিনি আবু সাদের অনুগত্য গ্রহণ করেন। সুলতান ইয়ানবুর দূর্গ আবু সাদ এর কাছ থেকে কিনে নিয়ে ধ্বংস করে দেন,যাতে তা মিশরীয়দের দ্বারা ব্যবহৃত হতে না পারে। পরবর্তীতে তাঁকে ওয়াদি মারে নিয়োগ দেন, যাতে তিনি মক্কায় ইয়েমেনি সেনাবাহিনীকে সহায়তা করতে পারেন। ১২৫০ সালে আবু সাদ জুবাইদ গোত্রের নেতাদের সহায়তা লাভ করেন। ফলে তিনি ইয়েমেনের আমির ইবনে আল-মুসাইয়িবের শাসন থেকে মক্কা উদ্ধার করতে সক্ষম হন। আবু সাদের বেদুইন সেনারা দুই দিক থেকে মক্কায় ঢুকে পড়ে এবং তিনি শহরটি দখল ফেলেন। আল-মুয়ুরকীর বর্ণনা অনুসারে, ইবনে আল-মুসাইয়িব ৬৪৭ হিজরীর জ্বিলকদ মাসের ৭ তারিখ (১১ ফেব্রুয়ারি ১২৫০) শুক্রবার ধরা পড়ে যান। তবে ইবনে আল-মাহফুজের বর্ণনা অনুযায়ী এটি ঘটেছিলো শাওয়াল মাসের শেষে (জানুয়ারি/ফেব্রুয়ারির শুরুতে)। মক্কার অভিজাত লোকদের একত্রিত করে আবু সাদ তাদের সুলতানের প্রতি তাঁর অবিচ্ছিন্ন আনুগত্য জানান এবং বলেন যে ইবনে আল-মুসাইয়িব চুরি করা সম্পদ নিয়ে ইরাকে পালাবার পরিকল্পনা করছিলেন। আবু সাদের শাসন আল-মানসুরের মৃত্যুর সংবাদ পাওয়ার কয়েকদিন পরে আরও শক্তিশালী হয়ে ওঠে। আবু সাদকে তাঁর ভাই জাম্মাজ ইবনে হাসান পদচ্যুত ও হত্যা করে ৬৫১ হিজরীতে। বিভিন্ন প্রতিবেদন অনুযায়ী এটি শাওয়াল মাসের ৫ তারিখে (আনুমানিক ২৮ নভেম্বর ১২৫৩), রমজান মাসের শুরুতে (অক্টোবর ১২৫৩ শেষাংশ) বা শা'বান মাসের ৩ তারিখে (প্রায় ২৮ সেপ্টেম্বর ১২৫৩) ঘটেছিল।\n\n\n== তথ্যসূত্র ==\n\nইবন ফাহদ, 'ইজ্জ আল-দীন 'আবদ আল-'আযীয ইবন 'উমর ইবন মুহাম্মদ (১৯৮৬)।  শাল্তুত, ফাহীম মুহাম্মদ, সম্পাদক। Ghāyat al-marām bi-akhbār salṭanat al-Balad al-Ḥarām غاية المرامar: بأخبار سلطنة البلد الحرام (আরবি ভাষায়)। 1 (1st সংস্করণ)। মক্কা: জাম'ইয়াত উম আল-কুরা,মার্কাজ আল-বাহস আল-'ইলমী ওয়া-ইহইয়া'আত-তুরাস আল-ইসলামী,কুল্লিয়াত আশ-শারী'আহ ওয়া আল-দিরাসাত আল-ইসলামীয়াহ। পৃষ্ঠা 633–638।"}