{"pageid": 1333633, "title": "বলিষ্ঠতা", "url": "https://bn.wikipedia.org/wiki?curid=1333633", "content": "কোনও ব্যবস্থার বলিষ্ঠতা বা সুস্থসবলতা বলতে সেটির কার্যকরী অংশের উপর প্রভাব ফেলতে পারে, এমন কোনও বিঘ্ন সহ্য করার ক্ষমতাকে বোঝায়। অন্য ভাষায়, বলিষ্ঠতা হল \"কোনও ব্যবস্থার পরিবর্তন প্রতিরোধ করার সেই ক্ষমতা, যাতে সেটির প্রাথমিক স্থিতিশীল গঠনের কোনও পরিবর্তন সাধিত না হয়।\"\nএকটি বলিষ্ঠ বা সুস্থসবল ব্যবস্থা বহু ও বিভিন্ন ধরনের পরিস্থিতিতে কর্মক্ষম থাকে। যেমন একটি বলিষ্ঠ বিদ্যুৎ সরবরাহ ব্যবস্থা উচ্চ চাহিদা সত্ত্বেও \nভেঙে না পড়ে কর্মক্ষম থাকে। আবার একটি বলিষ্ঠ ভবন সবধনের বহিরাগত বলের মুখে ধসে না পড়ে টিকে থাকে। অন্য ভাষায় বলিষ্ঠতার সাথে দীর্ঘস্থায়িত্ব (টিকে থাকার ক্ষমতা) ও শক্তিমত্তার সম্পর্ক আছে। প্রকৌশল শাস্ত্রে বিভিন্ন ধরনের বিঘ্নের সম্মুখীন হয়েও কোনও ব্যবস্থার উদ্দীষ্ট চরিত্র বজায় রাখার ক্ষমতাকে নির্দেশ করা হয়। যেমন বায়ুমণ্ডলের অবস্থার বৃহৎ পরিবর্তন সত্ত্বেও বিমানের ভেসে থাকা সেটির বলিষ্ঠতার উদাহরণ। জীববিজ্ঞানেও জৈব ব্যবস্থার বলিষ্ঠতার ধারণাটি বিদ্যমান, যেখানে জীবদেহের কোষগুলি সম্মিলিতভাবে পরিবেশগত বিঘ্নের অভিঘাত হ্রাস করে। সামগ্রিকভাবে বলা যায় যে কোনও ব্যবস্থার বলিষ্ঠতা হল বহিঃস্থ বাধাবিঘ্ন বা অভ্যন্তরীণ ত্রুটিবিচ্যুতি সহ্য করা বা সামলে নেবার ক্ষমতা এবং একই সাথে ঐসব ত্রুটি বা বাধাবিঘ্নের প্রত্যুত্তরে দ্রুত স্বাভাবিক অবস্থায় ফেরত আসার ক্ষমতা।\n\n\n== আরও দেখুন ==\n\nত্রুটিসহিষ্ণুতা\nঘাতসহিষ্ণুতা\nবলিষ্ঠতা নীতি\n\n\n== তথ্যসূত্র =="}