{"pageid": 1053318, "title": "নওশাদ সিদ্দিকী", "url": "https://bn.wikipedia.org/wiki?curid=1053318", "content": "মোঃ নওশাদ সিদ্দিকী (জন্ম:১৯৯৩) একজন ভারতীয় রাজনীতিবিদ। তিনি ইন্ডিয়ান সেক্যুলার ফ্রন্ট নামক একটি রাজনৈতিক দলের চেয়ারম্যান। বর্তমানে তিনি পশ্চিমবঙ্গ বিধানসভায় ভাঙড় বিধানসভা কেন্দ্রের বিধায়ক হিসেবে দায়িত্ব পালন করছেন।\n\n\n== প্রারম্ভিক জীবন ==\nনওশাদ সিদ্দিকী ১৯৯৩ সালে জন্মগ্রহণ করেন। তার বাবা আলি আকবর সিদ্দিকী ছিলেন ফুরফুরা শরিফের ছোট হুজুর খ্যাত পীর জুলফিকার আলির পুত্র। সে সূত্রে তিনি ফুরফুরা শরীফের প্রতিষ্ঠাতা মোহাম্মদ আবু বকর সিদ্দিকির চতুর্থ প্রজন্মের ব্যক্তি। নওশাদের বড় ভাই আব্বাস সিদ্দিকী ইন্ডিয়ান সেক্যুলার ফ্রন্টের প্রতিষ্ঠাতা।\n২০১৫ সালে তিনি আলিয়া বিশ্ববিদ্যালয়ের অধীনে স্নাতকোত্তর ডিগ্রি অর্জন করেন।\n\n\n== রাজনীতি ==\n২০২১ সালের ২১ জানুয়ারি আব্বাস সিদ্দিকী ইন্ডিয়ান সেক্যুলার ফ্রন্ট নামে নতুন একটি রাজনৈতিক দল প্রতিষ্ঠা করেন এবং তার ছোট ভাই নওশাদকে দলটির চেয়ারম্যান নিযুক্ত করেন। ২০২১ সালের বিধানসভা নির্বাচনকে সামনে রেখে দলটি ভারতীয় জাতীয় কংগ্রেস ও বাম দলগুলোকে নিয়ে সংযুক্ত মোর্চা গঠন করে।\n২০২১ সালের পশ্চিমবঙ্গ বিধানসভা নির্বাচনে নওশাদ ভাঙড় থেকে নির্বাচিত হন। উক্ত নির্বাচনে সংযুক্ত মোর্চা এই একটি আসনেই জয়লাভ করে।\n\n\n== তথ্যসূত্র =="}