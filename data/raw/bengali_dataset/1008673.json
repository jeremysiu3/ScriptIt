{"pageid": 1008673, "title": "মরিয়ম নওয়াজ", "url": "https://bn.wikipedia.org/wiki?curid=1008673", "content": "মরিয়ম নওয়াজ (উর্দু: مریم نواز‎‎) হচ্ছেন পাকিস্তানের একজন রাজনীতিবিদ। ১৯৭৩ সালে জন্মগ্রহণকারী মরিয়ম পাকিস্তানের সাবেক প্রধানমন্ত্রী নওয়াজ শরীফের মেয়ে। ২০১২ সালে মরিয়ম তার বাবার দল পাকিস্তান মুসলিম লীগ (এন)-এ যোগদান করেন এবং ২০১৩ সালের প্রধানমন্ত্রী নির্বাচনে তার বাবা নওয়াজ শরীফের পক্ষে প্রচারণা চালিয়েছিলেন মরিয়ম।\n\n\n== পূর্ব জীবন ==\nমরিয়মের জন্ম লাহোরে ১৯৭৩ সালের ২৮শে অক্টোবর; তিনি বিদ্যালয় জীবন কাটান লাহোরের নামকরা স্কুল 'কনভেন্ট অব জেসাস এন্ড ম্যারি স্কুল'-এ (১৮৭৬-এ প্রতিষ্ঠিত)। চিকিৎসক হতে চাইতেন মরিয়ম তাই তিনি লাহোরের কিং এডওয়ার্ড মেডিক্যাল কলেজে ভর্তি হয়েছিলেন কিন্তু ওখানে তার মন টেকেনি; পড়াশোনা ছেড়ে দিয়েছিলেন তিনি। ১৯৯২ সালে মরিয়মের বয়স যখন ১৯ তখন তার পিতা নওয়াজ শরীফ তাকে পাকিস্তান সেনাবাহিনীর ক্যাপ্টেন সফদর আওয়ানের সঙ্গে বিয়ে দেন, বিয়ের পরে সফদর সামরিক চাকরি ছেড়ে দিয়েছিলেন। মরিয়ম পরে পাঞ্জাব বিশ্ববিদ্যালয়, লাহোর থেকে অনিয়মিত ছাত্রী হিসেবে পড়াশোনা করে ২০১২ সালে ডিগ্রি নেন। মরিয়মের দুই কন্যা সন্তান এবং এক ছেলে সন্তান আছে।\n\n\n== তথ্যসূত্র =="}