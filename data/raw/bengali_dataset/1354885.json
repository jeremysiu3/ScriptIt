{"pageid": 1354885, "title": "প্রিয় সত্যজিৎ", "url": "https://bn.wikipedia.org/wiki?curid=1354885", "content": "প্রিয় সত্যজিৎ একটি ২০২৫ সালের বাংলা ভাষার বাংলাদেশী জীবনীমূলক চলচ্চিত্র। এটি প্রসূন রহমান পরিচালনা করেছেন। সত্যজিৎ রায়ের জন্মশতবর্ষে উপলক্ষে এটি নির্মাণ করা হয়েছে। এতে প্রধান ভূমিকায় আছেন আহমেদ রুবেল ও মৌটুসী বিশ্বাস।\n\n\n== পটভূমি ==\nচলচ্চিত্রির কাহিনি তিন সময়ের তিন চলচ্চিত্র নির্মাতাকে নিয়ে। সত্যজিৎ রায় নিজে এবং অন্য দুজন পরবর্তী দুই প্রজন্মের। সত্যজিৎ রায়ের পিতামহ উপেন্দ্রকিশোর রায়চৌধুরীর কিশোরগঞ্জের মসূয়ায় ঘুরতে যান নবীন নির্মাতা অপরাজিতা হক। সেখানে গিয়ে তিনি আবিষ্কার করেন, সত্যজিৎ রায় নির্মিত অপু ট্রিলজির সঙ্গে জুড়ে আছে নির্মাতা আসিফ মাহমুদের অন্য এক গল্প। আবিষ্কৃত হয় নির্মাণের আড়ালে থাকা নির্মাতার অজানা অধ্যায়, যেখানে আলো পড়ে না কখনো।\n\n\n== অভিনয় শিল্পী ==\nআহমেদ রুবেল - আসিফ মাহমুদ\nমৌটুসী বিশ্বাস - অপরাজিতা\nপঙ্কজ মজুমদার\nসাইদ বাবু\nসংগীতা চৌধুরী\nলাবণ্য চৌধুরী\nএহসানুল হক\nনুসরাত জাহান নদী\nআবীর\n\n\n== নির্মাণ ==\nকিশোরগঞ্জের মসূয়ায় সত্যজিৎ রায়ের পিতামহ উপেন্দ্রকিশোর রায়চৌধুরীর বাড়িসহ আরও দুটি জায়গায় এবং পুরান ঢাকার একটি বাড়িতে শেষ হয়েছে ছবিটির চিত্রধারণ করা হয়েছে। এ মুহূর্তে চলচ্চিত্রটির প্রেক্ষাগৃহে মুক্তির অপেক্ষায় আছে।\n\n\n== মুক্তি ==\n২০২৩ সালে সত্যজিৎ রায়ের ৩১তম প্রয়াণ দিবসে চলচ্চিত্রটির ট্রেইলার প্রকাশ করা হয়।   ২০২৫ সালে সত্যজিৎ রায়ের জন্মদিনে ওটিটি প্লাটফর্ম চরকিতে মুক্তি পায়।\n\n\n=== প্রিমিয়ার ===\n‘প্রিয় সত্যজিৎ’ আন্তর্জাতিক মহলে প্রশংসিত হয়েছে। ২০২২ সালের নভেম্বরে এর আন্তর্জাতিক প্রিমিয়ার হয় কানাডার ভ্যাংকুভার সাউথ এশিয়ান ফিল্ম ফেস্টিভালে। এরপর এটি প্রদর্শিত হয় ইতালির ফ্লোরেন্স ইন্টারন্যাশনাল ফিল্ম ফেস্টিভাল ও ভারতের কেরালা ইন্টারন্যাশনাল ফিল্ম ফেস্টিভালে। বাংলাদেশে এর প্রথম প্রদর্শনী হয় চলতি বছর ঢাকা লিট ফেস্টে।\n\n\n== পুরস্কার ও সম্মাননা ==\nচলচ্চিত্রটি ফ্লোরেন্স উৎসবে ‘প্রিয় সত্যজিৎ’ বিশেষ পুরস্কার পায়। চিত্র সম্পাদক মাহফুজুল হক আশিক ভারতের জয়পুর আন্তর্জাতিক চলচ্চিত্র উৎসবে সেরা সম্পাদকের সম্মানে ভূষিত হয়েছেন। এছাড়া চিত্রগ্রাহক এবং সেরা পূর্ণদৈর্ঘ্য চলচ্চিত্র বিভাগেও দুটি বিশেষ পুরস্কার পেয়েছে।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে প্রিয় সত্যজিৎ   (ইংরেজি)"}