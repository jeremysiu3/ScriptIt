{"pageid": 1476587, "title": "শাবিব ইবনে আবদুল্লাহ আন-নাহশালী", "url": "https://bn.wikipedia.org/wiki?curid=1476587", "content": "শাবিব ইবনে আবদুল্লাহ আন-নাহশালী (আরবি: شَبیب بن عَبدِ الله النَّهشَلی) হলেন ইসলামের নবী হজরত মুহাম্মদ এর একজন সাহাবী। তিনি কারবালার যুদ্ধ এ নিহত হন। \n\n\n== বংশধারা ==\nশাবিব ইবনে আবদুল্লাহ আন-নাহশালী আল-বাসরি বনু নাহশাল গোত্রের একজন সদস্য ছিলেন। এই গোত্র বনু তায়েম শাখার অন্তর্গত। ফার্সি ভাষার কিছু গ্রন্থে তাকে হারিছ ইবনে সারি আল-হামাদানির দাস হিসেবে উল্লেখ করা হয়েছে, যিনি কারবালা গিয়েছিলেন সাইফ ইবনে আল-হারিছ আল-হামাদানি এবং মালিক ইবনে আবদুল্লাহ ইবনে সারির সাথে। কিন্তু এই তথ্যগুলোর সাথে অন্যদের লিখিত ইতিহাসের কিছুটা মতপার্থক্য রয়েছে। অন্যেরা বলেছেন যে, তিনি মদিনা থেকে হুসাইন ইবনে আলি এর সাথে ছিলেন। তবে, মামাকানি বলেন যে, শাবিব আব্দুল্লাহ নন, অন্য কেউ এসেছিলেন। মুহাম্মদ মাহদি শামস আল-দীন উল্লেখ করেছেন যে, হাবিব ইবনে আবদুল্লাহ কারবালার শহীদদের মধ্যে ছিলেন এবং এই সম্ভাবনাও উল্লেখ করেছেন যে শাবিব ইবনে আবদুল্লাহ আন-নাহশালী হলেন সেই ব্যক্তি, যাকে হাবিব ইবনে আবদুল্লাহ বা আবু আমর আন-নাহশালী হিসেবে উল্লেখ করা হয়।\n\n\n== জীবনী ==\nশাবিব মুহাম্মদ (সা.) এর অনুসারীদের মধ্যে একজন ছিলেন এবং আলি ইবনে আবি তালিবের সঙ্গী হিসেবে উল্লেখযোগ্য ছিলেন। তিনি জামাল, সিফফিন এবং নাহরাওয়ান যুদ্ধে অংশগ্রহণ করেছিলেন। যখন হজরত আলী শহীদ হন, তখন তিনি হাসান ইবনে আলী এর সঙ্গীদের একজন হলেন এবং তার সাথেই থাকিতেন। হজরত হাসানের মৃত্যুর পর তিনি হতে হজরত হুসাইনের সঙ্গী হন এবং তার সাথে থাকা শুরু করেন।\n\n\n== কারবালার যুদ্ধে ==\nশাবিব মদিনা থেকে মক্কা এবং তারপর কারবালা যাওয়ার পথে হুসাইনের সাথে ছিলেন। আশুরার দিনে শত্রুদের প্রথম আক্রমণের সময় লড়াই করতে করতে তিনি শহীদ হন। জিয়ারত আশ-শুহাদা গ্রন্থে তাকে উল্লেখ করে বলা হয়েছে,শাবিব ইবনে আবদুল্লাহ আন-নাহশালী এর উপর শান্তি বর্ষিত হোক।\n\n\n== তথ্যসূত্র =="}