{"pageid": 1440398, "title": "দ্য ফ্যামিলি স্টার", "url": "https://bn.wikipedia.org/wiki?curid=1440398", "content": "দ্য ফ্যামিলি স্টার হলো ২০২৪ সালের ভারতীয় তেলুগু ভাষার একটি প্রণয়ধর্মী পারিবারিক নাট্য চলচ্চিত্র। চলচ্চিত্রটির রচনা ও পরিচালনা করেছেন পরশুরাম। শ্রী ভেঙ্কটেশ্বর ক্রিয়েশন্সের অধীনে চলচ্চিত্রটির প্রযোজনা করেছেন দিল রাজু এবং সিরিশ। চলচ্চিত্রটিতে প্রধান ভূমিকায় অভিনয় করেছেন বিজয় দেবরকোন্ডা এবং মৃণাল ঠাকুর।\nচলচ্চিত্রটি আনুষ্ঠানিকভাবে ২০২৩ সালের ফেব্রুয়ারিতে ভিডি১৩ অস্থায়ী শিরোনামে ঘোষণা করা হয়েছিল, কারণ এটি প্রধান অভিনেতা হিসেবে বিজয়ের ১৩তম চলচ্চিত্র। পরে ২০২৩ সালের অক্টোবরে আনুষ্ঠানিকভাবে স্থায়ী শিরোনাম ঘোষণা করা হয়েছিল। চলচ্চিত্রটির প্রধান চিত্রগ্রহণ ২০২৩ সালের জুলাই মাসে শুরু হয়েছিল। হায়দ্রাবাদ এবং নিউ ইয়র্ক সহ বেশ কয়েকটি জায়গায় চলচ্চিত্রটি শ্যুট করা হয়েছিল। চলচ্চিত্রটির সঙ্গীত পরিচালনা করেছেন গোপী সুন্দর।\nফ্যামিলি স্টার প্রাথমিকভাবে সংক্রান্তিতে মুক্তির জন্য নির্ধারিত ছিল, কিন্তু সংক্রান্তির চলচ্চিত্রের সাথে সংঘর্ষ এড়াতে এটি স্থগিত করা হয়েছিল। দ্য ফ্যামিলি স্টার সমালোচকদের কাছ থেকে সাধারণত নেতিবাচক পর্যালোচনা পেয়েছে। সমালোচকরা পরশুরামের লেখা ও পরিচালনা, দুর্বল কৌতুক, প্লট, সাউন্ডট্র্যাক এবং প্রধান অভিনয়শিল্পীদের অভিনয়ের তীব্র সমালোচনা করেছেন। চলচ্চিত্রটি ₹৫০ কোটি টাকা বাজেটের বিপরীতে ₹৩৫ কোটি টাকা আয় করে একটি বক্স অফিস ফ্লপ চলচ্চিত্রে পরিণত হয়।\n\n\n== অভিনয়শিল্পী ==\nবিজয় দেবরকোন্ডা - গোবর্ধন\nমৃণাল ঠাকুর - ইন্দু\nদিব্যাংশা কৌশিক\nজগপতি বাবু - ইন্দুর বাবা\nবেন্নেলা কিশোর - সমর্থ\nরবি প্রকাশ - গোবর্ধনের ভাই\nরাজা চেম্বলু - গোবর্ধনের ভাই\nরোহিণী হট্টঙ্গডি - গোবর্ধনের দাদী\nবাসুকি আনন্দ - গোবর্ধনের শ্যালিকা\nঅভিনয় - গোবর্ধনের শ্যালিকা\nরবি বাবু\nঅচ্যুত কুমার\nঅজয় ঘোষ\nপ্রভাস শ্রীনু\nভিটিভি গণেশ\nজবরদস্থ রামপ্রসাদ\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দ্য ফ্যামিলি স্টার (ইংরেজি)"}