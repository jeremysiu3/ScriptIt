{"pageid": 1473865, "title": "নবনীতা চৌধুরী", "url": "https://bn.wikipedia.org/wiki?curid=1473865", "content": "নবনীতা চৌধুরী একজন বাংলাদেশী সাংবাদিক, গায়িকা ও বাংলাদেশের সবচেয়ে বড় বেসরকারি সংস্থা ব্র্যাকের নারীর বিরুদ্ধে সহিংসতা প্রতিরোধের পরিচালক। তিনি ডিবিসি নিউজের একজন সম্পাদক ও টেলিভিশন সঞ্চালক ছিলেন।\n\n\n== প্রারম্ভিক জীবন ও শিক্ষা ==\nচৌধুরী ঢাকা বিশ্ববিদ্যালয় থেকে আইনে স্নাতক ডিগ্রি লাভ করেন। তিনি লন্ডন বিশ্ববিদ্যালয়ের স্কুল অব ওরিয়েন্টাল অ্যান্ড আফ্রিকান স্টাডিজে স্নাতকোত্তর ডিগ্রি অর্জন করেন।\n\n\n== কর্মজীবন ==\nচৌধুরী ভোরের কাগজে তার কর্মজীবন শুরু করেন। তিনি ২০০০ সাল পর্যন্ত সেখানে কাজ করেন এবং তারপর একুশে টেলিভিশনে যোগ দেন। তিনি বিটোপি, বিবিসি ওয়ার্ল্ড সার্ভিসেস, আইস টুডের প্রকাশক আইস মিডিয়া লিমিটেড এবং রবি আজিয়াটা লিমিটেডের জন্য কাজ করেছেন।\nচৌধুরী ঢাকা লিট ফেস্ট ২০১৬-এ \"যুদ্ধ শেষে যুদ্ধ\" নামে একটি প্যানেল পরিচালনা করেন, যা বাঙালি মুসলিম পরিচয় এবং ধর্মনিরপেক্ষতা নিয়ে আলোচনা করেছিল।\n২০১৭ সালে চৌধুরী অনন্যা শীর্ষ দশ পুরস্কারে ভূষিত হন।\nচৌধুরী ২০১৯ সালে ডিবিসি নিউজ ছেড়ে ব্র্যাকের নারীর প্রতি সহিংসতা প্রতিরোধের পরিচালক হিসেবে যোগদান করেন। তিনি ভারতে ফেসবুক সাউথ এশিয়া সেফটি সামিট ২০১৯-এ অংশ নিয়েছিলেন। তিনি মাস্টারমাইন্ডের (ব্রিটিশ গেম শো) বাংলাদেশী সংস্করণ মাস্টারমাইন্ড ফ্যামিলি বাংলাদেশ এর আয়োজন করেন।\nচৌধুরী বাংলাদেশ নারী সাংবাদিক কেন্দ্রের কার্যনির্বাহী কমিটির সদস্য। তিনি বেঙ্গল শিল্পালয়ে প্রাণের খেলা অনুষ্ঠানে গান গান। তিনি বেঙ্গল ফাউন্ডেশনের সাথে \"তিন মহাজনের গান\" নামে একটি অ্যালবাম প্রকাশ করেছেন।\nপ্রধানমন্ত্রী শেখ হাসিনার পদত্যাগ এবং আওয়ামী লীগ সরকারের পতনের পর আইনজীবী গাজী এম এইচ তামিম ২০২৪ সালের ২৯ আগস্ট শেখ হাসিনা এবং চৌধুরীসহ ৩২ জন সাংবাদিকের বিরুদ্ধে আন্তর্জাতিক অপরাধ ট্রাইব্যুনালের তদন্তকারী সংস্থায় গণহত্যার অভিযোগ দায়ের করেন। রিপোর্টার্স উইদাউট বর্ডারস এই মামলার নিন্দা জানিয়েছে।\n\n\n== ব্যক্তিগত জীবন ==\nচৌধুরীর বোন নিরুপমা রহমান একজন গায়িকা। দুই বোন একসাথে গান নিয়ে পড়াশোনা করেছিলেন। তিনি তার স্বামী থেকে বিচ্ছিন্ন এবং তাদের একটি ছেলে রয়েছে।\n\n\n== তথ্যসূত্র =="}