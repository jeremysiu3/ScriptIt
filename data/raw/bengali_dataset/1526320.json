{"pageid": 1526320, "title": "টরন্টো জামে মসজিদ", "url": "https://bn.wikipedia.org/wiki?curid=1526320", "content": "জামে মসজিদ ( আরবি: مسجد جامع   ) হল কানাডার অন্টারিওর টরন্টোর হাই পার্কের ঠিক পূর্বে অবস্থিত একটি মসজিদ। এটি শহরের প্রাচীনতম কানাডিয়ান ইসলামী কেন্দ্র। মসজিদটিকে  \"টরন্টোর সকল মসজিদের জননী\" বলা হয়। \nমসজিদটির মূল ভবনটি ১৯৩০ সালে প্রেসবিটারিয়ান চার্চ হিসেবে নির্মিত হয়।  পরে ১৯৬৯ সালে টরন্টোতে বসনিয়ান এবং আলবেনিয়ান মুসলিম সম্প্রদায় এই ভবনটি ক্রয় করে। এটিকে শহরের প্রথম ইসলামী উপাসনালয়ে রূপান্তরিত করে।\n\n\n== ইতিহাস ==\nজামি মসজিদের জামাত ১৯৬১ সালে প্রতিষ্ঠিত হয়েছিল।  প্রথমে ডানডাস ওয়েস্ট এবং কিলের কাছে একটি চামড়ার দোকানে মিলিত হতো। বর্তমানে মসজিদটির  কাঠামো  মূলত ১৯৩০ সালে জন ফ্রান্সিস ব্রাউন অ্যান্ড সন হাই পার্ক প্রেসবিটেরিয়ান চার্চ হিসেবে তৈরি করা হয়েছিল। ১৯৬৯ সালে, মুসলিম সোসাইটি অফ টরন্টো সৌদি আরবের বাদশাহ ফয়সালের কাছ থেকে তহবিল সংগ্রহ করে। যাতে পূর্ব-বিদ্যমান জামাতের জন্য এবং টরন্টোর প্রথম স্থায়ী মসজিদ হিসেবে গির্জা ভবনটি ক্রয় করা যায়। \nযদিও জামি মূলত তাবলীগ জামাতের বিপুল সংখ্যক অনুসারী ছিলেন। কিন্তু গুজরাটি মুসলিমদের বড় ধরনের অভিবাসনের পর তাদের সংখ্যা কমে যায়। এর ফলে পূর্ব টরন্টোতে একটি হল ভাড়া নেওয়া হয়। পরে ১৯৮১ সালে একটি ভবন ক্রয় করে মদিনা মসজিদে রূপান্তরিত করা হয়।  এটি পরে তাবলিগি জামাতের আধ্যাত্মিক কেন্দ্র হয়ে ওঠে। এরপর জামি মসজিদ মুসলিম স্টুডেন্টস অ্যাসোসিয়েশনের নেতৃত্বের দিকে ঝুঁকে পড়ে। \n\n\n== বিতর্ক ==\n২০০৪ সালে বি’নাই ব্রিথ উদ্বেগ প্রকাশ করে। তখন ইব্রাহিম হুসেইন মালাবারি জামির ইমাম ছিলেন বা আগে ছিলেন বলে মনে করা হয়। তিনি আব্দুল-রহমান আল-সুদাইসকে ইসলামিক সোসাইটি অফ নর্থ আমেরিকার একটি সম্মেলনে আমন্ত্রণ জানান। আল-সুদাইস এর আগে ইহুদিদের সম্পর্কে বলেছিলেন \"মানব জাতির আবর্জনা, পৃথিবীর ইঁদুর, নবীদের হত্যাকারী এবং বানর ও শূকরের নাতি\"। এই মন্তব্যটির ইহুদিরা থেকে তীব্র নিন্দা করে।। \n২০১৭ সালে, জামি মসজিদের তহবিল সংগ্রহের কার্যক্রমে দেখা যায় যে এই অর্থ পরোক্ষভাবে জামায়াত-ই-ইসলামী এবং এর সশস্ত্র শাখা হিজবুল মুজাহিদিনের জন্য ব্যবহৃত হচ্ছিল। তারা কানাডার নিষিদ্ধ সংগঠনের তালিকায় রয়েছে। ফলস্বরূপ, তহবিল সংগ্রহের আয়োজক গ্রুপ আইএসএনএ ইসলামিক সার্ভিসেস অফ কানাডাকে ৫০০,০০০ কানাডিয়ান ডলার জরিমানা দিতে নির্দেশ দেওয়া হয়। কানাডিয়ান রাজস্ব সংস্থার মতে: \"সমিতির সম্পদ সম্ভবত, প্রত্যক্ষ বা পরোক্ষভাবে জামায়াতে ইসলামী এবং/অথবা এর সশস্ত্র শাখা হিজবুল মুজাহিদিনের রাজনৈতিক প্রচেষ্টার সমর্থনে ব্যবহৃত হতে পারে।\" \n\n\n== তথ্যসূত্র =="}