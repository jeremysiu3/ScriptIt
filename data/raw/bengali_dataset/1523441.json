{"pageid": 1523441, "title": "মালিনী এন মেনন", "url": "https://bn.wikipedia.org/wiki?curid=1523441", "content": "মালিনী এন মেনন সংযুক্ত আরব আমিরাতে বসবাসকারী একজন ভারতীয় উদ্যোক্তা। তিনি আইডিইএ (পূর্বে ইণ্ডিয়ান এক্সপ্রেশনস নামে পরিচিত) এর প্রতিষ্ঠাতা এবং ব্যবস্থাপনা পরিচালক। এটি একটি ব্যবসায়িক ধারণা এবং নেটওয়ার্ক সুবিধা প্রদানকারী সংস্থা যা ব্র্যাণ্ডেড ব্যবসায়িক ইভেন্ট এবং জনসংযোগ উদ্যোগের আইপি বিকাশে নিযুক্ত, যারা স্থিতিশীল বিনিয়োগকারীদের প্রচার এবং অধিগ্রহণের ওপর দৃষ্টি নিবদ্ধ করে। এটি সংযুক্ত আরব আমিরাতের দুবাইয়ের ডিএমসিসি মুক্ত অঞ্চলের অধীনে জুমেইরাহ লেক টাওয়ারে অবস্থিত।\n২০১৫ সাল থেকে, তিনি সংযুক্ত আরব আমিরাত সরকারের বেশ কয়েকটি উদ্যোগের সাথে জড়িত। তিনি দুবাই মহিলা প্রতিষ্ঠানের উদ্যোগেও অবদান রাখেন এবং গ্লোবাল উইমেন'স ফোরাম দুবাইয়ের একাধিক সংস্করণে উপদেষ্টা হিসেবে কাজ করেন। ২০১৯ সালে, সিএনবিসি আরাবিয়ার সাথে অংশীদারিত্বে, তিনি এবিএলএফ টকস টিভি সিরিজ চালু করেন, যেখানে এশীয় সরকার এবং ব্যবসায়ী নেতাদের নিয়ে ৩ মিনিটের পর্বে ছয়টি নেতৃত্বের বিষয়বস্তু নিয়ে আলোচনা করা হয়।\n\n\n== কর্মজীবন ==\n২০০৭ সালে, তিনি ইণ্ডিয়ান এক্সপ্রেশনস প্রতিষ্ঠা করেন, যা এখন আইডিইএ নামে পরিচিত।\n২০১০ সালের মে মাসে, মালিনী মেননের কোম্পানি আইডিইএ এবং রাজেন কিলাচাঁদ নলেজ ফাউণ্ডেশনের যৌথ উদ্যোগে ভারত-সংযুক্ত আরব আমিরাত নলেজ ফোরাম প্রতিষ্ঠিত হয়, যার মাধ্যমে ভারত এবং সংযুক্ত আরব আমিরাতের মধ্যে সহযোগিতার সম্ভাব্য ক্ষেত্রগুলি নিয়ে আলোচনা করা হয়।\nভারতীয় উপমহাদেশ, মধ্যপ্রাচ্য এবং দূরপ্রাচ্যের মধ্যে এশীয় সম্পর্ক উন্নয়নে মালিনীর কাজের প্রশংসা করেছেন সংযুক্ত আরব আমিরাতের সংস্কৃতি, যুব ও সম্প্রদায় উন্নয়ন মন্ত্রী শেখ নাহায়ান মাবারক আল-নাহায়ান; সংযুক্ত আরব আমিরাতের অর্থনীতি মন্ত্রী সুলতান বিন সাঈদ আল মনসুরি; কাতারের দোহা ব্যাংকে পরিচালনা পর্ষদের চেয়ারম্যান শেখ ফাহাদ বিন মোহাম্মদ বিন জাবর আল-থানি; জিসিসি চেম্বার্স ফেডারেশনের চেয়ারম্যান এবং ওমান চেম্বার অফ কমার্স অ্যাণ্ড ইণ্ডাস্ট্রির চেয়ারম্যান খলিল আবদুল্লাহ আল খোনজি; ওমানটেলের সিইও  আমের বিন আওয়াদ আল রাওয়াস প্রমুখ।\nতাঁর উদ্যোগগুলি পাকিস্তান অবজারভার, জাওয়া, দ্য হিন্দু, আরব নিউজ; খালিজ টাইমস, আল বাওয়াবা,[৬] গাল্ফ টাইমস, দ্য ন্যাশনাল, পেনিনসুলা, এমিরেটস নিউ এজেন্সি, টাইমস অফ ওমান,[  গাল্ফ নিউজ,[১২] মাস্কাট ডেইলি, গাল্ফ টুডে, হেরাল্ড এবং দুবাই ক্রনিকল -এর মতো সংবাদমাধ্যমগুলি দ্বারা প্রচারিত হয়েছে, এছাড়াও আছে জনপ্রিয় টিভি অনুষ্ঠান জি কানেক্ট।\n\n\n== তথ্যসূত্র =="}