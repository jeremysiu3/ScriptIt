{"pageid": 1042188, "title": "মুহাম্মদ ইয়ার শাহ", "url": "https://bn.wikipedia.org/wiki?curid=1042188", "content": "মুহাম্মদ ইয়ার শাহ নকভি নাজাফি (জন্ম: ১৯১৩; আলীপুর, পাঞ্জাব) ছিলেন একজন পাকিস্তানি ইসনা আশারিয়া শিয়া মুজতাহিদ এবং পণ্ডিত।\n\n\n== জীবনী ==\nতিনি ১৯৩২ সালে মাধ্যমিক শিক্ষা সম্পন্ন করেন। মাধ্যমিক শিক্ষা শেষ করার পর তিনি ধর্মীয় শিক্ষালাভের সিদ্ধান্ত নেন।\nধর্মীয় অধ্যয়নের জন্য তিনি আল্লামা সৈয়দ মুহাম্মদ বাকির হিন্দি নিকট অধ্যয়ন করতে খালিওয়ালে যান। পরে তিনি উচ্চশিক্ষার জন্য নাজাফ ভ্রমণ করেন। শিক্ষা শেষ করে এবং তার শিক্ষকগণের কাছ থেকে ইজাজা-ই-ইজতিহাদ পাওয়ার পর তিনি পাকিস্তানে ফিরে আসেন। তিনি জালালপুরে থাকতেন এবং তারপর তার আলীপুর শহরে ফিরে আসেন এবং একটি মাদরাসা (ধর্মীয় অধ্যয়নের স্থান) প্রতিষ্ঠা করেন, যা জামিয়া ইলমিয়া দারুল হুদা মুহাম্মদিয়া নামে পরিচিত ছিল। তিনি ১৯৯০ সালের ২০ ডিসেম্বর লাহোরে মারা যান, কিন্তু তাকে আলীপুরে সমাধিস্থ করা হয়।\n\n\n== উল্লেখযোগ্য ছাত্র ==\nতার উল্লেখযোগ্য ছাত্রদের মধ্যে রয়েছে:\n\nহুসাইন বখশ জাররা\nমুহাম্মদ হুসাইন নাজাফি (সারগোধা)\nসৈয়দ সফদার হুসাইন নাজাফি (লাহোর)\nহাফিজ রিয়াজ হুসাইন নাজাফি (লাহোর) (জামাতা, শিষ্য)\nসৈয়দ সাজিদ আলী নকভি\nহাসান রাজা ঘাদিরি (লন্ডন)\n\n\n== তথ্যসূত্র =="}