{"pageid": 137766, "title": "ডিডো", "url": "https://bn.wikipedia.org/wiki?curid=137766", "content": "ডিডো ফ্লোরিয়ান ক্লাউড ডা বোনেভিল্লে ওমেরি আর্মস্ট্রং (ইংরেজি: dido Florian Cloud de Bounevialle O'Malley Armstrong) একজন ইংলিশ গায়িকা ও সংগীত লেখিকা যিনি ডিডো নামেই বেশি পরিচিত। তার গান থ্যাঙ্ক ইউ এমিনেমের ২০০০ সালের জনপ্রিয় গান স্টানে ব্যবহার হোয়ার পর তিনি সারা বিশ্বে পরিচিত হয়ে ওঠেন। ১৯৯৯ সালে তার ডেব্যু অ্যালবাম নো এ্যাঞ্জেল প্রায় ২১ মিলিয়ন কপি বিক্রি হয় এবং বেশ কিছু পুরস্কার জিতে নেন তিনি। ২০০৩ সালে তার অ্যালবাম লাইফ ফর রেন্টও ব্যবসা সফল হয় এবং সারা বিশ্বে প্রায় ১২ মিলিয়ন কপি বিক্রি হয়। ২০০৮ সালে তার অ্যালবাম সেইফ ট্রিপ হোম সমালোচকদের কাছে প্রশংসিত হয়। বিলবোর্ড ২০০ তে তিনি ৯৮তম স্থানে চলে আসেন ঐ দশকের সফল শিল্পীদের তালিকাতে।\n\n\n== ব্যক্তিগত জীবন ==\nডিডো ১৯৭১ সালের ২৫শে ডিসেম্বর জন্মগ্রহণ করেন ফ্লোরিয়ান ক্লাউড ডা বোনেভিল্লে আর্মস্ট্রং নামে লন্ডনের কিংস্টোনে। তার মা ক্লারি ছিলেন একজন ফেঞ্চ কবি ও বাবা উইলিয়াম ও মেরি আর্মস্টং ছিলেন আইরিশ প্রকাশক ও সাবেক ব্যবস্থাপনা পরিচালক সিডজউইক এ্যান্ড জ্যাকশনের। ডিডো হলো তার মঞ্চের নাম বা ডাক নাম।\nডিডো থ্রনহিল প্রাথমিক স্কুল, ওয়েস্টমিনিস্টার স্কুল, সিটিওব লন্ডন গার্লস স্কুলে পড়াশোনা করেন। মাত্র ৫ বছর বয়সে তিনি স্কুলে একটি রেকর্ডার চুরি করেন। তারপর লন্ডনের গিল্ডহোল স্কুল অব মিউজিক এ্যান্ড ড্রামাতে তার বাবা-মা তাকে ভর্তি করে দেন। সেখানে তিনি পিয়ানো, ভায়োলিন ও রেকর্ডার বাজাতে শেখেন। তিনি ইউনিভার্সিটি অব লন্ডনে আইন পড়তে ভর্তি হন। তবে পড়া শেষ করার আগেই তিনি গানের জীবনে ব্যস্ত হয়ে পড়েন ও আর পড়াশোনা এগিয়ে নেননি। ১৯৯৯ সালে তার নো এ্যাঞ্জেল অ্যালবাম প্রকাশের পর প্রচারণার কাজে ডিডো অনেক সফর করেন এবং তারপর তার প্রেমিক বিনোদন আইনজীবী বব পেইজের সাথে দীর্ঘ ৭ বছরের সম্পর্ক চুকিয়ে ফেলেন। তার এই বিচ্ছেদকে তিনি বলেন সব দিক থেকে মুক্ত মানুষ হওয়া ও শুধু বন্ধু হয়ে থাকা।নো অ্যাঞ্জেল অ্যালবামের অনেক গান তাকে নিয়ে লেখা। ডিডোর মতে থ্যাঙ্ক ইউ গানটি তার বিচ্ছেদের পরে অনেকটা পাগলামি ধরনের হয়ে ওঠে সেসময় ।ডিডো আর্সেনাল এফ সির একজন পাড় ভক্ত ও বাবার সাথে স্টেডিয়ামে যেয়ে খেলা দেখেন। তিনি সংক্ষিপ্ত ডেটও করেছেন আর্সেনালের খেলোয়াড় সোল ক্যাম্পবেলের সাথে।\n\n\n== ডিস্কোগ্রাফি ==\nনো এ্যাঞ্জেল (১৯৯৯)\nলাইফ ফর রেন্ট (২০০৩)\nসেফ ট্রিপ হোম (২০০৮)\n\n\n== তথ্যসূত্র ==\n\n\n== বহিঃসংযোগ ==\n\nডিডোর দাপ্তরিক ওয়েবসাইট\nwww.imdb.com\nwww.guardian.co.uk"}