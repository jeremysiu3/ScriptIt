{"pageid": 1085336, "title": "আলেক্সাঁদ্র লাকাজেত", "url": "https://bn.wikipedia.org/wiki?curid=1085336", "content": "আলেক্সাঁদ্র লাকাজেত (ফরাসি: Alexandre Lacazette; জন্ম: ২৮ মে ১৯৯১) হলেন একজন ফরাসি পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং ফ্রান্স জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n১৯৯৮–৯৯ মৌসুমে, মাত্র ৭ বছর বয়সে, ফরাসি ফুটবল ক্লাব ইএলসিএস লিওঁয়ের যুব পর্যায়ের হয়ে খেলার মাধ্যমে লাকাজেত ফুটবল জগতে প্রবেশ করেছেন এবং পরবর্তীকালে লিওঁয়ের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৯–১০ মৌসুমে, প্রথমে লিওঁ ২ এবং লিওঁয়ের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; লিওঁয়ের হয়ে আট মৌসুমে ২০৩ ম্যাচে ১০০টি গোল করার পর ২০১৭–১৮ মৌসুমে তিনি প্রায় ৫৩ মিলিয়ন ইউরোর বিনিময়ে ইংরেজ ক্লাব আর্সেনালে যোগদান করেছেন।\n২০০৬ সালে, লাকাজেত ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় ৭ বছর যাবত ফ্রান্সের বয়সভিত্তিক দলের হয়ে খেলার পর, তিনি ২০১৩ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ১৬ ম্যাচে ৩টি গোল করেছেন। ব্যক্তিগতভাবে, লাকাজেত বেশ কিছু পুরস্কার জয়লাভ করেছেন, যার মধ্যে ২০১১ ফিফা অনূর্ধ্ব-২০ বিশ্বকাপের গোল্ডেন শু, ২০১৪–১৫ লিগ ১-এর শীর্ষ গোলদাতার পুরস্কার এবং ২০১৮–১৯ মৌসুমের আর্সেনালের মৌসুম সেরা খেলোয়াড়ের পুরস্কার অন্যতম। দলগতভাবে, লাকাজেত এপর্যন্ত ৫টি শিরোপা জয়লাভ করেছেন, যার মধ্যে ২টি লিওঁয়ের হয়ে, ২টি আর্সেনালের হয়ে এবং ১টি ফ্রান্সের হয়ে জয়লাভ করেছেন।\n\n\n== প্রারম্ভিক জীবন ==\nআলেক্সাঁদ্র লাকাজেত ১৯৯১ সালের ২৮শে মে তারিখে ফ্রান্সের লিওঁয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলাকাজেত ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ফ্রান্সের বয়সভিত্তিক দলের হয়ে তিনি ৫৮ ম্যাচে অংশগ্রহণ করে ২০টি গোল এবং ১টি শিরোপা জয়লাভ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ সেপ্টেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলেক্সাঁদ্র লাকাজেত – ফিফা প্রতিযোগিতার রেকর্ড (ইংরেজি) \nআলেক্সাঁদ্র লাকাজেত – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেক্সাঁদ্র লাকাজেত  (ইংরেজি)  \nসকারবেসে আলেক্সাঁদ্র লাকাজেত (ইংরেজি) \nবিডিফুটবলে আলেক্সাঁদ্র লাকাজেত  (ইংরেজি)  \nট্রান্সফারমার্কেটে আলেক্সাঁদ্র লাকাজেত (ইংরেজি) \nওয়ার্ল্ডফুটবল.নেটে আলেক্সাঁদ্র লাকাজেত (ইংরেজি) \nইএসপিএন এফসিতে আলেক্সাঁদ্র লাকাজেত (ইংরেজি) \nন্যাশনাল-ফুটবল-টিমস.কমে আলেক্সাঁদ্র লাকাজেত (ইংরেজি)"}