{"pageid": 1031034, "title": "আলিপুরদুয়ার বিশ্ববিদ্যালয়", "url": "https://bn.wikipedia.org/wiki?curid=1031034", "content": "আলিপুরদুয়ার বিশ্ববিদ্যালয় আলিপুরদুয়ারে অবস্থিত একটি সরকারি বিশ্ববিদ্যালয়। পশ্চিমবঙ্গের আলিপুরদুয়ার জেলায় ২০২০ সালে বিশ্ববিদ্যালয়টি প্রতিষ্ঠিত হয়। এটি একটি কলা ও বিজ্ঞান বিশ্ববিদ্যালয়। এই বিশ্ববিদ্যালয়ে কলা ও বিজ্ঞানের বিভিন্ন শাখায় শিক্ষা প্রদান করা হয়।\n\n\n== ইতিহাস ==\nআলিপুরদুয়ার বিশ্ববিদ্যালয় গড়ার কথা ২০১৭ সালে মুখ্যমন্ত্রী মমতা বন্দ্যোপাধ্যায় ঘোষণা করেন । এর বেশ কিছুদিন পরেই রাজ্যের উচ্চশিক্ষা দপ্তরের একটি প্রতিনিধিদল বিশ্ববিদ্যালয়ে স্থান নির্বাচনের কাজ শুরু করে। প্রতিনিধিদলের সদস্যরা বিশ্ববিদ্যালয় গড়তে আলিপুরদুয়ার কলেজ সহ বেশ কয়েকটি জায়গা পরিদর্শন করেন। এর পর প্রতিনিধিদলটি আলিপুরদুয়ার কলেজেই অস্থায়ী পরিকাঠামোতে বিশ্ববিদ্যালয় চালুর সম্মতি প্রদান করে। বিধানসভায় ২০১৮ সালের ১ অক্টোবর আলিপুরদুয়ার বিশ্ববিদ্যালয় বিল পাশ হয়। কলকাতা থেকে প্রস্তাবিত আলিপুরদুয়ার বিশ্ববিদ্যালয়ে জন্য ৪৮ পাতার একটি গেজেট প্রকাশিত হয়। এর পরে শিক্ষামন্ত্রী পার্থ চট্টোপাধ্যায় সার্চ কমিটি গঠনের কথাও ঘোষণা করেন। শিক্ষামন্ত্রী ঘোষণা করেন ২০১৮ সালের জুলাই থেকেই যে আলিপুরদুয়ার বিশ্ববিদ্যালয়ে পঠনপাঠন শুরু হবে। কিন্তু পঠনপাঠনের কার্যক্রম শুরুর ক্ষেত্রে বিলম্ব ঘটে।\n\n\n== সংস্থা ও প্রশাসন ==\n\n\n=== শাসন ===\nবিশ্ববিদ্যালয়টি প্রশাসনিক আধিকারিকদের একটি পর্ষদ দ্বারা পরিচালিত হয়। পর্ষদটি বিশ্ববিদ্যালয় ও এর অধিভুক্ত কলেজসমূহের কার্যক্রম ও বিশ্ববিদ্যালয়ের তহবিল পর্যবেক্ষণ করে। মহেন্দ্র নাথ রায় বিশ্ববিদ্যালয়ে প্রথম ও বর্তমান উপাচার্য।\n\n\n=== বিভাগ ===\nবিশ্ববিদ্যালয় ৫ টি বিভাগ রয়েছে। বিভাগসমূহ - রসায়ন বিভাগ, পদার্থবিদ্যা বিভাগ, ইংরেজি বিভাগ, দর্শন বিভাগ ও ইতিহাস বিভাগ।\n\n\n== আরও দেখুন ==\nভারতের শিক্ষা ব্যবস্থা\nপশ্চিমবঙ্গের শিক্ষা ব্যবস্থা\n\n\n== তথ্যসূত্র ==\n\n\n== বহিঃসংযোগ =="}