{"pageid": 1373296, "title": "ভগবতী চরণ ভার্মা", "url": "https://bn.wikipedia.org/wiki?curid=1373296", "content": "ভগবতী চরণ ভার্মা (৩০ আগস্ট ১৯০৩ - ৫ অক্টোবর ১৯৮১) একজন ভারতীয় হিন্দি লেখক ছিলেন। তিনি অনেক উপন্যাস লিখেছেন। তার অন্যতম সেরা উপন্যাসটি হলো চিত্রলেখা (১৯৩৪)। এই উপন্যাসটির কাহিনি অবলম্বনে ১৯৪১ এবং ১৯৬৪ সালে দুটি সফল হিন্দি চলচ্চিত্র নির্মিত হয়েছিল। তার পাঁচ খণ্ডে প্রকাশিত উপন্যাস ভূলে বিসরে চিত্র ১৯৬১ সালে সাহিত্য আকাদেমি পুরস্কারে ভূষিত হয়। ১৯৭১ সালে ঐ উপন্যাসটির জন্য তিনি পদ্মভূষণও পান। তিনি ১৯৭৮ সালে রাজ্যসভায় মনোনীত হয়েছিলেন।\n\n\n== প্রাথমিক জীবন ==\nভগবতী চরণ ভার্মা ১৯০৩ সালের ৩০ আগস্ট ভারতের বর্তমান উত্তরপ্রদেশের তাহসিল সফিপুরে একটি কায়স্থ পরিবারে জন্মগ্রহণ করেন। তিনি পাটকাপুরের পৈতৃক বাড়িতে তাদের যৌথ পরিবারের সাথে কিছু বছর কাটিয়েছেন। সেখানেই তিনি প্রাথমিক শিক্ষা লাভ করেন। তার পিতা দেবীচরণ ভার্মা কানপুরে ওকালতি করতেন। তাই বালক ভগবতীর প্রাথমিক শিক্ষা সফিপুরে শুরু হয়েছিল। তিনি দ্য সোফিক্যাল স্কুলে পড়াশোনা করেন। দ্য সোফিক্যাল স্কুলে পড়াশোনার পর উচ্চ শিক্ষার জন্য ভগবতী চরণকে এলাহাবাদ বিশ্ববিদ্যালয়ে পাঠানো হয়। এলাহাবাদ বিশ্ববিদ্যালয় থেকে তিনি সাহিত্য ও আইনে স্নাতক ডিগ্রি লাভ করেন।\n\n\n== কর্মজীবন ==\nতিনি লখনউের অল ইন্ডিয়া রেডিওর হিন্দি উপদেষ্টা হিসাবেও কাজ করেন। পরে ১৯৭৮ সালে তিনি ভারতীয় সংসদের উচ্চকক্ষ রাজ্যসভায় মনোনীত হন।\n\n\n== সম্মাননা এবং পুরস্কার ==\nপাঁচ খণ্ডে প্রকাশিত ভূলে বিসরে চিত্র উপন্যাসটির জন্য তাকে ১৯৬১ সালে সাহিত্য আকাদেমি পুরস্কার দিয়ে সম্মান জানানো হয়। ১৯৭১ সালে তিনি সাহিত্য ও শিক্ষায় অবদানের জন্য পদ্মভূষণ পান।\n\n\n== প্রকাশনা ==\nউপন্যাস — পতন (১৯২৮), চিত্রলেখা (১৯৩৪), তিন বর্ষ, টেড়ে-মেড়ে রাস্তে (১৯৪৬), আপনে খিলৌনে (১৯৫৭), ভূলে-বিসরে চিত্র (১৯৫৯), ওহ ফির নেহি আই, সামর্থ্য আউর সীমা (১৯৬২), থকে পাঁচ,(১৯৬৪), রেখা, সিধি সাচ্চি বাতেঁ, যুবরাজ চুন্ডা, সবহি নচাবত রাম গোঁসাই (১৯৭০), প্রশ্ন আউর মরিচিকা, (১৯৭৩), ধুপ্পল, চাণক্য, ক্য়ায় নিরাশ হুয়া যায়ে।\nকাহিনি সমগ্র — দো বাঁকে (১৯৩৬), মোর্চাবন্দী, ইনস্টলমেন্ট।\nকবিতা সমগ্র — মধুকণ (১৯৩২), কাব্যসংগ্রহ - 'প্রেম-সংগীত' আউর 'মানব'।\nনাটক — বহসিহত,  রুপয়া তুমহে খা গয়া, সবসে বড়া আদমী।\nসাহিত্য আলোচনা — সাহিত্য কে সিদ্ধান্ত, রুপ\n\n\n== মৃত্যু ==\n১৯৮১ সালের ৫ অক্টোবর তার জীবনাবসান হয়। তার জন্মস্থান সফিপুর শহরে তার নামে একটি পার্কের নামকরণ করা হয়েছে।\n\n\n== তথ্যসূত্র =="}