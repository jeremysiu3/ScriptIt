{"pageid": 1332192, "title": "নারীর কর্মসংস্থান প্রচারণা সমিতি", "url": "https://bn.wikipedia.org/wiki?curid=1332192", "content": "নারীর কর্মসংস্থান প্রচারণা সমিতি বা সোসাইটি ফর প্রমোটিং দ্য এমপ্লয়মেন্ট অফ উইমেন (এসপিইডব্লিউ) ছিল ব্রিটিশ নারীদের প্রথম দিকের সংগঠনগুলির মধ্যে একটি।\n১৮৫৯ সালে জেসি বাউচেরেট, বারবারা বোডিচন, অ্যাডিলেড অ্যান প্রক্টর এবং লিডিয়া বেকার মহিলাদের প্রশিক্ষণ এবং কর্মসংস্থানের প্রচারের জন্য এই সমিতিটি প্রতিষ্ঠা করেছিলেন। ডিকশনারি অফ কানাডিয়ান বায়োগ্রাফি থেকে জানা যায় যে মারিয়া রাইও এর একজন প্রতিষ্ঠাতা সদস্য ছিলেন। প্রাথমিক বছরগুলিতে এটি সামাজিক বিজ্ঞানের প্রচারের জন্য ন্যাশনাল অ্যাসোসিয়েশনের সাথে অধিভুক্ত ছিল, যদিও তাদের মধ্যে আনুষ্ঠানিক সংযোগ ১৮৮৯ সালে বিচ্ছিন্ন হয়ে যায়। সোসাইটির পত্রিকার নাম ছিল ইংলিশ উইমেনস জার্নাল। এটি এমিলি ফেইথফুলের ভিক্টোরিয়া প্রেস থেকে প্রকাশিত হত।\nযখন এসপিইডব্লিউ প্রতিষ্ঠিত হয়েছিল, তখন সামান্য কিছু পেশাই মধ্যবিত্ত মহিলারা গ্রহণ করতে পারতেন, সেগুলি হল গভর্নেস (শিশুদের গৃহশিক্ষিকা) বা ধনী মহিলার সহচর হবার মত কিছু পেশা। এসপিইডব্লিউ মহিলাদের জন্য টাইপ করা, চুল বেঁধে দেওয়া, মুদ্রাকর এবং হিসাবরক্ষক হওয়ার পেশাকে গ্রহণযোগ্য করে তুলেছিল।\n১৯৬২ সালে এর নামকরণ করা হয় সোসাইটি ফর প্রমোটিং দ্য ট্রেনিং অফ উইমেন (মহিলাদের প্রশিক্ষণ প্রচার সমিতি)। এটি ২০১৪ সালে আবার তার নাম পরিবর্তন করে, তখন তার নাম হয় ফিউচারস ফর উইমেন (মহিলাদের জন্য ভবিষ্যত)। এটি এখনও কাজ করে চলেছে। এর নিবন্ধিত দাতব্য সংখ্যা হল ৩১৩৭০০ এবং নিবন্ধিত কোম্পানি নম্বর হল ০০১৩১০৩। ১৯৯১ পর্যন্ত এর কাগজপত্র কেমব্রিজের গিরটন কলেজে রাখা হয়েছে।\n\n\n== তথ্যসূত্র =="}