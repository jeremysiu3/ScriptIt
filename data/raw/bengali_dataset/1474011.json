{"pageid": 1474011, "title": "সালিহা সুলতান (দ্বিতীয় মাহমুদের কন্যা)", "url": "https://bn.wikipedia.org/wiki?curid=1474011", "content": "সালিহা সুলতান  (উসমানীয় তুর্কি: صالحه سلطان; ১৬ জুন ১৮১১ – ৫ ফেব্রুয়ারি ১৮৪৩) ছিলেন একজন উসমানীয় শাহজাদী। তিনি সুলতান দ্বিতীয় মাহমুদ এবং আশুবকান কাদিনের কন্যা। তিনি সুলতান প্রথম আব্দুলমেসিদ এবং আবদুল আজিজের সৎ বোন ছিলেন।\n\n\n== প্রারম্ভিক জীবন ==\nসালিহা সুলতান ১৮১১ সালের ১৬ জুন তোপকাপি প্রাসাদে জন্মগ্রহণ করেন। তার পিতা ছিলেন সুলতান দ্বিতীয় মাহমুদ এবং মাতার নাম আশুবকান কাদিন। আয়েশে সুলতান ও শাহ সুলতান নামে তার দুইজন বোন ছিল, যারা ছোটবেলায় মারা যায়। তিনি প্রথম আব্দুল হামিদ এবং নকশিদিল সুলতানের নাতনি ছিলেন।\n\n\n== বিবাহ ==\n১৮৩৪ সালে তার বয়স যখন তেইশ বছর হয়, তখন তার বাবা দামাত গুরকু হালিল রিফাত পাশার সাথে তার বিয়ে ঠিক করেন। ১৮৩৪ সালের ২২ মে শনিবার তুরস্কের ওয়াটারফ্রন্ট প্রাসাদে তাদের বিবাহ অনুষ্ঠিত হয়। বিয়ের পর তাকে তুরস্কের ফিন্ডিকলি প্রাসাদে নিয়ে যাওয়া হয়।\nজুলিয়া পার্ডো, যিনি বসফরাসের একটি জায়গা থেকে তার বিবাহ পর্যবেক্ষণ করেছিলেন। তিনি তুরস্কের ওয়াটারফ্রন্ট প্রাসাদের আলোকসজ্জা লক্ষ্য করেছিলেন। তিনি লিখেছেন যে, \"প্রাসাদে পঞ্চাশ জন এর মতো সংগীতশিল্পী ছিল।\" বিয়ের অনুষ্ঠানটি উসমানীয় সরকারি সংবাদপত্র তাকভিম-ই ভেকায়িতে লিপিবদ্ধ করা হয়েছিল।\nসালিহা সুলতানের দুই ছেলে ও এক মেয়ে ছিল। জুলিয়া পার্ডো এর মতে, সালিহার আচরণে নম্রতার অভাব ছিল এবং তার বাবা দ্বিতীয় মাহমুদের সাথে তার সম্পর্ক বেশি ভালো ছিল না।\n\n\n== মৃত্যু ==\nসালিহা সুলতান ১৮৪৩ সালের ৫ ফেব্রুয়ারি একত্রিশ বছর বয়সে ফিন্ডিকলি প্রাসাদে মারা যান এবং সুলতান দ্বিতীয় মাহমুদের কবরস্থানে তাকে দাফন করা হয়।\nতার মৃত্যুর পর তার স্বামী ইসমেত হানিমকে বিয়ে করেন। হালিল পাশা ও ইসমেত হানিমের দাম্পত্য জীবনে তাদের একজন পুত্র সন্তান ছিল, যার নাম আসাফ মাহমুদ। তিনি প্রথম আব্দুলমেসিদ এর মেয়ে সেনিহা সুলতানকে বিয়ে করেছিলেন।\n\n\n== বংশধর ==\nসালিহা সুলতানের দুইজন পুত্র ও একজন মেয়ে ছিল:\n\nসুলতানজাদে আব্দলহামিদ বে এফেন্দি (২ মার্চ ১৮৩৫ - মার্চ ১৮৩৭)।\nসুলতানজাদে ক্যাভিড বে এফেন্দি (১৮৩৭ -?)।\nআয়শে সাদিকা হানিমসুলতান (১৮৪১ - ১৮৮৬)। তার তিনজন মেয়ে ছিল:\nআয়শে হানিম\nআজিজ হানিম। তার দুইজন পুত্র ও একজন মেয়ে ছিল:\nজিয়া সংগুলেন\nমাহমুদ বে\nফেহিরে হানিম। তিনি ফাইক পাশাকে বিবাহ করেন।\nফাতমা হানিম। তিনি উসমানীয় সাম্রাজ্যের উজির সাফেত পাশার পুত্র ফাহমি বে-কে বিয়ে করেছিলেন এবং তাদের একজন ছেলে ও একজন মেয়ে ছিল:\nহালিল বে\nবেলকিস হানিম\n\n\n== কাল্পনিক চরিত্র ==\n২০১৮ সালে তুরস্কের ঐতিহাসিক কল্পকাহিনী টিভি সিরিজ কালবিমিন সুলতানি-এ সালিহা সুলতানের চরিত্রে অভিনয় করেছেন তুর্কি অভিনেত্রী আসলিহান মালবোরা।\n\n\n== পূর্বপুরুষ ==\n\n\n== আরও দেখুন ==\nউসমানীয় শাহজাদীদের তালিকা\n\n\n== গ্রন্থসূত্র ==\nDavis, Fanny (১৯৮৬)। The Ottoman Lady: A Social History from 1718 to 1918 [উসমানীয় সাম্রাজ্যের নারী:১৭১৮ থেকে ১৯১৮ পর্যন্ত একটি সামাজিক ইতিহাস] (ইংরেজি ভাষায়)। Greenwood Publishing Group। আইএসবিএন 978-0-313-24811-5। \nSakaoğlu, Necdet (২০০৮)। Bu mülkün kadın sultanları: Vâlide sultanlar, hâtunlar, hasekiler, kadınefendiler, sultanefendiler [এই সাম্রাজ্যের মহিলা সুলতান:বৈধ সুলতান, মহিলা, হাসেকি] (ইংরেজি ভাষায়)। Oğlak Yayıncılık। আইএসবিএন 978-9-753-29623-6। \nUluçay, Mustafa Çağatay (২০১১)। Padişahların kadınları ve kızları [সুলতানদের নারী ও কন্যা] (তুর্কি ভাষায়)। Ankara: Ötüken। আইএসবিএন 978-9-754-37840-5। \n\n\n== তথ্যসূত্র =="}