{"pageid": 1450160, "title": "কেনি ম্যাকলিন", "url": "https://bn.wikipedia.org/wiki?curid=1450160", "content": "কেনেথ ম্যাকলিন (ইংরেজি: Kenny McLean; জন্ম: ৮ জানুয়ারি ১৯৯২; কেনি ম্যাকলিন নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব নরউইচ সিটি এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা রক্ষণাত্মক মধ্যমাঠের খেলোয়াড় হিসেবে খেলেন।\n২০১০ সালে, ম্যাকলিন স্কটল্যান্ড অনূর্ধ্ব-১৯ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় তিন বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০১৬ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৩৮ ম্যাচে ২টি গোল করেছেন।\n\n\n== প্রারম্ভিক জীবন ==\nকেনেথ ম্যাকলিন ১৯৯২ সালের ৮ই জানুয়ারি তারিখে স্কটল্যান্ডের রাদারগ্লেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nম্যাকলিন স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১০ সালের ৩রা অক্টোবর তারিখে তিনি স্কটল্যান্ড অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৩ বছরে ১২ ম্যাচে অংশগ্রহণ করেছেন।\n২০১৬ সালের ২৪শে মার্চ তারিখে, ২৪ বছর, ২ মাস ও ১৬ দিন বয়সে, বাম পায়ে ফুটবল খেলায় পারদর্শী ম্যাকলিন চেক প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৯ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি স্কটল্যান্ড ১–০ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে ম্যাকলিন সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর পর, স্কটল্যান্ডের জার্সি গায়ে প্রথম গোলটি করেছেন; ২০১৯ সালের ২৪শে মার্চ তারিখে, সান মারিনোর বিরুদ্ধে ম্যাচের ৪র্থ মিনিটে রায়ান ফ্র্যাসারের অ্যাসিস্ট হতে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকেনি ম্যাকলিন – ফিফা প্রতিযোগিতার রেকর্ড (ইংরেজি) \nকেনি ম্যাকলিন – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কেনি ম্যাকলিন  (ইংরেজি)  \nসকারবেসে কেনি ম্যাকলিন (ইংরেজি) \nবিডিফুটবলে কেনি ম্যাকলিন  (ইংরেজি)  \nইইউ-ফুটবলে কেনি ম্যাকলিন (ইংরেজি) \nট্রান্সফারমার্কেটে কেনি ম্যাকলিন (ইংরেজি) \nওয়ার্ল্ডফুটবল.নেটে কেনি ম্যাকলিন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে কেনি ম্যাকলিন (ইংরেজি)"}