{"pageid": 1038855, "title": "বুবাকারি সুমারে", "url": "https://bn.wikipedia.org/wiki?curid=1038855", "content": "বুবাকারি সুমারে (ফরাসি: Boubakary Soumaré; জন্ম: ২৭ ফেব্রুয়ারি ১৯৯৯) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব লিল এবং ফ্রান্স অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলে থাকেন।\n২০০৬–০৭ মৌসুমে, ফরাসি ফুটবল ক্লাব প্যারিসের যুব পর্যায়ের হয়ে খেলার মাধ্যমে সুমারে ফুটবল জগতে প্রবেশ করেছেন এবং পরবর্তীকালে পারি সাঁ-জেরমাঁর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, ফরাসি ক্লাব পারি সাঁ-জেরমাঁ বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; পারি সাঁ-জেরমাঁ বি-এর হয়ে তিনি ৮ ম্যাচে অংশগ্রহণ করেছেন। অতঃপর ২০১৭–১৮ মৌসুমে তিনি লিল ২-এ যোগদান করেছেন। ২০১৭–১৮ মৌসুমেই, তিনি লিলের মূল দলে অন্তর্ভুক্ত হয়েছেন।\n২০১৪ সালে, সুমারে ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। দলগতভাবে, সুমারে এপর্যন্ত ১টি শিরোপা জয়লাভ করেছেন, যা তিনি পারি সাঁ-জেরমাঁ বি-এর হয়ে জয়লাভ করেছেন।\n\n\n== প্রারম্ভিক জীবন ==\nবুবাকারি সুমারে ১৯৯৯ সালের ২৭শে ফেব্রুয়ারি তারিখে ফ্রান্সের নোয়াসি-লে-সেকে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি সেনেগালীয় বংশোদ্ভূত।\n\n\n== আন্তর্জাতিক ফুটবল ==\nসুমারে ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৪ সালের ২৮শে অক্টোবর তারিখে তিনি বেলজিয়াম অনূর্ধ্ব-১৬ দলের বিরুদ্ধে ম্যাচে ফ্রান্স অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ২০১৮ সালে তিনি ফ্রান্স অনূর্ধ্ব-১৯ দলের হয়ে ২০১৮ উয়েফা ইউরোপীয় অনূর্ধ্ব-১৯ চ্যাম্পিয়নশিপে অংশগ্রহণ করেছেন, তবে সেমি-ফাইনালে তার দল ইতালি অনূর্ধ্ব-১৯ দলের কাছে ২–০ গোলের ব্যবধানে পরাজিত হয়েছিল; উক্ত প্রতিযোগিতায় তিনি ৩ ম্যাচে অংশগ্রহণ করেছেন। তিনি ফ্রান্স অনূর্ধ্ব-২০ দলের হয়ে ২০১৯ ফিফা অনূর্ধ্ব-২০ বিশ্বকাপে অংশগ্রহণ করেছেন, তবে ১৬ দলের পর্বে তার দল মার্কিন যুক্তরাষ্ট্র অনূর্ধ্ব-১৮ দলের কাছে ৩–২ গোলের ব্যবধানে পরাজিত হয়ে উক্ত প্রতিযোগিতা হয়ে বিদায় নিয়েছিল; উক্ত প্রতিযোগিতায় তিনি মাত্র ১টি ম্যাচে অংশগ্রহণ করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে বুবাকারি সুমারে  (ফরাসি)  \nবুবাকারি সুমারে – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বুবাকারি সুমারে  (ইংরেজি)  \nসকারবেসে বুবাকারি সুমারে (ইংরেজি) \nবিডিফুটবলে বুবাকারি সুমারে  (ইংরেজি)  \nওয়ার্ল্ডফুটবল.নেটে বুবাকারি সুমারে (ইংরেজি) \nইএসপিএন এফসিতে বুবাকারি সুমারে (ইংরেজি)"}