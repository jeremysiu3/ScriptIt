{"pageid": 1370249, "title": "গোপালপুর দারুল উলুম কামিল মাদ্রাসা", "url": "https://bn.wikipedia.org/wiki?curid=1370249", "content": "গোপালপুর দারুল উলুম কামিল মাদরাসা বাংলাদেশের টাঙ্গাইল জেলার গোপালপুর উপজেলার একটি উল্লেখযোগ্য আলিয়া মাদ্রাসা। এটি ১৯৬৪ সালে স্থানীয় শিক্ষানুরাগী ব্যক্তিদের প্রচেষ্টায় প্রতিষ্ঠিত হয়। মাদ্রাসাটি ঢাকা বিভাগের মধ্যে ভালো ফলাফল করে থাকে। মাদ্রাসাটির দাখিল ও আলিম স্তর বাংলাদেশ মাদ্রাসা শিক্ষাবোর্ড কর্তৃক পরিচালিত হয়, আর ফাজিল ও কামিল স্তর ইসলামি আরবি বিশ্ববিদ্যালয় কর্তৃক পরিচালিত হয়। এই মাদ্রাসাটি প্রতিবছর দাখিল থেকে কামিল পর্যন্ত সব পরীক্ষার কেন্দ্র হিসেবে ব্যবহৃত হয়। মাদ্রাসার বর্তমান ভারপ্রাপ্ত অধ্যক্ষের নাম মাওলানা সরাফত উল্লাহ।\n\n\n== ইতিহাস ==\n১৯৬৪ সালে  টাঙ্গাইল জেলার গোপালপুর উপজেলায় ইসলামি আধুনিক শিক্ষার প্রসার ঘটানোর প্রয়োজন অনুভব করেন স্থানীয় ব্যক্তিবর্গ। সেই প্রেক্ষিতেই এই মাদ্রাসাটি স্থাপন করা হয়। মাদ্রাসা প্রতিষ্ঠার পর থেকেই এটি অত্র অঞ্চলে ইসলামি শিক্ষার প্রসার ঘটাতে সক্ষম হয়েছে। মাদ্রাসাটি প্রতিষ্ঠার পরে পাকিস্তান সরকার কর্তৃক অনুমোদন লাভ করে। এরপরে শিক্ষার্থী সংখ্যা বৃদ্ধির সাথে সাথে দাখিল ও আলিম শ্রেণী চালু করা হয়। এরপর ২০০৬ সালে ইসলামী বিশ্ববিদ্যালয় আইনের ২০০৬ সালের সংশোধনীতে ফাজিল ও কামিল মাদ্রাসাগুলোকে অধিভুক্তের সিদ্ধান্ত নেওয়া হয়, এরপরে মাদ্রাসাটি ইসলামী বিশ্ববিদ্যালয় কুষ্টিয়ার অধিভুক্তি লাভ করে। এরপরে ২০১৬ সালে ইসলামি আরবি বিশ্ববিদ্যালয় প্রতিষ্ঠা লাভ করলে, এটি সেই বিশ্ববিদ্যালয়ে স্থানান্তর করা হয়।\n\n\n== শিক্ষা কার্যক্রম ==\nহয়বতনগর এ.ইউ কামিল মাদরাসাটিতে কামিল স্নাতকোত্তর পর্যায়ে তিনটি বিভাগ চালু রয়েছে। মাদ্রাসাটিতে দাখিল থেকে শুরু করে সর্বোচ্চ পর্যায় কামিল শ্রেণী পর্যন্ত পাঠদান করা হয়।\n১। কামিল হাদিস\n২। কামিল ফিকহ\n৩। কামিল তাফসির\nএছাড়াও ফাযিল স্নাতক পর্যায়ে পাস কোর্স ছাড়াও ফাযিল স্নাতক সম্মান পর্যায়ে আল-কোরআন এন্ড ইসলামিক স্টাডিজ বিষয়ে অনার্স কোর্স চালূ আছে।\n\n\n== মাদ্রাসার ফলাফল ==\nমাদ্রাসার ফলাফল সর্বদাই ভালো হয়ে থাকে। পাশের হার প্রায়ই ৯৯% বা ১০০% হয়ে থাকে।  \n\n\n== তথ্যসূত্র =="}