{"pageid": 1426199, "title": "সুচারু দেবী", "url": "https://bn.wikipedia.org/wiki?curid=1426199", "content": "মহারাণী সুচারু দেবী (বা সুচারু দেবী ) ৯ই অক্টোবর ১৮৭৪ - ১৪ই ডিসেম্বর ১৯৫৯) ছিলেন ভারতের ময়ূরভঞ্জ রাজ্যের মহারাণী।\n\n\n== প্রাথমিক জীবন ==\nসুচারু দেবী বাঙালি হিন্দু পরিবারে জন্মগ্রহণ করেন। তিনি ছিলেন কলকাতার ব্রাহ্মসমাজ সংস্কারক মহর্ষি কেশব চন্দ্র সেনের কন্যা। তিনি ১৯০৪ সালে ময়ূরভঞ্জ রাজ্যের মহারাজা  শ্রীরাম চন্দ্র ভঞ্জ দেও (১৮৭১ - ১৯১২) কে বিয়ে করেন। মহারাজার প্রথম স্ত্রীর মৃত্যুর পর, এটি ছিল তাঁর দ্বিতীয় বিয়ে। মহারাজা এবং সুচারু দেবীর তিনটি সন্তান ছিল,- একটি পুত্র এবং দুই কন্যা। তাঁদের একমাত্র পুত্র, মহারাজ কুমার ধ্রুবেন্দ্র ভঞ্জ দেও (১৯০৮ - ১৯৪৫), ছিলেন একজন রয়্যাল এয়ার ফোর্সের পাইলট, যিনি দ্বিতীয় বিশ্বযুদ্ধের সময় যুদ্ধরত অবস্থায় মারা গিয়েছিলেন। সুচারু দেবী তাঁর জীবনের একটি বড় অংশ ময়ূরভঞ্জ প্রাসাদে কাটিয়েছেন, এই প্রাসাদটি ছিল ময়ূরভঞ্জ রাজ্যের শাসকদের রাজকীয় বাসভবন। তাঁর স্বামী, ময়ূরভঞ্জের মহারাজা শিলং- পর্বতে একটি শৈলাবাস তৈরি করেছিলেন, যেখানে তিনি গ্রীষ্মকালে সময় কাটাতেন। রবীন্দ্রনাথ ঠাকুর কয়েকবার অতিথি হিসাবে সেখানে গিয়েছিলেন। বাড়িটি ময়ূরভঞ্জ প্রাসাদ হিসেবে জনপ্রিয়। এই বাড়িটি এখন উত্তর-পূর্ব পার্বত্য বিশ্ববিদ্যালয়ের (এনইএইচইউ) ক্যাম্পাসের একটি অংশ।\nতিনি এবং তাঁর বোন, কোচবিহারের মহারানী, সুনীতি দেবী, তাঁদের মার্জিত পোশাক পরিচ্ছদের জন্য বিখ্যাত ছিলেন।\n\n\n== কাজ ==\nসুচারু দেবী এবং তাঁর বোন সুনীতি দেবী ১৯০৮ সালে দার্জিলিং -এ মহারানী গার্লস হাই স্কুল প্রতিষ্ঠা করেন। মহারানি সুচারু দেবী ১৯৩১ সালে বেঙ্গল উইমেনস এডুকেশন লীগের সভাপতি নির্বাচিত হন। ১৯৩২ সালে তাঁর বোন সুনীতি দেবীর আকস্মিক মৃত্যুর পর, তিনি অল বেঙ্গল উইমেনস ইউনিয়নের সভাপতি নির্বাচিত হন। কলকাতায় তিনি তাঁর সমসাময়িক চারুলতা মুখার্জি, সরোজ নলিনী দত্ত, টি আর নেলি এবং তাঁর বড় বোন কোচবিহারের মহারানী সুনীতি দেবীর মতো একজন নারী অধিকার কর্মী হিসেবে পরিচিত ছিলেন।\nতিনি ১৯৫৯ সালে মারা যান।\n\n\n== তথ্যসূত্র =="}