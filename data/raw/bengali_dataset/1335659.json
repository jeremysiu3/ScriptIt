{"pageid": 1335659, "title": "চেন্নু নালিকে", "url": "https://bn.wikipedia.org/wiki?curid=1335659", "content": "চেন্নু নালিকে একটি প্রাচীন ঐতিহ্যবাহী লোকশিল্প যা ভারতের তুলু নাড়ু  অঞ্চলের তুলু বা টুলু জনজাতির লোকেদের দ্বারা পালিত হয়। ফসল কাটার পরে, সুগ্গি মাসে এই অনুষ্ঠানটি উদযাপিত হয়। সুগ্গি হল টুলু ক্যালেন্ডারের একটি মাস। এটি সাধারণত ফেব্রুয়ারি এবং মার্চ মাসে অনুষ্ঠিত হয়।\n\n\n== মেরা সম্প্রদায় ==\nমেরা (তুলুতে মোগার এবং কন্নড় ভাষায় মোগেরা নামেও পরিচিত), ভারতের তুলু নাড়ু অঞ্চলের একটি সম্প্রদায়। এরা প্রধানত স্থানীয় আদিবাসী সম্প্রদায়ের অন্তর্গত। এরা কেরালার আধুনিক কাসারগোড় জেলা এবং ম্যাঙ্গালোর, উডুপির বিস্তৃত অঞ্চলে বসবাস করে। কর্ণাটকের কুর্গ জেলাও এদের অন্যতম বসবাসস্থল। তারা একটি মাতৃতান্ত্রিক পরিবার ব্যবস্থা অনুসরণ করে। এই বিশেষ মাতৃতান্ত্রিক পরিবার ব্যবস্থাকে বলা হয় \"বারি\"। মেরা উপজাতির লোকেরা টুলু ভাষায় কথা বলে।\n\n\n== নালিকে ==\nকর্ণাটক রাজ্যের দক্ষিণ ভাগে অবস্থিত এই মেরা সম্প্রদায়ের লোকেরা যে ধরনের নৃত্যের চর্চা করে তাকে বলা হয় নালিকে। এই নাচের মাধ্যমে সুগ্গি পুনম অনুষ্ঠানের সূচনা হয় এবং সম্প্রদায়ের প্রধানদের বৈঠকে সিদ্ধান্ত অনুযায়ী তিন থেকে নয় দিন এই উৎসব স্থায়ী হয়। বিশেষ কবিতা ও সঙ্গীতের মাধ্যমে এই নৃত্য পরিবেশিত হয়।\n\n\n== আচার ও পরিচ্ছদ ==\nচেন্নু নালিকে নৃত্য পরিবেশনায় দুই ধরনের চরিত্র আছে যারা চেন্নু ও কোরাগা বলে পরিচিত। চেন্নুর পোশাক হয় নারীদের মতো ও তাদের মাথার ফুল গোঁজা থাকে। এই বিশেষ নৃত্যটি প্রধানত রাতে পরিবেশিত হয়। সম্মিলিত নারী ও পুরুষ শিল্পীর দল আবহসংগীত সাহায্য করে। তারা পদ্দনাস নামক বিশেষ গান গেয়ে নাচে সঙ্গত দেয়।\n\n\n== কিংবদন্তি ==\nপ্রচলিত বিশ্বাস অনুযায়ী চেন্নু কুনিথা যখন রাতের বেলা সুগ্গী মাসে বাড়ি যান, তখন বেলথাংগাডির গৌড়া সম্প্রদায় ও সিদ্ধবেশা সুলিয়ার এক ধরনের লোকানুষ্ঠান করে। এই দুই সম্প্রদায়ের সামনাসামনি আশা বারন কারন তারা মুখোমুখি হলেই সংঘাতের সম্ভাবনা থাকে।\n\n\n== তথ্যসূত্র =="}