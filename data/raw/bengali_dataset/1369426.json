{"pageid": 1369426, "title": "রদারাম ইউনাইটেড ফুটবল ক্লাব", "url": "https://bn.wikipedia.org/wiki?curid=1369426", "content": "রদারাম ইউনাইটেড ফুটবল ক্লাব (ইংরেজি: Rotherham United F.C.; সাধারণত রদারাম ইউনাইটেড এফসি এবং সংক্ষেপে রদারাম ইউনাইটেড নামে পরিচিত) হচ্ছে রদারাম ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে প্রতিযোগিতা করে। এই ক্লাবটি ১৯২৫ সালের ২৭শে মে তারিখে প্রতিষ্ঠিত হয়েছে। ১২,০২১ ধারণক্ষমতাবিশিষ্ট নিউ ইয়র্ক স্টেডিয়ামে দ্য মিলার্স নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন ইংরেজ সাবেক ফুটবল খেলোয়াড় ম্যাথু জেমস টেলর এবং সভাপতির দায়িত্ব পালন করছেন টনি স্টুয়ার্ট। \nঘরোয়া ফুটবলে, রদারাম ইউনাইটেড এপর্যন্ত ৬টি শিরোপা জয়লাভ করেছে।  পল হার্স্ট, রিচার্ড উড, অ্যান্ডি ওয়ারিংটন, মাইকেল স্মিথ এবং মার্ক রবিন্সের মতো খেলোয়াড়গণ রদারাম ইউনাইটেডের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯২৫–২৬ মৌসুমে, পেশাদার ফুটবল ক্লাব হিসেবে প্রথম মৌসুমে রদারাম ইউনাইটেড ইংল্যান্ডের পেশাদার ফুটবল ক্লাবগুলোর মধ্যকার আয়োজিত ইংরেজ ফুটবল লিগ পদ্ধতির তৎকালীন তৃতীয় স্তরের পেশাদার ফুটবল লিগ ইংরেজ তৃতীয় বিভাগে প্রতিদ্বন্দ্বিতা করেছিল; উক্ত মৌসুমে রদারাম ইউনাইটেড ১৭ জয় এবং ৭ ড্রয়ে সর্বমোট ৪১ পয়েন্ট অর্জন করে ১৯২৫–২৬ ইংরেজ তৃতীয় বিভাগের পয়েন্ট তালিকায় ১৪তম স্থান অর্জন করেছিল।\nক্লাব প্রতিষ্ঠার প্রায় ৭৬ বছর পর, ২০০১–০২ মৌসুমে রদারাম ইউনাইটেড প্রথমবারের মতো ইংল্যান্ডের পেশাদার ফুটবলের শীর্ষ স্তর দ্য ফুটবল লিগে অংশগ্রহণ করতে সক্ষম হয়েছিল। ২০০১ সালের সালের ১১ই আগস্ট তারিখে, দ্য ফুটবল লিগে ক্লাব ইতিহাসে নিজেদের প্রথম ম্যাচে রনি মুরের অধীনে রদারাম ইউনাইটেড ক্রিস্টাল প্যালেসের কাছে ৩–২ গোলের ব্যবধানে পরাজিত হয়েছিল। ২০০১–০২ দ্য ফুটবল লিগে রদারাম ইউনাইটেড ১০টি জয় এবং ১৯টি ড্রয়ে সর্বমোট ৪৯ পয়েন্ট অর্জন করে পয়েন্ট তালিকায় ২১তম স্থান অর্জন করেছিল, যেখানে মার্ক রবিন্স ১৬টি গোল করে লিগে রদারাম ইউনাইটেডের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}