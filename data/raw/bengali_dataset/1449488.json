{"pageid": 1449488, "title": "দানিয়েল গাজদাগ", "url": "https://bn.wikipedia.org/wiki?curid=1449488", "content": "দানিয়েল গাজদাগ (হাঙ্গেরীয়: Dániel Gazdag; জন্ম: ২ মার্চ ১৯৯৬) হলেন একজন হাঙ্গেরীয় পেশাদার ফুটবল খেলোয়াড়। তিনি বর্তমানে মার্কিন যুক্তরাষ্ট্রের পেশাদার ফুটবল লিগের শীর্ষ স্তর মেজর লিগ সকারের ক্লাব ফিলাডেলফিয়া ইউনিয়ন এবং হাঙ্গেরি জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা কেন্দ্রীয় আক্রমণভাগের খেলোয়াড় হিসেবে খেলেন।\n২০১১ সালে, গাজদাগ হাঙ্গেরি অনূর্ধ্ব-১৬ দলের হয়ে হাঙ্গেরির বয়সভিত্তিক পর্যায়ে অভিষেক করেছিলেন। প্রায় ছয় বছর যাবত হাঙ্গেরির বয়সভিত্তিক দলের হয়ে খেলার পর, তিনি ২০১৯ সালে হাঙ্গেরির হয়ে আন্তর্জাতিক পর্যায়ে অভিষেক করেছেন; হাঙ্গেরির জার্সি গায়ে তিনি এপর্যন্ত ২৪ ম্যাচে ৪টি গোল করেছেন।\n\n\n== প্রারম্ভিক জীবন ==\nদানিয়েল গাজদাগ ১৯৯৬ সালের ২রা মার্চ তারিখে হাঙ্গেরির নিয়িরেজহাজায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগাজদাগ হাঙ্গেরি অনূর্ধ্ব-১৭, হাঙ্গেরি অনূর্ধ্ব-১৮, হাঙ্গেরি অনূর্ধ্ব-২০ এবং হাঙ্গেরি অনূর্ধ্ব-২১ দলের হয়ে খেলার মাধ্যমে হাঙ্গেরির প্রতিনিধিত্ব করেছেন। ২০১১ সালের ৮ই ডিসেম্বর তারিখে তিনি হাঙ্গেরি অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। হাঙ্গেরির বয়সভিত্তিক দলের হয়ে তিনি প্রায় ৬ বছরে ২২ ম্যাচে অংশগ্রহণ করে ১টি গোল করেছেন।\n২০১৯ সালের ৫ই সেপ্টেম্বর তারিখে, ২৩ বছর, ৬ মাস ও ৩ দিন বয়সে, ডান পায়ে ফুটবল খেলায় পারদর্শী গাজদাগ মন্টিনিগ্রোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে হাঙ্গেরির হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি মন্টিনিগ্রো ২–১ গোলের ব্যবধানে জয়লাভ করেছিল। হাঙ্গেরির হয়ে অভিষেকের বছরে গাজদাগ সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৬ মাস ও ২৬ দিন পর, হাঙ্গেরির জার্সি গায়ে প্রথম গোলটি করেছেন; ২০২১ সালের ৩১শে মার্চ তারিখে, অ্যান্ডোরার বিরুদ্ধে ম্যাচের ৫১তম মিনিটে নেমানিয়া নিকোলিচের অ্যাসিস্ট হতে হাঙ্গেরির হয়ে ম্যাচের দ্বিতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদানিয়েল গাজদাগ – ফিফা প্রতিযোগিতার রেকর্ড (ইংরেজি) \nদানিয়েল গাজদাগ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দানিয়েল গাজদাগ  (ইংরেজি)  \nসকারবেসে \nবিডিফুটবলে \nইইউ-ফুটবলে দানিয়েল গাজদাগ (ইংরেজি) \nট্রান্সফারমার্কেটে দানিয়েল গাজদাগ (ইংরেজি) \nওয়ার্ল্ডফুটবল.নেটে দানিয়েল গাজদাগ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে দানিয়েল গাজদাগ (ইংরেজি)"}