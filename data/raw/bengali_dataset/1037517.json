{"pageid": 1037517, "title": "সনম সাইদ", "url": "https://bn.wikipedia.org/wiki?curid=1037517", "content": "সনম সাইদ (জন্ম: ২ ফেব্রুয়ারি ১৯৮৫)  হলেন একজন পাকিস্তানি অভিনেত্রী, গায়িকা এবং প্রাক্তন মডেল যিনি মূলত উর্দু চলচ্চিত্র ও টেলিভিশনে কাজ করেন। তিনি মোমিন্দা দুরাইদের জিন্দেগি গুলজার হ্যায় ছায়াছবিতে কাশফ মুর্তজা চরিত্রে অভিনয়ের জন্য সর্বাধিক পরিচিত যার জন্য তিনি সেরা টেলিভিশন অভিনেত্রী বিভাগে লাক্স স্টাইল পুরস্কার সহ অসংখ্য স্বীকৃতি ও সম্মাননা পেয়েছিলেন।\n\n\n== প্রারম্ভিক জীবন ==\nসনম সাইদ ১৯৮৫ সালের ২ ফেব্রুয়ারি তারিখে ইংল্যান্ডে জন্মগ্রহণ করেছিলেন। তার বাবা হলেন একজন অবসরপ্রাপ্ত অভ্যন্তরীণ ডিজাইনার এবং তার মা একজন শিল্পকলার শিক্ষিকা। আদনান সাইদ নামে তার একটি ভাই এবং আমিরা সাইদ নামে  একটি বোন রয়েছে। বহুজাতিক পরিবারটি (তার বাবা একজন পাঞ্জাবি এবং মা একজন মেমন ) ১৯৯০ সালে পাকিস্তানের করাচিতে ফিরে আসে। তিনি  করাচির বে ভিউ হাই স্কুল থেকে ও-লেভেল এবং ল'ইকোল কলেজে থেকে এ-লেভেল পড়ালেখা সম্পন্ন করেছেন। তিনি ১৬ বছর বয়সে মডেলিং শুরু করেছিলেন, কিন্তু পরবর্তীতে মডেলিং ছেড়ে দিয়েছেন।\n\n\n== ব্যক্তিগত জীবন ==\nতিনি ২০১৫ সালের ২রা জানুয়ারি তার শৈশবকালের বন্ধু এবং ব্যাংকার ফারহান হাসানকে বিয়ে করেছিলেন। ২০১৮ সালে তিনি তাদের বিবাহবিচ্ছেদের কথা জানিয়েছিলেন।\n\n\n== তথ্যসূত্র =="}