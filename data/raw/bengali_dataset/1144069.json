{"pageid": 1144069, "title": "২০২২ অস্ট্রেলিয়া ক্রিকেট দলের শ্রীলঙ্কা সফর", "url": "https://bn.wikipedia.org/wiki?curid=1144069", "content": "অস্ট্রেলিয়া পুরুষ ক্রিকেট দল ২০২২ সালের জুন ও জুলাই মাসে দুটি টেস্ট, পাঁচটি একদিনের আন্তর্জাতিক (ওডিআই) ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য শ্রীলঙ্কা সফর করে। টেস্ট সিরিজটি ২০২১–২০২৩ আইসিসি বিশ্ব টেস্ট চ্যাম্পিয়নশিপের একটি অংশ হিসেবে খেলা হয়। ২০২২ সালের মার্চ মাসে উভয় ক্রিকেট বোর্ড সফরের সূচি নিশ্চিত করে। সিরিজ চলাকালে অস্ট্রেলিয়া এ ক্রিকেট দল ও শ্রীলঙ্কা এ দলের বিরুদ্ধে দুটি লিস্ট এ ও দুটি প্রথম শ্রেণীর ম্যাচ খেলে।\nটি২০আই সিরিজে অস্ট্রেলিয়া ২–১ ব্যবধানে জয়ী হয়। ওডিআই সিরিজে শ্রীলঙ্কা ৩–২ ব্যবধানে জয়লাভ করে। টেস্ট সিরিজটি ১–১ ব্যবধানে ড্র হয়।\n\n\n== দলীয় সদস্য ==\n\nশ্রীলঙ্কার টি২০আই দলে জেফরি ভ্যান্ডারসে ও নিরোশন দিকভেল্লাকে রিজার্ভ খেলোয়াড় হিসেবে রাখা হয়। আঙুলে চিড় ধরায় প্রথম টি২০আই ম্যাচের আগে শন অ্যাবট অস্ট্রেলিয়ার টি২০আই দল থেকে ছিটকে যান। প্রথম টি২০আই ম্যাচ খেলার সময় হাতে চোট পাওয়ায় মিচেল স্টার্ক টি২০আই সিরিজের বাকি ম্যাচগুলো ও ওডিআই সিরিজের ম্যাচগুলো খেলতে অসমর্থ বলে গণ্য হন। তাঁর বদলি হিসেবে অস্ট্রেলিয়ার ওডিআই দলে ঝাই রিচার্ডসনকে যোগ করা হয়। চোটের কারণে মিচেল মার্শও অস্ট্রেলিয়ার ওডিআই দল থেকে ছিটকে যান, যে কারণে কেন রিচার্ডসনকে দলে যোগ করা হয়। শেষ টি২০আই ম্যাচের আগে কসুন রজিতা ও মতীশ পতিরণ চোট পাওয়ায় তাঁদের বদলি হিসেবে অসিতা ফার্নান্দো ও প্রমোদ মদুশনকে শ্রীলঙ্কার টি২০আই দলে যোগ করা হয়। প্রথম ওডিআই ম্যাচে চোট পেয়ে মার্কাস স্টইনিস সিরিজের বাকি ম্যাচগুলো থেকে ছিটকে যান। তাঁর বদলি হিসেবে ট্র্যাভিস হেড ও ম্যাথিউ কুনেমানকে অস্ট্রেলিয়ার ওডিআই দলে যোগ করা হয়। পঞ্চম ওডিআই ম্যাচের আগে ট্র্যাভিস হেড চোট পাওয়ায় গ্লেন ম্যাক্সওয়েলকে অস্ট্রেলিয়ার টেস্ট দলে যুক্ত করা হয়। শ্রীলঙ্কার টেস্ট দলে দুনিথ ভেল্লালাগে ও লক্ষিত মনসিংহকে রিজার্ভ খেলোয়াড় হিসেবে রাখা হয়। দ্বিতীয় টেস্ট ম্যাচের জন্য অস্ট্রেলিয়া দলে অ্যাশটন অ্যাগারের পরিবর্তে জন হল্যান্ডকে যুক্ত করা হয়। কোভিড-১৯-এ আক্রান্ত হওয়ায় দ্বিতীয় টেস্ট ম্যাচের আগে শ্রীলঙ্কা দল থেকে ছিটকে যান প্রবীণ জয়বিক্রমা। দ্বিতীয় টেস্টের জন্য শ্রীলঙ্কার মূল দলে দুনিথ ভেল্লালাগে, প্রভাত জয়সূর্য, মহেশ তীক্ষণ ও লক্ষিত মনসিংহকে যুক্ত করা হয়। দ্বিতীয় টেস্ট ম্যাচ শুরুর আগের দিন দেহে কোভিড-১৯ শনাক্ত হওয়ায় অসিতা ফার্নান্দো, জেফরি ভ্যান্ডারসে ও ধনঞ্জয় দে সিলভাও শ্রীলঙ্কা দল থেকে ছিটকে যান।\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n=== ৪র্থ ওডিআই ===\n\n\n=== ৫ম ওডিআই ===\n\n\n== টেস্ট সিরিজ ==\n\n\n=== ১ম টেস্ট ===\n\n\n=== ২য় টেস্ট ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}