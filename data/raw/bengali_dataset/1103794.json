{"pageid": 1103794, "title": "বুধের চতুর্ভূজগুলির তালিকা", "url": "https://bn.wikipedia.org/wiki?curid=1103794", "content": "বুধ গ্রহের পৃষ্ঠভাগ পনেরোটি চতুর্ভূজে বিভাজিত। এগুলির সংখ্যায়ন করা হয়েছে এইচ-১ থেকে এইচ-১৫ পর্যন্ত (ইংরেজি ‘এইচ’ অক্ষরটি বুধ অর্থাৎ মারকিউরির গ্রিক প্রতিরূপ হার্মিসের দ্যোতক)। চতুর্ভূজগুলির নামকরণ করা হয়েছে সংশ্লিষ্ট এলাকার পৃষ্ঠতলের বিশেষ বৈশিষ্ট্যগুলির নামানুসারে। অতীতে মহাকাশযান কর্তৃক বুধ গ্রহের মানচিত্রাঙ্কনের আগে এই গ্রহের সর্বাপেক্ষা সুস্পষ্ট বৈশিষ্ট্য অ্যালবেডো বৈশিষ্ট্যগুলির নামানুসারেই চতুর্ভূজগুলির নামকরণ করা হয়েছিল। ১৯৭৪ ও ১৯৭৫ সালে মেরিনার ১০ ফ্লাইবাইগুলির তোলা আলোকচিত্রের ভিত্তিতে মানচিত্রাঙ্কনের ফলে নয়টি চতুর্ভূজের নাম সংশ্লিষ্ট এলাকার সুস্পষ্ট বৈশিষ্ট্যগুলির নামানুসারে পরিবর্তন করা হয়। মেরিনার ১০ অবশিষ্ট ছয়টি চতুর্ভূজের মানচিত্র একেবারেই প্রস্তুত না করায় সেগুলির নাম অ্যালবেডো বৈশিষ্ট্যগুলির নামানুসারেই থেকে যায়। ২০১১ সালে বুধের কক্ষপথে মেসেঞ্জার মহাকাশযানটি উপস্থিত হওয়ার পর এই ছয়টি চতুর্ভূজের মানচিত্রাঙ্কন ও নাম-পরিবর্তন সম্পন্ন হয়। মেসেঞ্জার দলের কাক্ষিক চিত্রগুলির সাহায্যে নতুন মানচিত্রগুলি অঙ্কিত হয়েছিল এবং ২০১৩ সালের ৮ মার্চ নাসার প্ল্যানেটারি ডেটা সিস্টেম তা প্রকাশ করে। এই মানচিত্রে বুধের পৃষ্ঠভাগের ১০০ শতাংশ এলাকাই অন্তর্ভুক্ত হয়।\n\n\n== চতুর্ভূজগুলির রূপরেখা ==\nবুধের পৃষ্ঠভাগে চতুর্ভূজগুলির পারস্পরিক সম্পর্ক (উত্তর দিক উপরে):\n\n\n== আরও দেখুন ==\nশুক্রের চতুর্ভূজগুলির তালিকা\nচাঁদের চতুর্ভূজগুলির তালিকা\nমঙ্গলের চতুর্ভূজগুলির তালিকা\n\n\n== তথ্যসূত্র =="}