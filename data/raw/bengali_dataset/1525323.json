{"pageid": 1525323, "title": "সাঁউ তুমি ও প্রিন্সিপিতে ইসলাম", "url": "https://bn.wikipedia.org/wiki?curid=1525323", "content": "সাঁউ তুমি ও প্রিন্সিপি মূলত একটি খ্রিস্টান প্রধান দেশ এবং সেখানে ইসলাম একটি দ্রুত বর্ধনশীল ধর্ম। সাঁউ তুমি ও প্রিন্সিপির মোট জনসংখ্যার মাত্র ১%  ইসলাম ধর্ম অনুসরণ করে। দেশটিতে ক্যাথলিক খ্রিস্টান ধর্ম প্রায় ৮০% মানুষের প্রতিনিধিত্ব করে। দেশে খ্রিস্টধর্মের প্রসারের প্রধান কারণ ছিল পর্তুগিজ উপনিবেশবাদ। তবে একটি প্রতিবেদন অনুযায়ী জানা যায় যে, দেশে প্রায় ৫,৫০০ এর অধিক জন মুসলিম রয়েছে, যা মোট জনসংখ্যার ৩%।  এতে ইসলামিক অ্যাসোসিয়েশন নামে মুসলিমদের একটি সংগঠন রয়েছে, যার প্রধান হলেন আল হাজ মুহাম্মদ লিমা। আগুয়া বোবো জামে মসজিদ হল এর একমাত্র পরিচিত মসজিদ, যেখানে জুমার নামাজ ও রমজানে তারাবিহের নামাজ আদায় অনুষ্ঠিত হয়। \n\n\n== ইতিহাস ==\n১৪৭১ সালের ২১শে ডিসেম্বর পর্তুগিজ নাবিকরা গিনি উপসাগরে বিষুবরেখার কাছে একটি জনবসতিহীন দ্বীপ আবিষ্কার করেন এবং এর নাম দেন সাঁউ তুমে। এরপর ১৪৭২ সালের ১৭ জানুয়ারী পর্তুগিজরা অপর একটি জনবসতিহীন দ্বীপ আবিষ্কার করেন, যার নাম রাখা হয় ১৫০২ প্রিন্সিপ। এরপর থেকে সাঁউ তুমে ও প্রিন্সিপ বহু বছর ধরে পর্তুগিজ উপনিবেশ ছিল এবং পর্তুগিজরা দ্বীপপুঞ্জে ক্যাথলিক ধর্ম প্রচার করেছিল। ১৯৭০ সালের আগে এখানে মুসলমানের উপস্থিতির কোনো লিখিত প্রমাণ ছিল পাওয়া যায় না এবং খ্রিস্ট ধর্ম ব্যতীত অন্য ধর্ম এখানে নিষিদ্ধ ছিল। ১৯৯০ সালে দেশটি স্বাধীন হয়ে গণতান্ত্রিক রাষ্ট্র রূপান্তরিত হওয়ার পর ধর্মীয় স্বাধীনতা ঘোষণা করা হয় এবং এর ফলে বিংশ শতাব্দীর শেষের দিকে এখানে ইসলামের প্রবেশ শুরু হয়। \nগত দশকে দেশটিতে ক্যামেরুন ও নাইজেরিয়া থেকে অনেক অভিবাসীর আগমন ঘটে, যাদের মধ্যে অনেকে মুসলিম ছিল। এর ফলে দেশটিতে মুসলিমদের সংখ্যা ১৯৯৪ সালে ৫১ এবং ২০০৯ সালে ৬৪ জন হয়।  তবে এম আলী কাত্তানি তাঁর মুসলিমস মাইনরিটিজ (১৯৮৬) গ্রন্থে উল্লেখ করেছিলেন যে, সাঁউ তুমি ও প্রিন্সিপিতে মুসলমানদের সংখ্যা প্রায় ১,০০০-এর কাছাকাছি এবং এটি কেপ ভার্দে ও বিষুবীয় গিনির মুসলমান জনসংখ্যার সঙ্গে তুলনীয়। \nদেশটির স্বাধীন গণতন্ত্র আন্দোলন রাজনৈতিক দলের মহাসচিব প্যাট্রিস এমেরি ট্রোভোডা একজন মুসলিম। তার ইসলাম প্রচারের ফলে মুসলিমদের সংখ্যা আরো বৃদ্ধি পেয়েছে। ১৯৮৪ সালে প্যারিসে প্রাক্তন গ্যাবনীয় রাষ্ট্রপতি আলী বোঙ্গো অনডিম্বার কাছে ট্রোভোডা নিজেই ইসলাম ধর্ম গ্রহণ করেন। তিনি বোঙ্গোর পুত্র ওমর বঙ্গোর দ্বারা প্রভাবিত ছিলেন। \n\n\n== জনসংখ্যা ==\n২০০৬ সালের আন্তর্জাতিক ধর্মীয় স্বাধীনতা প্রতিবেদন অনুযায়ী, দেশের মোট জনসংখ্যার প্রায় তিন শতাংশ মুসলমান। যদিও নাইজেরিয়া এবং ক্যামেরুন থেকে বেআইনি অভিবাসনের কারণে মুসলমানদের সংখ্যা আরো বৃদ্ধি পেয়েছে।   আহমদিয়া সম্প্রদায় দাবি করেছে যে, দেশে তাদের শতাধিক সদস্য রয়েছে, যা দেশটির মুসলিম জনসংখ্যার একটি বড় অংশ।  ২০০৯ সালের পিউ রিসার্চ সেন্টারের এক গবেষণায় বলা হয়েছে যে, সাঁউ তুমে ও প্রিন্সিপিতে মুসলমানরা মোট জনসংখ্যার ০.১% এরও কম। \nদ্বীপে একটি সুন্নি মসজিদ রয়েছে এবং দেশটির ধর্মীয় সম্প্রদায়ের প্রধান হলেন শেখ আল-ওয়াকুর হাসান। দেশটির ইসলামি সংস্থা ইসলামিক অ্যাসোসিয়েশনের প্রধান হলেন আলহাজ মুহাম্মদ লিমা। \nসৌদি আরব ও লিবীয় সরকার সাঁউ তুমি ও প্রিন্সিপির মুসলিম সম্প্রদায়কে সহায়তা প্রদান করছে। দেশটির শিক্ষার্থীরা সৌদি আরবের বিশ্ববিদ্যালয়ে ইসলামের মৌলিক বিষয় ও শরিয়া আইন অধ্যয়ন করে। \n\n\n== তথ্যসূত্র =="}