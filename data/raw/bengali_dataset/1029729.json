{"pageid": 1029729, "title": "সেশেলস জাতীয় ফুটবল দল", "url": "https://bn.wikipedia.org/wiki?curid=1029729", "content": "সেশেলস জাতীয় ফুটবল দল (ইংরেজি: Seychelles national football team) হচ্ছে আন্তর্জাতিক ফুটবলে সেশেলসের প্রতিনিধিত্বকারী পুরুষদের জাতীয় দল, যার সকল কার্যক্রম সেশেলসের ফুটবলের সর্বোচ্চ নিয়ন্ত্রক সংস্থা সেশেলস ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৭৪ সালের ১৩ই ফেব্রুয়ারি তারিখে, সেশেলস প্রথমবারের মতো আন্তর্জাতিক খেলায় অংশগ্রহণ করেছে; রেউনিওঁয়ে অনুষ্ঠিত উক্ত ম্যাচে সেশেলস রেউনিওঁর কাছে ২–০ গোলের ব্যবধানে পরাজিত হয়েছে।\n১০,০০০ ধারণক্ষমতাবিশিষ্ট লিনিতে স্টেডিয়ামে জলদস্যু নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সেশেলসের রাজধানী মাহেতে অবস্থিত। বর্তমানে এই দলের ম্যানেজারের দায়িত্ব পালন করছেন রালফ জঁ-লুই এবং অধিনায়কের দায়িত্ব পালন করছেন লা পাসের মধ্যমাঠের খেলোয়াড় সেঙ্কি ভিদোত।\nসেশেলস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও সেশেলস এপর্যন্ত একবারও অংশগ্রহণ করতে সক্ষম হয়নি।\nগের্ভাই ওয়ায়ে-হিভে, রাচিম পাদায়াচি, কলিন এস্থার, ফিলিপ জিয়ালর এবং পেরি মোনাইয়ের মতো খেলোয়াড়গণ সেশেলসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৬ সালের অক্টোবর মাসে প্রকাশিত র‌্যাঙ্কিংয়ে সেশেলস তাদের ইতিহাসে সর্বোচ্চ অবস্থান (১২৯তম) অর্জন করে এবং ২০২০ সালের ফেব্রুয়ারি মাসে প্রকাশিত র‌্যাঙ্কিংয়ে তারা ২০২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সেশেলসের সর্বোচ্চ অবস্থান হচ্ছে ১৬৮তম (যা তারা ২০০৮ সালে অর্জন করেছিল) এবং সর্বনিম্ন অবস্থান হচ্ছে ১৯৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ সেশেলস জাতীয় ফুটবল দল  ওয়েব্যাক মেশিনে আর্কাইভকৃত ২৫ জুলাই ২০১৮ তারিখে (ইংরেজি)\nক্যাফ-এ সেশেলস জাতীয় ফুটবল দল (ইংরেজি)"}