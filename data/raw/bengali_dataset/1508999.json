{"pageid": 1508999, "title": "চুম দারাং", "url": "https://bn.wikipedia.org/wiki?curid=1508999", "content": "চুম দারাং হলেন একজন ভারতীয় মডেল, অভিনেত্রী, সামাজিক কর্মী, উদ্যোক্তা এবং সুন্দরী প্রতিযোগিতার শিরোপাধারী। তিনি ২০১০ সালে মিস এএপিএসইউ-এর মুকুট জয়লাভ করেছেন এবং পরবর্তীকালে মিস আর্থ ইন্ডিয়া ২০১৬ এবং মিস এশিয়া ওয়ার্ল্ড ২০১৭-এ ভারতের প্রতিনিধিত্ব করেছিলেন। তিনি বাধাই দো এবং বিগ বস ১৮-এ অংশগ্রহণ করার মাধ্যমে পরিচিতি লাভ করেছেন।\n\n\n== সুন্দরী প্রতিযোগিতা ==\n২০০৭ সালে মাত্র ১৬ বছর বয়সে সুন্দরী প্রতিযোগিতার প্রতি চুমের আগ্রহ শুরু হয়। তার যাত্রার একটি বড় মোর ছিল ২০১০ সালে মিস এএপিএসইউ জয়লাভ করা। পরবর্তীকালে তিনি বিভিন্ন জাতীয় ও আন্তর্জাতিক সুন্দরী প্রতিযোগিতায় অংশগ্রহণ করেছেন। তিনি মিস নর্থ ইস্ট ডিভা ২০১৪-এর চূড়ান্ত প্রতিযোগী ছিলেন।\n২০১৫ সালে, তিনি মিস হিমালয় প্রতিযোগিতায় দ্বিতীয় রানার-আপ হয়েছিলেন। অতঃপর চুম মিস আর্থ ইন্ডিয়া ২০১৬ প্রতিযোগিতায় অংশগ্রহণ করেছিলেন, যা মিস আর্থের প্রতিনিধি নির্বাচন করে। তিনি মিস আর্থ ইন্ডিয়া ওয়াটার ২০১৬-এর খেতাব জয়লাভ করেছিলেন। তিনি মিস এশিয়া ওয়ার্ল্ড ২০১৭ সুন্দরী প্রতিযোগিতায় ভারতের প্রতিনিধিত্ব করেছিলেন, যেখানে তিনি ২৪টি দেশের প্রতিযোগীদের সাথে প্রতিদ্বন্দ্বিতা করেছিলেন। উক্ত প্রতিযোগিতায় তিনি পঞ্চম স্থান অর্জন করেন এবং মিস ইন্টারনেট খেতাব জয়লাভ করেছিলেন। চুম মিস টায়রা ইন্ডিয়া ইন্টারন্যাশনাল ২০১৭-এর মুকুট জয়লাভ করছেন। তিনি \"মিস স্পোর্টস গিয়ার\" এবং \"মিস বেস্ট ন্যাশনাল কস্টিউম\" নামে দুটি খেতাবও জয়লাভ করেছিলেন।\n\n\n== অভিনয় ==\n২০২০ সালে, অবিনাশ অরুণ এবং প্রসিত রায় পরিচালিত অ্যামাজন প্রাইম ভিডিওর পাতাল লোক ধারাবাহিকের মাধ্যমে চুম অভিনয় জগতে অভিষেক করেছেন।\n২০২২ সালে, তিনি বাধাই দো চলচ্চিত্রের মধ্য দিয়ে বলিউডে অভিষেক করেছেন, যেখানে তিনি ভূমি পেডনেকর এবং রাজকুমার রাওয়ের পাশাপাশি একটি গুরুত্বপূর্ণ চরিত্রে অভিনয় করেছিলেন। চলচ্চিত্রটিতে তার সমকামী সঙ্গীর চরিত্রে অভিনয় তার সংবেদনশীলতা এবং সত্যতার জন্য অত্যন্ত প্রশংসিত হয়েছিল, যা তাকে ভারতীয় চলচ্চিত্র শিল্পে উদীয়মান প্রতিভা হিসেবে স্বীকৃতি অর্জন করেছিল। একই বছর, তিনি সঞ্জয় লীলা ভণশালীর গঙ্গুবাই কাঠিয়াওয়াডিতেও অভিনয় করেছেন, যেখানে তিনি একজন পতিতার ভূমিকায় অভিনয় করেছিলেন।\n\n\n== অন্যান্য কাজ ==\nচুম তার জন্মভূমি পাসিঘাটে নিজের ক্যাফে \"ক্যাফে চু\" পরিচালনা করেন। একজন সমাজকর্মী হিসেবে চুমকে তার কাজের জন্য অরুণাচল প্রদেশের রাজ্যপাল স্বীকৃতি দিয়েছিলেন।\n\n\n== অভিনয়ের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে চুম দারাং (ইংরেজি)"}