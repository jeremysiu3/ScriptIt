{"pageid": 1311816, "title": "ট্যানিন", "url": "https://bn.wikipedia.org/wiki?curid=1311816", "content": "ট্যানিন (বা ট্যানোয়েডস) হল অ্যাস্ট্রিঞ্জেন্ট, পলিফেনলিক জৈব অণুর একটি শ্রেণী, যা প্রোটিন এবং অ্যামিনো অ্যাসিড এবং অ্যালকালয়েডসহ অন্যান্য বিভিন্ন জৈব যৌগকে আবদ্ধ করে।\nট্যানিন শব্দটি ( অ্যাংলো-নরম্যান ট্যানার থেকে আগত, ওক বাকল) ট্যানিংয়ে (পশুর চামড়া থেকে চামড়াজাত পণ্য উৎপাদন) ওক এবং অন্যান্য ছালের ব্যবহারকে বোঝায়। ব্যাপকভাবে, ট্যানিন শব্দটি যেকোনো বৃহৎ পলিফেনলিক যৌগের ক্ষেত্রে ব্যবহার করা হয়, যাতে পর্যাপ্ত হাইড্রোক্সিল এবং অন্যান্য গ্রুপ (যেমন কার্বক্সিলস ) বিদ্যমান, যারা বিভিন্ন বড় অণুর সাথে শক্তিশালী কমপ্লেক্স গঠন করতে পারে।\nট্যানিন যৌগসমূহ বিভিন্ন প্রজাতির উদ্ভিদে ব্যাপকভাবে পাওয়া যায়, যেখানে তারা শিকার থেকে সুরক্ষায় (কীটনাশক হিসাবে কাজ করে) এবং উদ্ভিদের বৃদ্ধি নিয়ন্ত্রণে সাহায্য করে। অপক্ব ফল, রেড ওয়াইন বা চা খাওয়ার পরে মুখে শুষ্ক এবং ফুসকুড়ি অনুভূতির কারণ হলো ট্যানিন।\nট্যানিনের আণবিক ওজন ৫০০ থেকে ৩,০০০ এর বেশি (গ্যালিক অ্যাসিড এস্টার) এবং ২০,০০০ ডাল্টন (প্রোনথোসায়ানিডিন) পর্যন্ত হতে পারে।\n\n\n=== ব্যবহার ===\nট্যানিন চামড়া ট্যানিং প্রক্রিয়ার একটি গুরুত্বপূর্ণ উপাদান। ওক, মিমোসা, চেস্টনাট এবং ক্যুবরাচো গাছের বাকল গতানুগতিকভাবে ট্যানারি ট্যানিনের প্রাথমিক উৎস হিসেবে ব্যবহৃত, যদিও অজৈব ট্যানিং এজেন্টগুলিও বর্তমানে ব্যবহৃত হচ্ছে এবং বিশ্বের চামড়া উৎপাদনের ৯০ শতাংশের জন্য দায়ী।\nট্যানিন ফেরিক ক্লোরাইড (হয় নীল, নীল কালো বা সবুজ থেকে কালচে-সবুজ) এর সাথে ট্যানিনের ধরন অনুযায়ী বিভিন্ন রঙ তৈরি করে। আয়রন (II) সালফেটের সাথে ট্যানিনের দ্রবণ দ্বারা আয়রন গল কালি উৎপাদন করা হয়।\nট্যানিনগুলি মর্ডান্ট হিসাবেও ব্যবহার করা যেতে পারে, বিশেষ করে তুলোর মতো সেলুলোজ আঁশের প্রাকৃতিক রঞ্জক হিসেবেও এটি কার্যকর। ব্যবহৃত ট্যানিনের ধরন আঁশের চূড়ান্ত রঙের উপর প্রভাব ফেলতে পারে বা নাও পারে।\nতানজানিয়া ইন্ডাস্ট্রিয়াল রিসার্চ অ্যান্ড ডেভেলপমেন্ট অর্গানাইজেশন এবং ফোরিনটেক ল্যাবস কানাডা দ্বারা যৌথভাবে উন্নীত এক ধরনের শিল্পে ট্যানিন ব্যবহার করা হয়। পিনাস রেডিয়াটা ট্যানিন থেকে কাঠের আঠা উৎপাদনের জন্য গবেষণা করা হয়েছে।\nঘনীভূত ট্যানিন যেমন, কুইব্র্যাকো ট্যানিন, এবং হাইড্রোলাইজেবল ট্যানিন (যেমন, চেস্টনাট ট্যানিন), কাঠের কণাবোর্ডের জন্য ফেনল-ফরমালডিহাইড রেজিনে সিন্থেটিক ফেনলের উচ্চ অনুপাত প্রতিস্থাপন করতে সক্ষম বলে মনে করা হয়।\nট্যানিন ইস্পাতে রঙ করার পূর্বে জং ধরা ইস্পাতে প্রলেপ দিয়ে ইস্পাতকে লোহার ট্যানাটে রূপান্তরিত করতে এবং পৃষ্ঠকে সংহত এবং সিল করার জন্য ক্ষয়রোধী প্রাইমার তৈরির জন্য ব্যবহার করা যেতে পারে।\nদ্রবণ থেকে পারদ এবং মিথাইলমারকারি অপসারণের জন্য ট্যানিন দিয়ে তৈরি রেজিনের ব্যবহার নিয়ে গবেষণা করা হয়েছে। সামুদ্রিক পানি থেকে ইউরেনিয়াম পুনরুদ্ধারের জন্য স্থির ট্যানিন দ্বারা পরীক্ষা করা হয়েছে।\n\n\n== আরও দেখুন ==\nপলিফেনল\n\n\n== তথ্যসূত্র ==\n\n\n== বহিঃসংযোগ ==\nট্যানিন: আকর্ষণীয় কিন্তু কখনও কখনও বিপজ্জনক অণু\n (1.41 MB)"}