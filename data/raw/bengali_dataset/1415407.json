{"pageid": 1415407, "title": "সেররো আর্মাসোনেস", "url": "https://bn.wikipedia.org/wiki?curid=1415407", "content": "সেররো আমাসোনেস (স্পেনীয়: Cerro Armazones) আন্দেস পর্বতমালার অন্তর্ভুক্ত চিলির উপকূলীয় পর্বতশ্রেণীর সিয়েররা ভিকুনিয়া ম্যাকেনাতে অবস্থিত একটি পর্বত। এটি চিলির আন্তোফাগাস্তা অঞ্চলের আন্তোফাগাস্তা শহর থেকে মোটামুটি ১৩০ কিমি (৮১ মা) দক্ষিণ-পূর্বে অবস্থিত। পর্বতটি আলোকীয় জ্যোতির্বিজ্ঞান শাস্ত্রের জন্য খুবই সুবিধাজনক একটি অঞ্চলে অবস্থিত, কেননা এই অঞ্চলের সারা বছরের প্রায় ৮৯% সময় ধরে রাতের আকাশ মেঘশূন্য থাকে। ২০১০ সালের ২৬শে এপ্রিল ইউরোপীয় দক্ষিণ মানমন্দির সংস্থাটি সেররো আর্মাসোনেস পর্বতকে দি এক্সট্রিমলি লার্জ টেলিস্কোপ নামক অতিবৃহৎ দূরবীক্ষণ যন্ত্রের নির্মাণস্থল হিসেবে নির্বাচন করে এবং ২০১৪ সালের জুন মাসে দূরবীক্ষণ যন্ত্র ও সংশ্লিষ্ট মানমন্দিরটির নির্মাণকাজ শুরু হয়। ২০২৭ সালে দূরবীক্ষণ যন্ত্রটি দিয়ে প্রথমবারের মতো মহাকাশ অবলোকন (\"প্রথম আলো\") করার পরিকল্পনা আছে। এক্সট্রিমলি লার্জ টেলিস্কোপের নির্মাণকাজ আরম্ভ হবার আগে সেররো আর্মাসোনেস পর্বতের উচ্চতা ছিল ৩,০৬৪ মিটার (১০,০৫২ ফুট), কিন্তু বর্তমানে এর চূড়াটিকে কেটে ফেলা হয়েছে, ফলে শীর্ষস্থ মালভূমিটির উচ্চতা একাধিক মিটার কম।\nসেররো আর্মাসোনেসের পর্বতের ১ কিমি (১ মা) দক্ষিণ-পশ্চিম দিকে ও ২৩০ মি (৭৫৫ ফু) নিচে অবস্থিত প্রতিবেশী পাহাড়টিতে পোলীয় জ্যোতির্পদার্থবৈজ্ঞানিক মানমন্দিরটি (যার নাম সেররো আর্মাসোনেস মানমন্দির) অবস্থিত, যেটি পোল্যান্ডের রাজধানী ওয়ারশ' থেকে পোলীয় বিজ্ঞান পরিষদের নিকলাউস কোপের্নিকুস জ্যোতির্বৈজ্ঞানিক কেন্দ্রটি পরিচালনা করে। এটির পর্যবেক্ষণগুলি আরাউকারিয়া প্রকল্পের অধীনে পরিচালিত হয়।\n\n\n== চিত্রসংগ্রহ ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nপাখির চোখে সেররো পারানাল ও সেররো আর্মাসোনেস পর্বত\n\nটেমপ্লেট:Antofagasta-geo-stub\nটেমপ্লেট:Chile-mountain-stub"}