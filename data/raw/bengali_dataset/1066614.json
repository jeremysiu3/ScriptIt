{"pageid": 1066614, "title": "সংখ্যা (সাময়িকী)", "url": "https://bn.wikipedia.org/wiki?curid=1066614", "content": "সংখ্যা: দ্য ইন্ডিয়ান জার্নাল অফ স্ট্যাটিস্টিকস ইন্ডিয়ান স্ট্যাটিস্টিক্যাল ইনস্টিটিউট দ্বারা প্রকাশিত পরিসংখ্যান বিষয়ক একটি ত্রৈমাসিক পর্যালোচনামূলক বৈজ্ঞানিক গবেষণা সাময়িকী। ১৯৩৩ খ্রিস্টাব্দে আইএসআই-এর প্রতিষ্ঠাতা পরিচালক প্রশান্ত চন্দ্র মহলানবীশ কার্ল পিয়ারসনের বায়মেট্রিকার রূপরেখা নিয়ে এই সাময়িকীটি প্রকাশনা শুরু করেন। মহলানবীশ ছিলেন এই সাময়িকীর প্রধান প্রতিষ্ঠাতা সম্পাদক।\nবছরে যে ছারতি সংখ্যা প্রকাশিত হতো, তার মধ্যে প্রথম দুটি সিরিজ এ হিসেবে প্রকাশিত হতো, যেখানে তাত্ত্বিক পরিসংখ্যান, সম্ভাবনা তত্ত্ব এবং স্টোকাস্টিক প্রক্রিয়া সম্পর্কে লেখা প্রকাশিত হতো। সিরিজ বি হিসেবে প্রকাশিত পরবর্তী দুটি সংখ্যায় ব্যাবহারিক পরিসংখ্যান, অর্থাৎ ব্যাবহারিক সম্ভাবনা তত্ত্ব, প্রয়োগকৃত স্টোকাস্টিক প্রক্রিয়া, একনোমেট্রিক্স এবং পরিসংখ্যানগত কম্পিউটিং সম্পর্কে লেখা থাকত।\nকারেন্ট ইনডেক্স অফ স্ট্যাটিস্টিকস দ্বারা সংখ্যা সাময়িকীটি Core journal হিসেবে বিবেচিত হয়েছে।\n\n\n== প্রকাশনা ইতিহাস ==\nসাংখ্য সর্বপ্রথম ১৯৩৩ খ্রিস্টাব্দের জুনে প্রকাশিত হয়েছিল। ১৯৬১ খ্রিস্টাব্দে জার্নালটি দুটি সিরিজে বিভক্ত হয়: সিরিজ এ যা গাণিতিক পরিসংখ্যান এবং সিরিজ বি পরিসংখ্যান পদ্ধতি এবং প্রয়োগগুলির উপর দৃষ্টি নিবদ্ধ করে। ১৯৭৪ খ্রিস্টাব্দে তৃতীয় সিরিজটি যুক্ত হয়, যা নমুনা জরিপ এবং বিকল্প সংখ্যায় পরিমাণগত অর্থনীতি সম্পর্কে লেখা প্রকাশ করতো। ১৯৭৮ খ্রিস্টাব্দে, পরিমাণগত অর্থনীতির অংশটি সিরিজ ডি হিসেবে প্রকাশ পায়। ১৯৮১ খ্রিস্টাব্দে, সিরিজ বি - ডি সংযুক্ত হয়ে জার্নালটি দুটি সিরিজে ফিরে আসে। ২০০৩ খ্রিস্টাব্দে, সিরিজ এ এবং বি একটি একক জার্নালে পুনরায় সংযুক্ত করা হয়েছিল, তবে ২০০৮ খ্রিস্টাব্দে সেটি আবার বিভক্ত হয়ে যায়। আইএসআই ২০১০ খ্রিস্টাব্দে স্প্রিংজারের মাধ্যমে সিরিজ এ এবং বি প্রকাশনা শুরু করে।\n\n\n== তথ্যসূত্র =="}