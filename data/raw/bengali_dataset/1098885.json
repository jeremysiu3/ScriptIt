{"pageid": 1098885, "title": "অ্যানি খালিদ", "url": "https://bn.wikipedia.org/wiki?curid=1098885", "content": "নূর-উল-আইন \"অ্যানি\" খালিদ (উর্দু: عینی‎‎; জন্ম ২৭শে মার্চ ১৯৮৭) হলেন পাকিস্তানি বংশোদ্ভূত ব্রিটিশ গায়িকা যিনি মূলত পপ সঙ্গীতের জন্য বিখ্যাত। তার একক কণ্ঠের \"মাহিয়া\" গানটি মুক্তি পেলে ২০০৫ সালে পাকিস্তানে তিনি খ্যাতি অর্জন করেন। এই গানটি পরে ২০০৭ সালের ভারতীয় চলচ্চিত্র আওয়ারাপন-এ ব্যবহার করা হয়। গানটি ২০০৫ ও ২০০৬ সালে সবচেয়ে বেশি শোনা পাকিস্তানি সঙ্গীতের রেকর্ড করে।\n\n\n== প্রাথমিক জীবন ==\nমাহিয়া গার্ল নামে সুপরিচিত খালিদ ১৯৮৭ সালের ২৭শে মার্চ পাকিস্তানের লাহোরে জন্মগ্রহণ করেন। তার বাবা কাশ্মীরি বংশোদ্ভূত এবং মা পাকিস্তানে বসবাসকারী একজন ইয়েমেনী বংশোদ্ভূত। অ্যানির ছয় মাস বয়সে তাদের পরিবারটি পাকিস্তান ত্যাগ করে এবং যুক্তরাজ্যের অভিবাসী হয়; কয়েক বছর তার ইস্ট লন্ডনে (লন্ডন) থাকার পরে এসেক্সে স্থানান্তরিত হয়।\n\n\n== কর্মজীবন ==\n\n\n=== সঙ্গীত ===\nখুব কম বয়সেই অ্যানি সঙ্গীত জগতের সুনজর কাড়েন। ২০০৫ সালে তার প্রথমবারের মতো একক কণ্ঠের \"মাহিয়া\" মুক্তি পেলে এটি পাকিস্তানে ব্যাপক জনপ্রিয়তা পায়। পরে এই গানটির রিমিক্স সংস্করণ মহেশ ভাটের ক্রাইম থ্রিলার আওয়ারাপন-এ ব্যবহার করা হয়।\n২০১০ এর ২৫শে নভেম্বর যুক্তরাজ্যের বাজারে তার প্রথম সঙ্গীত মুক্তি পায়। একক কণ্ঠের \"বি মাই বেবি\" শিরোনামের এই গানটিতে ব্রিটিশ ডিজে জাজ জুলসের রিমিক্সের ফিচারিং রয়েছে। একজন শিল্পীর কোন সঙ্গীতে অন্য আরেকজন শিল্পীর অল্প সময়ের জন্য উপস্থিতিকে অর্থাৎ অতিথির মতো আবির্ভাবকে সঙ্গীত জগতের ভাষায় ফিচারিং বলা হয়।\nএকটি দাতব্য অনুষ্ঠানে সাক্ষাৎ হওয়ার পর খালিদ তার একক \"জাস্ট থ্রি ওয়ার্ডস\"-এর জন্য ব্রিটিশ-নরওয়েজীয় বালক ব্যান্ড দল এ-ওয়ানের সাথে কাজ করেন এবং পারফর্মের উদ্দেশ্যে তাদের সাথে নরওয়ে ও যুক্তরাজ্য সফরে যান। ২০১১ সালে খালিদ পাকিস্তান মিডিয়া অ্যাওয়ার্ডসের জন্য সেরা মহিলা গায়ক হিসেবে মনোনীত হন।\n২০১৩ সালের সেপ্টেম্বরে বিনি ম্যান-এর ফিচারিংযুক্ত তার একক \"বুম বুম ড্যানজে\" মুক্তি পায়।\n\n\n=== মডেলিং ===\nখালিদ বিএনএস কুচারের বিজ্ঞাপনের জন্য ২০১০ সালে লোরিয়েল ফ্যাশন উইকে এবং ফ্যাশন ডিজাইনার অমর বেলালের বিজ্ঞাপনের জন্য ২০১১ সালে র‍্যাম্পে হাটেন। \"লুক\" ম্যাগাজিনের জুন ২০১১ সংস্করণে তার ফিচার বেরিয়েছিল। একই মাসে লাহোরে তিনি \"একে লাউঞ্জ\" নামে নিজের একটি ক্যাফের যাত্রা শুরু করেন।\n\n\n=== দাতব্য কার্যক্রম ===\nঅ্যানি পাকিস্তানের বন্যার্তদের ত্রাণের জন্য তহবিল সংগ্রহের উদ্যোগ গ্রহণ করেন। তার এই প্রচেষ্টার পর ২০১১ সালে তাকে নরওয়ের রেডক্রসের শুভেচ্ছা দূত নিযুক্ত করা হয়।\n\n\n== ব্যক্তিগত জীবন ==\nঅ্যানি খালিদ ২০১২ সালের জুলাইয়ে মালিক নওরিদ আওয়ানের সাথে বিবাহ বন্ধনে আবদ্ধ হন। লাহোরে প্রায় নিভৃতেই কেবল পারিবারিক সদস্যদের উপস্থিতিতে এ বিয়ে অনুষ্ঠান সম্পন্ন হয়। কিন্তু পরে এই দম্পতির বিচ্ছেদ ঘটে। ২০১৪ সালের ২৬শে ডিসেম্বর অ্যানি সাদ আহমেদ খানকে বিয়ে করেন। লাহোরে বিয়ের অনুষ্ঠানটি সম্পন্ন হয়। এই দম্পতির একটি কন্যা সন্তান রয়েছে।\n\n\n== ডিসকোগ্রাফি ==\n\n\n=== অ্যালবাম ===\n\n\n=== একক ===\n\"মাহিয়া\" (রিমিক্স) - আওয়ারাপন (২০০৭)\n\"তেনু তাকিয়া\", আরএনবি-র ফিচারিং (২০০৮)\n\"জাস্ট থ্রি ওয়ার্ডস\", featuring এ-ওয়ান-এর ফিচারিং (২০১২)\n\"ভরি ভরি জওয়াঁ\", \"হামভি অ্যাসল্ট\" (২০১৩)\n\"ভোট ফর চান্স\" পিটিআই সঙ (২০১৪)\n\"বুম বুম ড্যানজে\", বিনি ম্যান এর ফিচারিং; ব্রান্ড অ্যাম্বাসেডর (২০১৪)\n\"কিয়া এহি পিয়ার হ্যায়\" বাহাদুরাবাদ (২০১৪)\n\"তুঝে ইয়াদ কিয়া\", \"সাদা হক ইটথে রাখ\" (২০১৪)\n\"থারকি সালা\" \"দ্য প্রফ্লিগেটর\" (২০১৪)\n\"তু ওয় তো নাহি\" \"গানস্টার হিরোস\" (২০১৪)\n\"পার্টি করলো\" \"জান এ জান\" ওভারকিল মাফিয়া (২০১৫)\n\"বি মাই বেবি\", গোল্ডেন এক্স (২০১৫)\n\"প্রিন্সেস\" জেট সেট রেডিও (২০১৫)\n\"লিসেন (তুঝ সে মেরি জান হ্যায়)\" বাইনারি ডোমেইন (২০১৫)\n\"কালি রাত\" ইয়ং তরঙ (২০১৬)\n\"ডু ইউ সি মি\" রোবোট টু (২০১৫)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে Annie (ইংরেজি)"}