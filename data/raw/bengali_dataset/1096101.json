{"pageid": 1096101, "title": "মাজদুদ্দিন ইবন তাইমিয়্যাহ", "url": "https://bn.wikipedia.org/wiki?curid=1096101", "content": "আবুল বারাকাত মাজদুদ্দিন ইবন তাইমিয়্যাহ (১১৯৪-১২৫৫ খ্রি.)\n(আরবি : عبد السلام بن عبد الله بن الخضر بن محمد بن تيمية الحراني، أبو البركات مجد الدين‎) ছিলেন একজন ফকিহ, মুহাদ্দিস, মুফাস্সির। তিনি ছিলেন শিহাবুদ্দিন আবদুল হালিম ইবন তাইমিয়ার পিতা এবং তাকিউদ্দীন ইবন তাইমিয়ার দাদা।\nতিনি খ্যাতনামা হাম্বালি ফকিহ ছিলেন।  \nতাঁর দুই সন্তান ছিলো : শিহাবুদ্দিন আবদুল হালিম (মৃ. ১২৮৪ খ্রি.) এবং ফখরুদ্দিন (মৃ. ১২২৫ খ্রি.)।\n\n\n== জীবনী : জন্ম, হাররান ও মাযহাবে অবস্থান ==\nতিনি ৫৯০ হিজরিতে হাররানে জন্মগ্রহণ করেন। হাররান শহর ছিলো  রুম সালতানাতের অংশ; বর্তমানে হাররান সিরিয়া ও তুরস্ক সীমান্তে অবস্থিত শানলিউরফা প্রদেশের অন্তর্গত।  ইসলামিক পিরিয়ডে হাররান ‘দিয়ার মুদারে’র অন্তর্গত ছিলো।\nমোঙ্গলদের দ্বারা ধ্বংসযজ্ঞের স্বীকার হওয়ার পূর্বে হাররান হাম্বালি মাদরাসা ও ঐতিহ্যের জন্য বিখ্যাত ছিলো।  \n\nতিনি ছিলেন ইবন কুদামা এবং ইমাম গুনাইমার ছাত্র।\nতিনি মাযহাবে ‘আল-মাজদ’ হিসেবে পরিচিত। হাম্বালি মাযহাবে ‘আশ-শাইখাইন’ বলতে ইমাম আহমদ ইবন কুদামা এবং মাজদুদ্দিন ইবন তাইমিয়্যাহকে বুঝানো হয়।\n\n\n== বই ==\nতাঁর রচিত বিখ্যাত কিতাবের মধ্যে রয়েছে—\n১। আল-হিদায়ার শারহ্,\n২। আল-মুহাররার— এর জনপ্রিয় ব্যাখ্যাগ্রন্থের মধ্যে রয়েছে : তাঁর নাতি ইবন তাইমিয়া কর্তৃক রচিত ‘আত-ত্বালিক আল-মুক্বাররার’ এবং ইবন রজবের ‘শারহুল মুহাররার’;\n৩। মুনত্বকা আল-আখবার— এর বিখ্যাত শারহ্ হলো, ইমাম আশ-শাওকানি রচিত ‘নাইলুল আওতার’;\n৪। আল-মুসওয়াদ্দাহ লি উসুলিল ফিকহ্। \n\n\n== তথ্যসূত্র =="}