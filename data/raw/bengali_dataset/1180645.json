{"pageid": 1180645, "title": "দক্ষিণ-পূর্ব এশিয়ার ভারতীয়করণ", "url": "https://bn.wikipedia.org/wiki?curid=1180645", "content": "প্রথম শতাব্দীতে, ভারতীয় সংস্কৃতি দক্ষিণ-পূর্ব এশিয়া অঞ্চলে প্রবেশ করতে শুরু করে। এই অঞ্চলগুলিতে ভারতীয় সংস্কৃতির বিস্তারকে, ভারতীয়করণ(Indianization) শব্দটি দেওয়া হয়েছিল। শব্দটি ফরাসি প্রত্নতাত্ত্বিক, জর্জ কোয়েডস তার রচনা Histoire ancienne des états Hindouisés d'Extrême-Orient—হিস্তোয়া অন্সিএন্ দে এতাৎ হিন্দুইসে দ'এক্স্ট্রেমে-ওরিএন্ৎ (সুদূর প্রাচ্যের হিন্দু রাজ্যগুলির প্রাচীন ইতিহাস) -এর দ্বারা তৈরি করেছিলেন। তিনি এটিকে একটি সংগঠিত সংস্কৃতির সম্প্রসারণ হিসাবে সংজ্ঞায়িত করেছিলেন যা ভারতীয় রাজকীয়, হিন্দু এবং বৌদ্ধধর্ম এবং সংস্কৃত ভাষাপ্রভাবের উপর ভিত্তি করে তৈরি  হয়েছিল। বৃহত্তর ভারতের একটি অংশ হয়ে ওঠার প্রভাবে বহু সংখ্যক জাতির উদ্ভব হয় ও সাংস্কৃতিক বিস্তার হয়, দক্ষিণ-পূর্ব এশিয়ার সংস্কৃতকরণ হয়, ভারতীয়কৃত রাজ্যের উত্থান হয়, দক্ষিণ-পূর্ব এশিয়ায় হিন্দুধর্মের বিস্তার এবং বৌদ্ধ ধর্মের রেশম পথের দ্বারা সম্প্রসারণ ঘটে। মালয়, থাই, ফিলিপাইন এবং ইন্দোনেশীয় ভাষায় ভারতীয় সম্মানার্থক গৃহীত হয়েছিল। ভারতীয় প্রবাসী, উভয় ঐতিহাসিকভাবে (PIO বা ভারতীয়-বংশোদ্ভূত ব্যক্তি) এবং বর্তমানকালে (NRI বা অনাবাসী ভারতীয়), ভূ-রাজনৈতিক, কৌশলগত, বাণিজ্য, সাংস্কৃতিক ঐতিহ্য এবং অর্থনৈতিক দিকগুলির পরিপ্রেক্ষিতে এই অঞ্চলে একটি চলমান মূল ভূমিকা পালন করেন, বেশিরভাগ দক্ষিণ-পূর্ব এশিয়ার দেশগুলোয় বিশাল সংখ্যক জাতিগত চীনা সংখ্যালঘুদের পাশাপাশি বিশাল সংখ্যক ভারতীয় সম্প্রদায়ও বিদ্যমান।"}