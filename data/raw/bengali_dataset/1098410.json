{"pageid": 1098410, "title": "আর্গিনিস চিলদ্রেনি", "url": "https://bn.wikipedia.org/wiki?curid=1098410", "content": "লার্জ সিলভারস্ট্রাইপ (বৈজ্ঞানিক নাম: Argynnis childreni (Gray)) এক বড় আকারের প্রজাপতি। এরা নিমফ্যালিডি পরিবার এবং হেলিকোনিনি উপগোত্রের সদস্য। এই প্রজাতির সামনের ডানাগুলি প্রধানত কালো দাগ সহ হলদে-কমলা রঙের, অপরদিকে পিছনের ডানাগুলি নীল মার্জিন সহ বাদামী বর্নের এবং অনেকগুলি সাদা ডোরা দাগ দেখা যায়।\n\n\n== আকার ==\nলার্জ সিলভারস্ট্রাইপ প্রসারিত অবস্থায় ডানার আকার ৭৫-১০০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত লার্জ সিলভারস্ট্রাইপ এর উপপ্রজাতি হল-\n\nArgynnis childreni sakontala (Kollar, [1848]) – Himachal Large Silverstripe\nArgynnis childreni childreni (Gray, [1831]) – Himalayan Large Silverstripe\n\n\n== বিস্তার ==\nএই প্রজাতি ভারত এর জন্মু কাশ্মীর থেকে অরুণাচল প্রদেশ পর্যন্ত, ভুটান, পাকিস্তান এবং উত্তর মায়ানমার এর বিভিন্ন অঞ্চলে দেখা যায়।\n\n\n== তথ্যসূত্র =="}