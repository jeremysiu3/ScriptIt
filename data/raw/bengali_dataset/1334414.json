{"pageid": 1334414, "title": "নিশা ওয়ার্সি", "url": "https://bn.wikipedia.org/wiki?curid=1334414", "content": "নিশা ওয়ার্সি (জন্ম ৯ই জুলাই ১৯৯৫) হরিয়ানার সোনিপথের একজন ভারতীয় ফিল্ড হকি খেলোয়াড়। তিনি ২০২০ গ্রীষ্মকালীন অলিম্পিকে (টোকিও অলিম্পিক) অংশ নিয়েছিলেন।\n\n\n== প্রাথমিক জীবন ==\nছোটবেলায় নিশা ওয়ার্সির আকাঙ্খা ছিল পরিমিত। খেলাধুলায় অংশ নেওয়ার ইচ্ছা তাঁর সবসময়ই প্রবল ছিল, কিন্তু তিনি এটা এমনভাবে করতে চেয়েছিলেন যাতে তাঁর বাবা-মায়ের জমানো অর্থ নষ্ট না হয়। তাঁর পরিবারের অনেক কিছু করতে পারার ক্ষমতা ছিল না, তাই খেলাধুলার মাধ্যমে অর্থ উপার্জনের যে কোনও সুযোগের সর্বদা কদর করা হত। তিনি হকি খেলার সিদ্ধান্ত নিয়েছিলেন। ২০১৫ সালে তাঁর বাবা, সোহরাব আহমেদের স্ট্রোক হয়েছিল, তার আগে তিনি একজন দর্জি ছিলেন। পক্ষাঘাতগ্রস্ত হয়ে পড়ার পর তিনি চাকরি ছেড়ে দিতে বাধ্য হন। নিশা রেলওয়েতে চাকরি পাবার আগে তাঁর মা, মাহরুন, কয়েক বছর ধরে একটি ফোম তৈরির কারখানায় কাজ করেছিলেন।\nএক পর্যায়ে সামাজিক বাধা নিশাকে খেলা ছেড়ে দিতে বাধ্য করে। যাইহোক, তাঁর প্রশিক্ষক সিওয়াচ তাঁর বাবা-মাকে তাঁর স্বপ্ন পূরণের অনুমতি দিতে রাজি করান। অল্পদিনই তাঁকে খেলার বাইরে থাকতে হয়েছিল। তাঁর অনুশীলনের মাঠটি প্রায় ৩০ মিনিট দূরত্বে ছিল এবং তাঁকে ভোর ৪.৩০ টের মধ্যে বাড়ি থেকে বেরোতে হত। নিশা একা যেতে ভয় পেতেন। নিশার বাবা তাঁকে তাঁর সাইকেলে নামিয়ে দিতেন। তাঁর মা সকাল ৪টেয় ঘুম থেকে উঠতেন এবং নিজের প্রতিদিনের কাজ শুরু করতেন। তার মধ্যে ছিল নিশাকে ঘুম থেকে তুলে খাবার তৈরি করে দেওয়া। ধীরে ধীরে, নিশা হরিয়ানা দল এবং পরে রেলওয়ে ইউনিটের নিয়মিত সদস্য হয়ে ওঠেন। তাঁর উপার্জন বাড়ির জীবনযাত্রাকে অনেক বেশি আরামদায়ক করে তুলেছে।\n\n\n== খেলোয়াড় জীবন ==\n২০১৯ সালে হিরোশিমায় এফআইএইচ ফাইনাল সিরিজে নিশা নিজের আন্তর্জাতিক অভিষেক করেছিলেন এবং তখন থেকে নয় বার দেশের হয়ে খেলেছেন। বিশ্বের অন্যান্য দেশের মতো, অতিমারীর ঘটনা নিশার জন্যও সহজ ছিল না। তিনি গত দেড় বছরের বেশিরভাগ সময় সাইয়ের দক্ষিণ সেন্টারে জাতীয় শিবিরে কাটিয়েছিলেন। ২০২১ সালে নিশা টোকিও অলিম্পিকের স্বপ্ন দেখছিলেন। তাঁর হকি সতীর্থদের সাথে হস্ত সংযুক্ত করে দেশ ও তাঁর পিতামাতাকে গর্বিত করে, তিনি বিজয় মঞ্চে দাঁড়ানোর স্বপ্ন দেখেন। আন্তর্জাতিক প্রেক্ষাপটে, নিশা একটু দেরীতেই শুরু করেছিলেন, জুনিয়র ভারতীয় দলে তাঁর জায়গা হবার সময় পেরিয়ে গিয়েছিল।\n\n\n== তথ্যসূত্র ==\n\n\n== বহিঃসংযোগ ==\nনিশা ওয়ার্সি at FIH (ইংরেজি)\nঅলিম্পিডিয়ায় নিশা ওয়ার্সি (ইংরেজি)\nনিশা ওয়ার্সি  ওয়েব্যাক মেশিনে আর্কাইভকৃত ১১ মার্চ ২০২৩ তারিখে হকি ইণ্ডিয়াতে\nটেমপ্লেট:ভারত এফএইচডব্লিউ স্কোয়াড ২০২০ গ্রীষ্মকালীন অলিম্পিক\nটেমপ্লেট:ভারত এফএইচডব্লিউ স্কোয়াড ২০২২ এশিয়া কাপ\nটেমপ্লেট:ভারত এফএইচডব্লিউ স্কোয়াড ২০২২ বিশ্ব কাপ\nটেমপ্লেট:ভারত এফএইচডব্লিউ স্কোয়াড ২০২২ কমনওয়েলথ গেমস"}