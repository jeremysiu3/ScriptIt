{"pageid": 1044631, "title": "মুনকার ও নাকির", "url": "https://bn.wikipedia.org/wiki?curid=1044631", "content": "মুনকার ও নাকির (আরবি: منكر ونكير) (বাংলা অর্থ \"অস্বীকারকারী এবং তিরস্কারকারী\") দুজন ফেরেশতার নাম। যার অর্থ অপরিচিত বিকট চেহারাসম্পন্ন। কবরে এসে মৃত ব্যক্তিকে প্রশ্নকারী দুইজন ফেরেশতা যাদের অদ্ভুত চেহারা ও ভীতিপ্রদ অবয়বের কারণে এই রুপ নাম দেয়া হয়েছে। তারা উভয়ই মৃত ব্যক্তির নিকট অপরিচিত।\n\n\n== বর্ননা ==\nমুনকার ও নাকির ফেরেশতাদ্বয় কালো বর্ণের ও নীল চক্ষুবিশিষ্ট হবে। হাদিস এসেছে রাসূল (সাঃ) বলেছেন,\nإِذَا قُبِرَ الْمَيِّتُ – أَوْ قَالَ أَحَدُكُمْ أَتَاهُ مَلَكَانِ أَسْوَدَانِ أَزْرَقَانِ يُقَالُ لأَحَدِهِمَا الْمُنْكَرُ وَالآخَرُ النَّكِيرُ\nমৃত লোককে বা তোমাদের কাউকে যখন কবরের মধ্যে রাখা হয় তখন কালো বর্ণের এবং নীল চোখ বিশিষ্ট দু’জন ফেরেশতা আসেন তার নিকট। তাদের মধ্যে একজনকে মুনকার এবং অন্যজনকে নাকির বলা হয়। [সুনানে তিরমিযী, হাদিস: ১০৭১]\nতারা মৃতকে প্রশ্ন করবেন। যারা সে প্রশ্নের উত্তর দিতে পারবে তারা জান্নাতের নেয়ামত ভোগ করতে থাকবে। আর যারা উত্তর দিতে ব্যর্থ হবে তারা জাহান্নামের শাস্তি ভোগ করতে থাকবে।\n\n\n== কবরে যে সকল প্রশ্ন করবেন ==\nমুসলমানরা বিশ্বাস করে যে, কোনও ব্যক্তি মারা যাওয়ার পরে তার মৃত্যু দেহ জানাজা এবং দাফন শেষ করে কবর দেয়া হয় এবং তার আত্মা বারযাখ নামক একটি যায়গার রাখা হয়। মৃত দেহর জানাজা এবং দাফন শেষ করার পর মুনকার ও নাকির মৃত আত্মাকে কবরে করিয়ে তিনটি প্রশ্ন জিজ্ঞাসা করবেনঃ\n\nতোমার রব কে?\nতোমার দীন (ধর্ম) কি ছিল?\nতোমার নবী কে?\nযারা এই প্রশ্নগুলোর উত্তর দিতে পারবে, তাদের কবরের সঙ্গে জান্নাতের যোগাযোগ স্থাপন করে দেয়া হবে। জান্নাতের হাওয়া এবং সুঘ্রাণ তাদের কবরে আসতে থাকবে। আর যারা কবরের সংক্ষিপ্ত বিচারালয়ের ৩টি প্রশ্নের উত্তর দিতে ব্যর্থ হবে, তারা তাদের কর্ম অনুযায়ী কিয়ামত অনুষ্ঠিত হওয়ার আগ পর্যন্ত শাস্তি ভোগ করতে থাকবে। মুসলমানদের এটা বিশ্বাস রয়েছে যে, জাহান্নামের আগুন বারযাখ থেকে দেখা যায় এবং এর ফলে সৃষ্ট আধ্যাত্মিক যন্ত্রণায় তাদের আত্মা একসময় শুদ্ধ হবে।\n\n\n== আরও দেখুন ==\nবারযাখ\nকবরের শাস্তি\n\n\n== তথ্যসূত্র =="}