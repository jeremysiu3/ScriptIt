{"pageid": 1415282, "title": "দ্য সুপার মারিও ব্রোস. মুভি", "url": "https://bn.wikipedia.org/wiki?curid=1415282", "content": "দ্য সুপার মারিও ব্রোস. মুভি (ইংরেজি: The Super Mario Bros. Movie) নিনটেন্ডোর মারিও ভিডিও গেম ফ্র্যাঞ্চাইজি অবলম্বনে নির্মিত ২০২৩ সালের মার্কিন অ্যানিমেটেড রোমাঞ্চকর হাস্যরসাত্মক চলচ্চিত্র। ইউনিভার্সাল পিকচার্স, ইলুমিনেশন ও নিনটেন্ডো প্রযোজিত ও ইউনিভার্সাল পরিবেশিত চলচ্চিত্রটির চিত্রনাট্য লিখেছেন ম্যাথু ফোজেন এবং এটি পরিচালনা করেছেন অ্যারন হোরভাথ ও মাইকেল জেলেনিক। এতে বিভিন্ন চরিত্রের জন্য কণ্ঠ দিয়েছেন ক্রিস প্রাট, আনিয়া টেইলর-জয়, চার্লি ডে, জ্যাক ব্ল্যাক, কিগান-মাইকেল কি, সেথ রোজেন ও ফ্রেড আর্মিসেন।\n২০২৩ সালের ১লা এপ্রিল লস অ্যাঞ্জেলেসের রিগাল এলএ লাইভে চলচ্চিত্রটির উদ্বোধনী প্রদর্শনীয় হয় এবং ৫ই এপ্রিল মার্কিন যুক্তরাষ্ট্রে মুক্তি পায়। চলচ্চিত্রটি মিশ্র সমালোচনা অর্জন করে। এটি বিশ্বব্যাপী ১.৩৬ বিলিয়ন মার্কিন ডলার আয় করে এবং অ্যানিমেটেড চলচ্চিত্র হিসেবে প্রথম সপ্তাহে বিশ্বব্যাপী সর্বোচ্চ আয় ও ভিডিও গেম অবলম্বনে নির্মিত সর্বোচ্চ আয়কারী চলচ্চিত্র-সহ একাধিক বক্স অফিস রেকর্ড ভেঙ্গে দেয়। এটি ২০২৩ সালের দ্বিতীয় সর্বোচ্চ আয়কারী চলচ্চিত্র, তৃতীয় সর্বোচ্চ আয়কারী অ্যানিমেটেড চলচ্চিত্র এবং ইলুমিনেশন প্রযোজিত সর্বোচ্চ আয়কারী চলচ্চিত্র। ৮১তম গোল্ডেন গ্লোব পুরস্কারে চলচ্চিত্রটি শ্রেষ্ঠ অ্যানিমেটেড চলচ্চিত্র-সহ তিনটি বিভাগে মনোনয়ন লাভ করে।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে দ্য সুপার মারিও ব্রোস. মুভি   (ইংরেজি)\nবক্স অফিস মোজোতে দ্য সুপার মারিও ব্রোস. মুভি (ইংরেজি) \nমেটাক্রিটিকে দ্য সুপার মারিও ব্রোস. মুভি  (ইংরেজি)\nরটেন টম্যাটোসে দ্য সুপার মারিও ব্রোস. মুভি (ইংরেজি)"}