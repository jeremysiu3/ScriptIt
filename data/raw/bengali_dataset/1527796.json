{"pageid": 1527796, "title": "রজনী শর্মা (জিমন্যাস্ট)", "url": "https://bn.wikipedia.org/wiki?curid=1527796", "content": "রজনী শর্মা (জন্ম: ১০ই জানুয়ারি ১৯৮৪) একজন প্রাক্তন ভারতীয় রিদমিক জিমন্যাস্ট। তিনি আন্তর্জাতিক প্রতিযোগিতায় দেশের হয়ে প্রতিনিধিত্ব করেছিলেন।\n\n\n== জীবনী ==\n২০০৩ সালে বাকুতে অনুষ্ঠিত বিশ্বকাপে রজনীর অভিষেক হয়। পাঞ্জাবের রজনী শর্মা, ২০০৩ সালের ৩০শে ডিসেম্বর, মোহালিতে জাতীয় জিমন্যাস্টিকস চ্যাম্পিয়নশিপে সেরা রিদমিক জিমন্যাস্ট নির্বাচিত হয়েছিলেন, তিনি ভারতের জাতীয় চ্যাম্পিয়ন হয়েছিলেন। ২০০৪ সালের এপ্রিলে তিনি আবার আজারবাইজানের রাজধানীতে অনুষ্ঠিত বিশ্বকাপে অংশগ্রহণ করেন।\n২০০৫ সালে তিনি বাকুতে অনুষ্ঠিত বিশ্ব চ্যাম্পিয়নশিপের জন্য নির্বাচিত হন। ৬ই অক্টোবর বাকুতে ২৭তম রিদমিক জিমন্যাস্টিকস ওয়ার্ল্ড চ্যাম্পিয়নশিপের রিবন দল প্রতিযোগিতায় ভারতের রজনী শর্মা নৃত্য পরিবেশন করেন। সেখানে জসান দীপ কৌর, কোমল ঈশ্বর নাহার এবং সুরেখা রানার সাথে তিনি দলগতভাবে ৩১তম স্থান অধিকার করেছিলেন। তিনি অল-অ্যারাউণ্ডে ১২০তম স্থান, দড়িতে ১০৯তম স্থান, ক্লাবে ১১০তম স্থান এবং রিবনে ১০৯তম স্থান অধিকার করেছিলেন।\nএক বছর পর তিনি মেলবোর্নে অনুষ্ঠিত কমনওয়েলথ গেমসের জন্য নির্বাচিত হন, যেখানে তিনি দলগতভাবে ৭ম এবং অল-অ্যারাউণ্ডে ২৬তম স্থান অর্জন করেন।\n\n\n== তথ্যসূত্র =="}