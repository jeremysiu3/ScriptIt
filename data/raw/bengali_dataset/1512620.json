{"pageid": 1512620, "title": "রোশনি দিনাকার", "url": "https://bn.wikipedia.org/wiki?curid=1512620", "content": "রোশনি দিনাকার (উচ্চারণ: rɔːʃnɪ ðɪnɛkɛr) একজন ভারতীয় পরিচ্ছদ পরিকল্পক এবং চলচ্চিত্র নির্মাতা। তিনি কন্নড়, তামিল এবং তেলুগু চলচ্চিত্র শিল্পে পোশাক পরিকল্পক হিসেবে কাজ করেছেন। ২০১৮ সালে মালয়ালম চলচ্চিত্র \"মাই স্টোরি\" দিয়ে তাঁর পরিচালনায় আত্মপ্রকাশ।\n\n\n== ব্যক্তিগত জীবন ==\nরোশনি দিনাকারের জন্ম ভারতের কোড়গু জেলার মাদিকেরিতে। তাঁর বাবা ও মায়ের নাম ছিল যথাক্রমে টমি ম্যাথিউ এবং আশা টমি। তাঁর বাবা কেরালার কোট্টায়ামের রামাপুরমের অধিবাসী ছিলেন। তিনি বেঙ্গালুরুতে পড়াশোনা করেছেন। তাঁর বিবাহ হয়েছে ও ভি দিনকরের সাথে। তাঁদের দুটি সন্তান রয়েছে — আদিত্য এবং আরুশ দিনকর।\n\n\n== কর্মজীবন ==\nচলচ্চিত্র জগতে প্রবেশের আগে রোশনি দিনাকার কর্পোরেট জগতে কাজ করতেন। ২০০২ সাল থেকে তিনি দক্ষিণ ভারতীয় ভাষার চলচ্চিত্রে পোশাক পরিকল্পক হিসেবে চলচ্চিত্র জগতে তাঁর কর্মজীবন শুরু করেন। তিনি পোশাক পরিকল্পক ভানু আথাইয়ার দ্বারা অনুপ্রাণিত হয়েছিলেন। কন্নড় চলচ্চিত্র \"শুভম\"-এ পোশাক পরিকল্পনার মাধ্যমে ছবির জগতে তাঁর আত্মপ্রকাশ। তিনি টি এস নাগাভরন পরিচালিত কাল্লারালি হুওয়াগি -তে তাঁর কাজের জন্য সেরা পোশাক পরিকল্পক (২০০৬ - ২০০৭) হিসাবে কর্ণাটক রাজ্য চলচ্চিত্র পুরস্কার জিতেছেন। তিনি একজন পোশাক পরিকল্পক হিসেবে ৫০টিরও বেশি ছবিতে কাজ করেছেন। তিনি পৃথ্বীরাজ সুকুমারন এবং পার্বতী অভিনীত \"মাই স্টোরি\" নামে মালয়ালম ছবি দিয়ে পরিচালনায় আত্মপ্রকাশ করেন। ২০১৭ সালের ১লা নভেম্বর পর্তুগালে এই ছবির চিত্রগ্রহণ শুরু হয় এবং ছবিটি ২০১৮ সালের ৬ই জুলাই তারিখে মুক্তি পায়। দিনকর একই সঙ্গে ছবিটির পরিচ্ছদ পরিকল্পক  এবং প্রযোজকও ছিলেন।\n২০১৮ সালে, তিনি জানান যে তিনি মেটামরফোসিস নামে একটি ছবিতে কাজ করছেন, যেটি তিনজন নারীকে নিয়ে তৈরি। ২০১৯ সালের অক্টোবরে, দিনকর ২ স্ট্রোক নামে একটি মালয়ালম অ্যাকশন চলচ্চিত্র পরিচালনা করছিলেন। তিনি মালয়ালম চলচ্চিত্র জগতের প্রথম মহিলা যিনি অ্যাকশন চলচ্চিত্র পরিচালনা করেছেন।\n\n\n== চলচ্চিত্র তালিকা ==\nরোশনি যেসব চলচ্চিত্রে কাজ করেছেন তার থেকে কিছু  তালিকাকারে নিচে দেওয়া হল:\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রোশনি দিনাকার (ইংরেজি)"}