{"pageid": 1033863, "title": "হোর্হে কুয়েঙ্কা", "url": "https://bn.wikipedia.org/wiki?curid=1033863", "content": "হোর্হে কুয়েঙ্কা বারেনো (স্পেনীয় উচ্চারণ: [ˈxoɾxe ˈkwenka], স্পেনীয়: Jorge Cuenca; জন্ম: ১৭ নভেম্বর ১৯৯৯; হোর্হে কুয়েঙ্কা নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর সেহুন্দা দিভিসিওনের ক্লাব আলমেরিয়া এবং স্পেন অনূর্ধ্ব-২১ দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলে থাকেন।\n২০১৫–১৬ মৌসুমে, স্পেনীয় ফুটবল ক্লাব আলকোরকোনের যুব পর্যায়ের হয়ে খেলার মাধ্যমে কুয়েঙ্কা ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, প্রথমে স্পেনীয় ক্লাব আলকোরকোন বি-এর হয়ে খেলার মাধ্যমে এবং পরবর্তীতে আলকোরকোনের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, আলকোরকোনের হয়ে তিনি ৫ ম্যাচে অংশগ্রহণ করেছেন। অতঃপর ২০১৭–২০ মৌসুমে তিনি স্পেনীয় ক্লাব বার্সেলোনা বি-এ যোগদান করেছেন, বার্সেলোনা বি-এর সাথে চুক্তিবদ্ধ থাকাকালীন তিনি বার্সেলোনায় অন্তর্ভুক্ত হয়েছিলেন, তবে সেখানে তিনি একটি ম্যাচেও অংশগ্রহণ করেননি। বার্সেলোনা বি-এ ৩ মৌসুম অতিবাহিত করার পর ভিয়ারিয়ালের সাথে চুক্তি স্বাক্ষর করেছেন। ২০২০–২১ মৌসুমে, তিনি ধারে ভিয়ারিয়াল হতে আলমেরিয়ায় যোগদান করেছেন।\n২০১৭ সালে, কুয়েঙ্কা স্পেন অনূর্ধ্ব-১৯ দলের হয়ে স্পেনের বয়সভিত্তিক পর্যায়ে অভিষেক করেছিলেন।\nদলগতভাবে, কুয়েঙ্কা এপর্যন্ত ১টি শিরোপা জয়লাভ করেছেন, যা তিনি বার্সেলোনা বি-এর হয়ে জয়লাভ করেছেন।\n\n\n== প্রারম্ভিক জীবন ==\nহোর্হে কুয়েঙ্কা বারেনো ১৯৯৯ সালের ১৭ই নভেম্বর তারিখে স্পেনের মাদ্রিদে জন্মগ্রহণ করেছেন এবং সেখানেই তার শৈশব অতিবাহিত করেছেন। তার ছোট ভাই দাবিদ কুয়েঙ্কাও একজন ফুটবল খেলোয়াড়।\n\n\n== আন্তর্জাতিক ফুটবল ==\nকুয়েঙ্কা স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৭ সালের ১৪ই নভেম্বর তারিখে তিনি পর্তুগাল অনূর্ধ্ব-১৯ দলের বিরুদ্ধে এক প্রীতি ম্যাচে স্পেন অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হোর্হে কুয়েঙ্কা  (ইংরেজি)  \nসকারবেসে হোর্হে কুয়েঙ্কা (ইংরেজি) \nবিডিফুটবলে হোর্হে কুয়েঙ্কা  (ইংরেজি)  \nওয়ার্ল্ডফুটবল.নেটে হোর্হে কুয়েঙ্কা (ইংরেজি) \nইএসপিএন এফসিতে হোর্হে কুয়েঙ্কা (ইংরেজি)"}