{"pageid": 1402891, "title": "সিরাজুল ইসলাম (কবি)", "url": "https://bn.wikipedia.org/wiki?curid=1402891", "content": "সিরাজুল ইসলাম (২ সেপ্টেম্বর ১৯৩০ — ৯ জুন ২০০২) ছিলেন বাংলার একজন মুসলিম মরমী কবি। তিনি বিটিভি ও পূর্ব পাকিস্তান রেডিওর গীতিকার হিসেবে কাজ করেছিলেন। \"আল্লাহু আল্লাহু তুমি জাল্লে জালালুহু\", \"নবী মোর পরশমণি\" ইত্যাদিসহ আরো অনেক ইসলামি মরমি কবিতা বা গানের রচয়িতা।\n\n\n== জীবনী ==\nসিরাজুল ইসলাম ১৯৩০ সালের ২রা সেপ্টেম্বর ঢাকা জেলার কেরানীগঞ্জের অন্তর্গত রসুলপুর এর গকুলচর গ্রামে জন্মগ্রহণ করেন। ১৯৪৮ সালে তিনি সঙ্গীতের তালিম নেন। ১৯৫৪ সালে তাকে পূর্ব-পাকিস্তানের রেডিওর গীতিকার হিসেবে তালিকাভুক্ত করা হয়। ১৯৬৪ সালে টেলিভিশনে তাকে গীতিকার হিসেবে যুক্ত করা হয়। তিনি এতদ্ব্যতীত কয়েকটি বেসরকারী কোম্পানিতে সামান্য বেতনে চাকরি করেন। তার নিজের কোনো জমা সম্পদ ছিল না। তার ব্যক্তিগত সম্পদ তিনি তার গ্রামের বইবাগান নামের পাঠাগারে দান করেছিলেন। তিনি  ২০০২ সালের ৯ই জুন মৃত্যুবরণ করেন।\n\n\n== কর্ম ==\nতার ২৫টি কাব্যগ্রন্থ প্রকাশিত হয়। তার বিখ্যাত মরমি কবিতাগুলো নিম্নরূপ:\n\nআল্লাহু আল্লাহু তুমি জাল্লে জালালুহু\nনবী মোর পরশমণি\nমন ভোমরা মজলিনা তুই\nএখনও সময় আছে আল্লাহ নবীর নাম লও\nহলুদিয়া পাখি সোনারই বরণ\nকোকিল ডাকিসনারে আর\nকে যাও তুমি ভাটির দেশে ও বিদেশি নাইয়া\nএই যে দুনিয়া কিসেরও লাগিয়া ইত্যাদি।\nতার গানে আব্দুল আলীম, ফেরদৌসী, মাহমুদুন্নবী, ফরিদা ইয়াসমিনসহ আরো অনেক বিখ্যাত সুরকাররা তার গানে সুর দিয়েছেন। তিনি বাংলা একাডেমির আজীবন সদস্য ছিলেন।\n\n\n== আরও দেখুন ==\nকাজী নজরুল ইসলাম\nনাশিদ\n\n\n== তথ্যসূত্র =="}