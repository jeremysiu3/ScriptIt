{"pageid": 1441753, "title": "প্যাপিলিও আর্কটারাস", "url": "https://bn.wikipedia.org/wiki?curid=1441753", "content": "ব্লু পিকক(বৈজ্ঞানিক নাম: Papilio arcturus (Westwood)) এক বড় আকারের প্রজাপতি, যার মূল শরীরটা কালো বর্ণের এবং পিছনের ডানায় চওড়া নীল পটি দেখা যায়। এরা 'প্যাপিলিওনিডি' পরিবারের এবং 'প্যাপিলিওনিনি' উপগোত্রর সদস্য।\n\n\n== আকার ==\nব্লু পিকক এর প্রসারিত অবস্থায় ডানার আকার ১১০-১৩০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত ব্লু পিকক এর উপপ্রজাতি হল-\n\nPapilio arcturus arcturus Westwood, 1842 – East Himalayan Blue Peacock\nPapilio arcturus arius Rothschild, 1908 – West Himalayan Blue Peacock\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nএই প্রজাতি প্যাপিলিও বায়ানর এর সাথে ভীষণ সাদৃশ্য যুক্ত। স্ত্রী এবং পুরুষ উভয় প্রকার অনুরূপ দর্শন।\nডানার উপরিতল  কালো এবং সবুজ আঁশে ঘনভাবে ছাওয়া। সামনের ডানার পোস্টডিসকাল অংশে একটি সরু এবং ছোট, উজ্জ্বল সবুজ বন্ধনী দেখতে পাওয়া যায় যা কতগুলি ছোট ছোপের সারি দ্বারা গঠিত। কিছু নমুনার ক্ষেত্রে উক্ত বন্ধনী সবুজের বদলে ইষদ হলদেটে হয়।\nপিছনের ডানায় ঘন নীল অথবা সবুজ পোস্ট ডিসকাল পটি-টি (patch) সেল এর শেষ প্রান্তের ভিতর অবধি বিস্তৃত এবং অ্যাপেক্স অথবা শীর্ষের ঠিক নিচে টার্মেনের দিকে কিছুটা অগ্রবর্তী (produced)। সিঁদুরে লাল টর্নাল ছোপটি ছাড়া সাবটার্মিনাল লাল অর্ধচন্দ্রাকৃতি ছোপের উপস্থিত লক্ষ্য করা যায় এবং ছোপগুলি সুস্পষ্ট। পিছনের ডানা লেজযুক্ত।\nডানার নিম্নতল কালচে বাদামী বর্নের। সামনের ডানায় চওড়া ধূসর (grey) বর্নের একটি পোস্ট ডিসকাল বন্ধনী দেখা যায়। পিছনের ডানায় উজ্জ্বল সিঁদুরে লাল (crimson) টার্মিনাল ছোপের সারি শীর্ষভাগ (apex) থেকে টর্নাস অবধি বিস্তৃত।\n\n\n== আচরণ ==\nএই প্রজাতির উড়ান শক্তিশালী এবং দ্রুত। এদের উড়ান ভঙ্গিমার সাথে প্যাপিলিও বায়ানর এর উড়ান সাদৃশ্যপূর্ন। এরা ফুলের মধু পানে সদা তৎপর এবং অন্যান্য পিকক বর্গভুক্ত প্রজাপতিদের মত ক্রমাগত ডানা ঝাপ্টে ঝাপ্টে উড়ন্ত এবং অস্থির (restless) অবস্থায় মধুপান করে। এরা ভিজে ছোপ অথবা নদী এবং ঝর্নার প্বার্শবর্তী ভিজা বালিতে অথবা কাদায় মাড-পাডল করে, ডানা বন্ধ অথবা ডানা মেলা অবস্থানে। পুরুষ প্রকার স্থানীয় (territorial) এবং এদের মাঝে মধ্যেই নদী অথবা ঝর্না প্বার্শবর্তী শৈলশিরায় (ridge) hill topping করতে দেখা যায়।\nএই প্রজাতিকে সাধারণত উচ্চতর পার্বত্য বনভূমিতে কম তাপমাত্রায় শীতল পরিবেশে দেখা যায়। পশ্চিম হিমালয়ে ২২৮৫ মিটার এবং পূর্ব হিমালয়ে ১৫২৫ মিটার উচ্চতা পর্যন্ত পার্বত্য জঙ্গলের ফাকা জায়গা (forest clearing) এবং উন্মুক্ত নালা অথবা ঝর্না এদের প্রিয় বাসভূমি। হিমালয়ের পার্বত্য বনানীতে ৩৩৫০ মিটার উচ্চতা পর্যন্ত এদের বিচরণ লক্ষ্য করা যায়। প্যাপিলিও বায়ানর এর প্রাপ্তির সর্বোচ্চ উচ্চতা, ব্লু পিকক এর প্রাপ্তির সর্বনিম্ন উচ্চতার সমান বলা হয়ে থাকে।\n\n\n== তথ্যসূত্র =="}