{"pageid": 1145958, "title": "আবুল হাসনাত আমিনী", "url": "https://bn.wikipedia.org/wiki?curid=1145958", "content": "আবুল হাসনাত আমিনী (জন্ম: ১০ ডিসেম্বর ১৯৮০) একজন বাংলাদেশি ইসলামি পণ্ডিত ও রাজনীতিবিদ। তিনি ইসলামী ঐক্যজোটের সাবেক চেয়ারম্যান ও হেফাজতে ইসলাম বাংলাদেশের ঢাকা মহানগরের সাবেক সাধারণ সম্পাদক। এছাড়াও তিনি আল হাইআতুল উলয়া লিল জামিআতিল কওমিয়া বাংলাদেশ ও বেফাকুল মাদারিসিল আরাবিয়া বাংলাদেশের সদস্য ছিলেন। তিনি ফজলুল হক আমিনীর ছেলে।\n\n\n== প্রারম্ভিক জীবন ও শিক্ষা ==\nতিনি ১৯৮০ সালে ১০ ডিসেম্বর ব্রাহ্মণবাড়িয়া জেলার সরাইল থানার কাজী পাড়ায় জন্মগ্রহণ করেন। পিতা ফজলুল হক আমিনী, দাদা ওয়েজ উদ্দিন, নানা মুহাম্মদুল্লাহ হাফেজ্জী। কুরআনের হেফজ সমাপ্তির পর তিনি ২০০৮ সালে জামিয়া কুরআনিয়া আরাবিয়া লালবাগ হতে দাওরায়ে হাদিস (মাস্টার্স) সমাপ্ত করেন। তিনি বর্তমানে জামিয়া কুরআনিয়া আরাবিয়া লালবাগ মাদ্রাসার মজলিশে শু’রা (পরিচালনা কমিটি)-র অন্যতম সদস্য ও জামিয়া হুসাইনিয়া আশরাফুল উলুম বড়কাটরা মাদ্রাসার মুতাওয়াল্লী ও ভাইস প্রিন্সিপাল এবং ব্রাহ্মণবাড়ীয়া কাজীপাড়ায় পিতা ফজলুল হক আমিনীর প্রতিষ্ঠিত জামিয়া কোরআনিয়া সৈয়দা সৈয়দুন্নেছা ও কারিগরি শিক্ষালয় পরিচালনা কমিটির সভাপতি হিসেবে দায়িত্ব পালন করছেন।\n\n\n== কর্মজীবন ==\n২০২১ সালের ৩১ জানুয়ারি তিনি দলের স্থায়ী সভাপতি নির্বাচিত হন। ২০২০ সালের ১১ মে ইসলামী ঐক্যজোটের চেয়ারম্যান আবদুল লতিফ নেজামীর মৃত্যুর পরদিন ১২ মে দলের ভারপ্রাপ্ত চেয়ারম্যান হিসেবে দায়িত্ব পেয়েছিলেন দলটির তিনি। পাশাপাশি তিনি দেশের সম্মিলিত কওমি মাদ্রাসা শিক্ষাবোর্ড আল হাইয়াতুল উলিয়া ও বেফাকুল মাদারিসিল আরাবিয়ার সদস্যও নির্বাচিত হন।\n২০২৪ সালে শেখ হাসিনা সরকারের পতনের পর উদ্ভূত পরিস্থিতিতে তিনি ইসলামী ঐক্যজোটের চেয়ারম্যান পদ থেকে ৩ সেপ্টেম্বর পদত্যাগ করেন। সেই সঙ্গে তিনি দলের কেন্দ্রীয় কমিটিসহ সব পর্যায়ের কমিটি বিলুপ্ত ঘোষণা করেন।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}