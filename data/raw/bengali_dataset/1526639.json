{"pageid": 1526639, "title": "ভেলিয়ানকোড উমর খাসি", "url": "https://bn.wikipedia.org/wiki?curid=1526639", "content": "ভেলিয়ানকোড উমর কাজী ( আরবি : عاشق الرسول عمر القاضي بلنكوتي المليباري, মালায়ালাম : വെളിയങ്കോട്ട് ഉമര്‍ ഖാസി (റ) ) একজন মুসলিম পণ্ডিত এবং স্বাধীনতা সংগ্রামী ছিলেন । তিনি আইন অমান্য আন্দোলনে সক্রিয় ছিলেন এবং ব্রিটিশ ভারতে সরকারকে কর দিতে অস্বীকৃতি জানান।\n\n\n== জীবনের প্রথমার্ধ ==\nউমর কাজীর  হিজরি ১১৭৭ সালের রবিউল আউয়ালের ১০ তারিখ, শুক্রবারে \"কাজিয়ারাকাথ\" নামক বাড়িতে জন্মগ্রহণ করেন। তার বাবার নাম আলী মুসলিয়ার। তিনি শেখ হাসান তাবি'র বংশধর ছিলেন।  মায়ের নাম আমিনা। তিনি মাত্র দশ বছর বয়সেই পিতামাতাকে হারান। তিনি শৈশবেই তার বাবার কাছ থেকে প্রাথমিক শিক্ষা লাভ করেন।\nএগারো বছর বয়সে, তিনি মকদুম পরিবারের বংশধর আহমেদ মুসলিয়ারের পরামর্শে তানুর দারসে ভর্তি হন। এরপর তিনি আবুবকর হিশামের (ওরফে আউকোয়া মুসলিয়ার) কাছে শিক্ষা গ্রহণ করেন। ১৩ বছর বয়সে তিনি পোন্নানি দারসে ভর্তি হন এবং মাম্মিকুট্টি কাজীর নিকট অধ্যয়ন করেন।তিনি সেখান থেকে ফাতহুল মুঈন এবং অন্যান্য শাস্ত্রীয় গ্রন্থ অধ্যয়ন করেন। পোন্নানিতে ছয় বছরের কোর্স শেষে তার শিক্ষক মাম্মিকুট্টি মুসলিয়ারের মৃত্যুর পর তিনি সেখান থেকে চলে যান।\n\n\n== মাম্বুরাম থাঙ্গালের সঙ্গে বৈঠক ==\nতিনি তার বন্ধু আউকোয়া মুসলিয়ার সঙ্গে মাম্বুরাম থাঙ্গালের কাছে যান। বিশ্বাস করা হয়,এই সাক্ষাতে তিনি আত্মিক দীক্ষা লাভ করেন। তিনি মাম্বুরাম থাঙ্গালকে তার আধ্যাত্মিক পথপ্রদর্শক হিসেবে গ্রহণ করেন।এই সাক্ষাতের ঘটনা \"মাম্বুরাম মালা\" গ্রন্থে লিপিবদ্ধ রয়েছে।\n\n\n== তার সমাজসেবা ==\nতিনি ভেলিয়ানকোড জুমা মসজিদের অধীনে মুসলিম এলাকার সর্বোচ্চ বিচারক হিসেবে নিযুক্ত হন। রায় ঘোষণার জন্য তিনি ইবনে হাজারের তুহফার উপর নির্ভর করতেন। তিনি মসজিদ-ভিত্তিক কলেজে প্রধান শিক্ষক (মুদাররিস) হিসেবে নিযুক্ত হন। তার সঙ্গী আউকোয়া মুসলিয়ার তার সহকারী ও সহযোগী হিসেবে কাজ করতেন। তাদের মধ্যে তারাবিহ নামাজ নিয়ে বিতর্ক হত।\n\n\n== যোদ্ধা হিসেবে ==\nতিনি ভারতীয় উপদ্বীপে আইন অমান্য আন্দোলনের প্রাথমিক অংশগ্রহণকারী ছিলেন। ব্রিটিশ সরকার কর্তৃক নিযুক্ত স্থানীয় সর্দার আমশাম আদিকারির নির্দেশিত কর দিতে অস্বীকৃতি জানিয়েছিলেন। মারাক্কর সাহিব হস্তক্ষেপ করেন এবং মৃত্যুর আগ পর্যন্ত কর প্রদানের প্রতিশ্রুতি দেন। মারাক্কার সাহিবের মৃত্যুর পর এই সমস্যা আবার জটিল হয়ে ওঠে।\n\n\n== কবি হিসেবে ==\nতিনি কবিতা রচনা করতেন। জেলে থাকাকালীন তিনি মাম্বুরামের কাছে তার চিন্তাভাবনা কবিতার মাধ্যমে প্রকাশ করতেন। তিনি তার চিঠিগুলো কবিতার সাথে পাঠাতেন।\n\n\n== মুহাম্মদের প্রতি স্নেহ ==\nতিনি ইসলামের নবী মুহাম্মদের প্রতি তার ভালোবাসা কবিতা ও গদ্যের মাধ্যমে প্রকাশ করতেন। \"উমর আল-ফকির\" দিয়ে শুরু হওয়া পঙক্তিগুলো মদিনায় মুহাম্মদের মাজারের প্রবেশপথে খোদাই করা আছে। \n\n\n== মৃত্যু ==\nতিনি বুঝতে পেরেছিলেন যে তার মৃত্যু নিকটে। তাই তিনি নিজের কবর প্রস্তুত করেন এবং মৃত্যুর জন্য অপেক্ষা করতে থাকেন।\n\n\n== তথ্যসূত্র =="}