{"pageid": 1416501, "title": "মাহমুদ হাসান সুমন", "url": "https://bn.wikipedia.org/wiki?curid=1416501", "content": "মাহমুদ হাসান সুমন একজন বাংলাদেশী রাজনীতিবিদ ও ময়মনসিংহ-৮ আসনের সাবেক সংসদ সদস্য।  ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== জন্ম ও প্রাথমিক জীবন ==\n১৯৭৮ সালের ১৯ ডিসেম্বর ময়মনসিংহ জেলার ঈশ্বরগঞ্জ উপজেলায় জন্মগ্রহণ করেন।\n\n\n== শিক্ষা জীবন ==\nশিক্ষা জীবনে তিনি বিবিএ সম্পন্ন করেছেন। \n\n\n== রাজনৈতিক জীবন ==\n২০১৪ সালে তিনি প্রথমবার উপজেলা পরিষদ নির্বাচনে প্রতিদ্বন্দিতা করেন এবং বিজয়ী হয়ে পরিষদের দায়িত্বগ্রহণ করেন। এরপর ২০১৮ সালে দ্বিতীয়বারের মত তিনি আওয়ামী লীগের দলীয় প্রতীকে নির্বাচনে অংশ নেন এবং জয় নিশ্চিত করেন। \nতিনি ২০১৪ এবং ২০১৮ সালে অনুষ্ঠিত দশম ও একাদশ সংসদ নির্বাচনে স্বতন্ত্র প্রার্থী হিসেবে মনোনয়ন দাখিল করেছিলেন। কিন্তু তার মনোনয়নপত্র বাতিল ঘোষণা করা হয়। \nপ্রার্থিতা বাতিলের বিরুদ্ধে তিনি আপীল করলেও হাইকোর্ট থেকে প্রার্থিতা স্থগিত করা হয়।\n\n দ্বাদশ জাতীয় সংসদ নির্বাচনে তিনি ৫৬ হাজার ৮০১ ভোট পেয়ে বিজয়ী হন এবং তার নিকটতম প্রতিদ্বন্দ্বী প্রার্থী ফখরুল ইমান পান ২৭ হাজার ৯৮৪টি ভোট। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== বিতর্ক ==\nমাহমুদ হাসান সুমন আওয়ামী লীগের রাজনীতির সঙ্গে জড়িত থাকলেও তার বিরুদ্ধে দলীয় শৃঙ্খলা ভঙ্গের অভিযোগ রয়েছে। দলীয় সিদ্ধান্তের বিরুদ্ধাচারণ করায় তাকে ২০১৯ ও ২০২১ আওয়ামী লীগ থেকে বহিষ্কার করা হয়।  \n\nএছাড়া বিতর্কিত ও অনুপ্রবেশারীদের দলে পদায়ন ও স্বজনপ্রীতির অভিযোগও রয়েছে।\n\nঅবৈধভাবে প্রভাব খাটিয় দুর্নীতি ও অনিয়ম করার অভিযোগে সুমনের বিরুদ্ধে মামলা রয়েছে।\n\n\n== তথ্যসূত্র =="}