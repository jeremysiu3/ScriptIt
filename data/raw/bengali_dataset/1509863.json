{"pageid": 1509863, "title": "এমা ম্যাকি", "url": "https://bn.wikipedia.org/wiki?curid=1509863", "content": "এমা মার্গারেট মারি তাচার্ড-ম্যাকি (জন্ম আনু. ১৯৯৬) একজন ব্রিটিশ-ফরাসি অভিনেত্রী। নেটফ্লিক্সের কমেডি-ড্রামা সিরিজ সেক্স এডুকেশন (২০১৯–২০২৩)-এ অভিনয়ের জন্য তিনি ব্রিটিশ একাডেমি টেলিভিশন অ্যাওয়ার্ড-এর মনোনয়ন পান। এরপর ম্যাকি রহস্য চলচ্চিত্র ডেথ অন দ্য নাইল (২০২২) এবং এমিলি ব্রন্টে চরিত্রে ড্রামা চলচ্চিত্র এমিলি (২০২২)-তে অভিনয় করেন। ২০২৩ সালে তিনি বাফটা রাইজিং স্টার অ্যাওয়ার্ড জয় করেন।\n\n\n== প্রারম্ভিক জীবন ও শিক্ষা ==\nতাচার্ড-ম্যাকি আনু. ১৯৯৬ সালে ফ্রান্সের লে মঁস শহরে জন্মগ্রহণ করেন। তার বাবা ফরাসি এবং মা ইংরেজ। তার বাবা একটি বিদ্যালয়ের প্রধান শিক্ষক ছিলেন। তিনি ফ্রান্সের সাবল-সুর-সার্ত শহরে বেড়ে ওঠেন এবং ২০১৩ সালে ফ্রান্সের নঁত আকাদেমি স্কুল ডিস্ট্রিকের অধীনে উচ্চ সম্মাননাসহ ব্যাকালোরেয়া (baccalauréat) ডিগ্রি অর্জন করেন। এরপর তিনি ইংরেজি ভাষা ও সাহিত্যে পড়াশোনার জন্য ইংল্যান্ডের ইউনিভার্সিটি অব লিডস-এ ভর্তি হয়ে ২০১৬ সালে সেখানে স্নাতক সম্পন্ন করেন।  \nম্যাকি বর্তমানে লন্ডনে বসবাস করেন। তার ফ্রান্স ও যুক্তরাজ্যের দ্বৈত নাগরিকত্ব রয়েছে।\n\n\n== কর্মজীবন ==\n  \nম্যাকি নেটফ্লিক্স-এর কমেডি-ড্রামা সিরিজ সেক্স এডুকেশন-এর মাধ্যমে পেশাদারি অভিনয় শুরু করেন এতে তিনি চতুর, তীক্ষ্ণ-বুদ্ধি ও ব্যবসায়িক দক্ষতাসম্পন্ন এক \"খারাপ মেয়ে\" মেভ উইলির ভূমিকায় ছিলেন, যে তার সহপাঠী ওটিস মিলবার্নকে (আসা বাটারফিল্ড) তাদের স্কুলে একটি আন্ডারগ্রাউন্ড সেক্স থেরাপি ব্যবসা শুরু করতে রাজি করায়। তিনি বলেছেন, \"আমার জন্য, এটি আমার প্রথম কাজ ছিল... এটি ছিল—এবং এখনও আছে—একটি সত্যিই সুখের সময়।\" এই সিরিজে ম্যাকির অভিনয় প্রশংসা পায়। এবং এতে তার ভূমিকার জন্য ২০২২ সালে তিনি ন্যাশনাল কমেডি অ্যাওয়ার্ড জেতেন।  \n২০২১ সালে ম্যাকি রোমান্টিক ড্রামানির্ভর স্বাধীন চলচ্চিত্র এফেল-এ অভিনয় করেন। চলচ্চত্রটি অ্যালায়েন্স ফ্রঁসেজ ফ্রেঞ্চ ফিল্ম ফেস্টিভ্যালে প্রথম প্রদর্শিত হয়। বিশ্বব্যাপী চলচ্চত্রটি $১৩ মিলিয়ন ডলারের বেশি আয় করে। রিভিউ সাইট ডুইটইনপ্যারিস বলেছে যে ম্যাকি \"বিদ্রোহী ও (সরলতাপূর্ণ কিছুটা) সংকীর্ণমনা মধ্যবিত্তের স্বভাবের মধ্যে একটু উচ্ছৃঙ্খলতা থাকলেও, প্রচণ্ড রকমের আকর্ষণীয় দুষ্টুমি ছড়ান।\" পরের বছর তিনি মিস্ট্রি থ্রিলার চলচ্চিত্র ডেথ অন দ্য নাইল-এ অভিনয় করেন, যা ২০১৭ সালের মার্ডার অন দ্য ওরিয়েন্ট এক্সপ্রেস-এর সিক্যুয়েল। এতে তিনি জ্যাকুলিন ডি বেলফোর্টের সহায়ক চরিত্রে অভিনয় করেছেন। ম্যাকি তার প্রথম প্রধান চলচ্চিত্র ভূমিকায় উপন্যাসিক এমিলি ব্রন্টি-এর চরিত্রে অভিনয় করেন ২০২২ সালের আংশিক কাল্পনিক চলচ্চিত্র এমিলি-এ, যা ব্রন্টির প্রাথমিক জীবনের উপর আলোকপাত করে। পরের বছর তিনি ফ্যান্টাসি কমেডি চলচ্চিত্র বার্বি-তে অভিনয় করেন।\n\n\n== চলচ্চিত্রতালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== পুরস্কার এবং মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে এমা ম্যাকি  (ইংরেজি)"}