{"pageid": 1197815, "title": "দুলাল তর্কবাগীশ", "url": "https://bn.wikipedia.org/wiki?curid=1197815", "content": "দুলাল তর্কবাগীশ (১৭৩১ — ১৮১৫) ওরফে দুলালচাঁদ তর্কবাগীশ একজন খ্যাতনামা বাঙালি পন্ডিত ও সম্পাদক। তিনি  পূর্ব বর্ধমান জেলার সাতগাছিয়ায় জন্মগ্রহণ করেন। তাঁর পিতার নাম বিজয়রাম রায়। দুলাল তর্কবাগীশ শঙ্কর তর্কবাগীশের প্রতিপক্ষ ছিলেন। তাঁর রচিত নব্যন্যায়ের বহুতর পত্রিকা এক সময় নবদ্বীপস্থিত সমাজে এবং বাঙলার বাইরেও প্রচারিত হয়েছিল। তার কৃতী ছাত্রদের মধ্যে ছিলেন জয়নারায়ণ তর্কপঞ্চানন, জগমোহন তর্কসিদ্ধান্ত, জয়রাম তর্কপঞ্চানন, কান্তিচন্দ্ৰ সিদ্ধান্তশেখর, দুৰ্গাদাস তর্কপঞ্চানন প্ৰমুখ। তার কনিষ্ঠ পুত্র গুরুচরণ সংস্কৃত শ্ৰীকৃষ্ণলীলাম্বুধি (১৮৩১) নাটকের রচয়িতা ছিলেন।\n\n\n== তথ্যসূত্র =="}