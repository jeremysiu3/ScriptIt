{"pageid": 1478768, "title": "এ এম সরওয়ারউদ্দিন চৌধুরী", "url": "https://bn.wikipedia.org/wiki?curid=1478768", "content": "এ এম সরওয়ারউদ্দিন চৌধুরী একজন বাংলাদেশী অধ্যাপক। তিনি ঢাকা বিশ্ববিদ্যালয়ের ফলিত রসায়ন ও কেমিকৌশল বিভাগের অধ্যাপক এবং শাহজালাল বিজ্ঞান ও প্রযুক্তি বিশ্ববিদ্যালয়ের বর্তমান উপাচার্য।\n\n\n== জন্ম ও শিক্ষা ==\nসরওয়ারউদ্দিন চট্টগ্রাম জেলার পটিয়া উপজেলায় জন্মগ্রহণ করেন। তিনি ঢাকা বিশ্ববিদ্যালয়ের ফলিত রসায়ন বিভাগ থেকে ১৯৮৮ সালে ১ম শ্রেণিতে প্রথম স্থান অধিকার করে বিএসসি (সম্মান) ও ১৯৯০ সালে এমএসসি ডিগ্রি লাভ করেন। তিনি জাপানের হোক্কাইডো বিশ্ববিদ্যালয় থেকে ১৯৯৭ সালে পিএইচডি ডিগ্রি অর্জন করেন।\n\n\n== কর্মজীবন ==\nসরওয়ারউদ্দিন চৌধুরী ১৯৯০ সালে ঢাকা বিশ্ববিদ্যালয়ের ফলিত রসায়ন বিভাগে (২০০৯ সালে বিভাগের নাম পরিবর্তন করে ফলিত রসায়ন ও কেমিকৌশল বিভাগ করা হয়) প্রভাষক পদে যোগদান করেন। এরই ধারাবাহিকতায় ১৯৯৭ সালে তিনি সহকারী অধ্যাপক, ২০০০ সালে সহযোগী অধ্যাপক এবং ২০০৩ সালে অধ্যাপক পদে উন্নীত হন। অধ্যাপনার পাশাপাশি তিনি ঢাকা বিশ্ববিদ্যালয়ের অ্যাকাডেমিক কাউন্সিল ও বোর্ড অব অ্যাডভান্সড স্টাডিজের সদস্য, বিভাগীয় সভাপতি, ভারপ্রাপ্ত প্রভোস্ট, খুলনা বিশ্ববিদ্যালয়ের সিনেট ও সিন্ডিকেট সদস্যসহ বিভিন্ন প্রশাসনিক দায়িত্ব পালন করেছেন। ২০২৪ সালের ১৮ সেপ্টেম্বর তিনি শাহজালাল বিজ্ঞান ও প্রযুক্তি বিশ্ববিদ্যালয়ের উপাচার্য হিসেবে নিয়োগ লাভ করেন এবং ২২ সেপ্টেম্বর আনুষ্ঠানিকভাবে দায়িত্ব গ্রহণ করেন।\n\n\n== গবেষণা ও প্রকাশনা ==\nজাতীয় ও আন্তর্জাতিক জার্নালে তার দুইশতাধিক গবেষণা নিবন্ধ প্রকাশিত হয়েছে। এছাড়াও তিনি যৌথভাবে একাধিক বই রচনা করেছেন।\n\n\n== তথ্যসূত্র =="}