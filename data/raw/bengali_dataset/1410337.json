{"pageid": 1410337, "title": "টমাস অ্যান্থনি হ্যারিস", "url": "https://bn.wikipedia.org/wiki?curid=1410337", "content": "টমাস অ্যান্থনি হ্যারিস (১৮ এপ্রিল, ১৯১০ - ৪ মে, ১৯৯৫) একজন মার্কিন মনোরোগ বিশেষজ্ঞ এবং লেখক, যিনি তার স্ব-সহায়তা ম্যানুয়াল আই অ্যাম ওকে, ইউ আর ওকে (১৯৬৭) এর জন্য বিখ্যাত হয়েছিলেন। বইটি সর্বাধিক বিক্রিত বই ছিল।\n\n\n== কর্মজীবন ==\nহ্যারিস ১৯৩৮ সালে আরকানসাস বিশ্ববিদ্যালয় থেকে পাশ করেন, এবং ১৯৪০ সালে টেম্পল ইউনিভার্সিটি স্কুল অফ মেডিসিন থেকে এমডি করেন। এরপর তিনি মেডিকেল ইন্টার্ন হিসেবে নৌবাহিনীতে যোগ দেন। তিনি সাবমেরিন টেন্ডার ইউএসএস পেলিয়াস (এএস-১৪) এর বোর্ডে ছিলেন যখন এটি ১৯৪১ সালের ডিসেম্বরে পার্ল হারবারে আক্রমণের স্বীকার হয় এবং এর ফলে স্থায়ীভাবে তার শ্রবণশক্তি হ্রাস পায়। ১৯৪২ সালে তার ইন্টার্নশিপ শেষ হবার পর, হ্যারিস ওয়াশিংটন ডিসির সেন্ট এলিজাবেথ হাসপাতালে মনোরোগবিদ্যায় তার প্রশিক্ষণ শুরু করেন। তিনি তার রেসিডেন্সি শেষ করে নৌবাহিনীতে ফিরে আসেন। যুদ্ধের শেষের দিকে, তিনি হাসপাতালের জাহাজ ইউএসএস হেভেন (এএইচ-১২) এ প্রধান মনোরোগ অফিসার হিসেবে দায়িত্ব পালন করেন। হ্যারিস শেষ পর্যন্ত নৌবাহিনীর মনোরোগ শাখার প্রধান হন এবং ১৯৫৪ সালে কমান্ডার হিসেবে তার চাকরি শেষ করেন।\n\n\n== সূত্র ==\n\n\n== বহিঃসংযোগ ==\nডঃ টমাস এ. হ্যারিস এবং আমি ঠিক আছি - আপনি ঠিক আছেন সম্পর্কে তথ্য"}