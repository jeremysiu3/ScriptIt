{"pageid": 1527728, "title": "আবুল আব্বাস মুরসি", "url": "https://bn.wikipedia.org/wiki?curid=1527728", "content": "আল-মুরসি আবুল-আব্বাস (১২১৯  – ১২৮৭) ( আরবি: أبو العباس المرسي   ) নাসরিদের আমলে আল-আন্দালুসের একজন সুফি সাধক ছিলেন। তিনি মুরসিয়াতে জন্মগ্রহণ করেন। পরবর্তী জীবনে তিনি মিশরের আলেকজান্দ্রিয়ায় চলে আসেন। তাঁর পুরো নাম শাহাব আল-দীন আবুল-আব্বাস আহমদ ইবনে উমর ইবনে মোহাম্মদ আল-আনসারী আল-মুরসি। তাকে এখন সাধারণত আল-মুরসি আবুল-আব্বাস বলা হয়। তিনি মিশরের চারজন প্রধান সুফি সাধকের একজন হিসেবে পরিচিত। বাকি তিনজন হলেন আহমদ আল-বাদাউই, আল-দেসৌকি এবং আল-হাজাজ্জ। তার জনপ্রিয়তা এত বেশি ছিল যে \"মুরসি\" নামটি মিশরে ব্যাপকভাবে প্রচলিত হয়ে যায়।\n\n\n== আল-আন্দালুসে ==\nশাহাব ৬১৬ হিজরি (১২১৯ খ্রিস্টাব্দ) সালে আল-আন্দালুসের মুরসিয়ায় এক ধনী ব্যবসায়ীর পরিবারে জন্মগ্রহণ করেন। তিনি ধর্মীয় বিজ্ঞানে সুশিক্ষিত ছিলেন।\nসে তার বাবাকে ব্যবসায়িক কাজে সাহায্য করে বড় হয়েছে। তিনি  সততা এবং অভাবীদের সাহায্য করার জন্য পরিচিত ছিলেন। ১২৪২ খ্রিস্টাব্দে (৬৪০ হিজরি) যখন আন্দালুস ক্রমশ খ্রিস্টানদের নিয়ন্ত্রণে চলে যাচ্ছিল, তখন তিনি তাঁর পরিবারসহ স্পেন ত্যাগ করেন। তার সাথে বাবা, ভাই এবং মা ছিল। তবে তার বাবা-মা তিউনিসিয়ায় পৌঁছাতে পারেননি।\n\n\n== আল-শাযিলির সাথে সাক্ষাৎ ==\nতিউনিসিয়ায় শাহাব শায়খ আবুল হাসান আশ-শাযিলির কথা শুনতে পান। তিনি শাযিলিয়া সুফি তরিকার প্রতিষ্ঠাতা ছিলেন। শাযিলি যখন মিশরের আলেকজান্দ্রিয়ায় চলে যান, শাহাব তার সঙ্গে যান। স্পেনে মুসলিম অঞ্চল ধীরে ধীরে শত্রুভাবাপন্ন খ্রিস্টান বাহিনীর আধিপত্যে চলে গেলে অনেক মুসলিম পণ্ডিত আলেকজান্দ্রিয়ায় বসবাস করতে শুরু করেন। আল-শাযিলি শাহাবকে খুব পছন্দ করতেন। শাহাব তার সেরা ছাত্রদের একজন হয়ে উঠছিলেন। পরবর্তীতে আল-মুরসি আবুল-আব্বাস আল-শাযিলির কন্যাকে বিবাহ করেন এবং তাঁদের তিন সন্তান (দুই কন্যা ও এক পুত্র) হয়। এরপর তিনি ৪৩ বছর ধরে আলেকজান্দ্রিয়ায় ইসলামী শিক্ষা দিতেন এবং ১২৮৭ খ্রিস্টাব্দে (৬৮৬ হিজরি) মৃত্যুবরণ করেন।\n\n\n== ইবনে 'আতা'আল্লাহর সাথে সাক্ষাৎ ==\nইবন আতাউল্লাহ যুবক বয়সে সুফিবাদ বিরোধী ছিলেন। পরে তিনি সুফিবাদকে ইসলামের অবিচ্ছেদ্য অংশ হিসেবে দেখতে শুরু করেন। ইবন আতাউল্লাহর সুফিবাদের বিরোধিতা করে আবুল আব্বাস আল-মুরসির ছাত্রদের সঙ্গে তর্ক করত। কিন্তু ১২৭৬ খ্রিস্টাব্দে (৬৭৪ হিজরি) তিনি আবুল-আব্বাসের একটি  বক্তৃতা শুনে তার সুফিবাদের প্রতি দৃষ্টিভঙ্গি বদলান। ইসলামী ফিকহের গভীর জ্ঞান দেখে ইবন আতাউল্লাহ আবুল-আব্বাসের অনুসারী হয়ে ওঠেন। পরবর্তীতে তাঁর বিখ্যাত শিষ্যদের একজন হন।\n\n\n== আলেকজান্দ্রিয়ায় তাঁর মসজিদ ==\n\nআলেকজান্দ্রিয়ার আনফুশি জেলায় তাঁর সমাধির উপরে একটি মসজিদ নির্মিত হয়েছিল। আবু আল-আব্বাস আল-মুরসি মসজিদ সময়ের সাথে সাথে আলেকজান্দ্রিয়ার সব মসজিদের মধ্যে সবচেয়ে বিখ্যাত হয়ে ওঠে।\n\n\n== তথ্যসূত্র =="}