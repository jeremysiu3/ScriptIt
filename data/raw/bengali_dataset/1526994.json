{"pageid": 1526994, "title": "সেতু লক্ষ্মী", "url": "https://bn.wikipedia.org/wiki?curid=1526994", "content": "সেতু লক্ষ্মী একজন ভারতীয় অভিনেত্রী যিনি মূলত মালায়ালাম চলচ্চিত্র এবং টেলিভিশন ধারাবাহিকে অভিনয় করার জন্য পরিচিত। সেতু লক্ষ্মী নাট্যমঞ্চের শিল্পী হিসেবে তার কর্মজীবন শুরু করেছিলেন এবং পরে চলচ্চিত্র ও টিভি ধারাবাহিকে বিভিন্ন চরিত্রে অভিনয়েরর মাধ্যমে খ্যাতি অর্জন করেন।\n\n\n== ব্যক্তিগত জীবন ==\nসেতু লক্ষ্মী জন্মসূত্রে কেরালার তিরুবনন্তপুরম -এর অধিবাসী। তার স্বামী একজন থিয়েটার অভিনেতা এবং সাজসজ্জা শিল্পী (মেকাপ আর্টিস্ট)। লক্ষ্মীর চার সন্তানের মধ্যে তিন মেয়ে এবং এক ছেলে। তার মেয়ে একজন নাট্য শিল্পী আর ছেলে কিশোর একজন নাট্য এবং মুকাভিনয় শিল্পী। কিশোর এশিয়ানেট চ্যানেলের কৌতুকমূলক অনুষ্ঠান কমেডি এক্সপ্রেস -এর একটি দল বয়েজ-এর সদস্য ছিলেন। তাদের নিজস্ব নাটক দল ছিল যার নাম চিরায়িংকিজ অনুগ্রহ। \n\n\n== অভিনয় জীবন ==\n২০০৬ সালে বালচন্দ্রন মেনন পরিচালিত এবং দূরদর্শনে সম্প্রচারিত সূর্যদয়ম  ধারাবাহিকের মাধ্যমে সেতু লক্ষ্মী অভিনয় জগতে আত্মপ্রকাশ করেন। তিনি সত্যান আঁথিকার রাসাথান্থরাম, বিনোদয়ত্র এবং ভাগ্যদেবতা চলচ্চিত্রে অভিনয় করেছিলেন। তার অভিনীত অন্যান্য চলচ্চিত্রের মধ্যে রয়েছে ই কান্নি কুডি, লেফট রাইট লেফট, হাউ ওল্ড আর ইউ, ৩৬ ভায়াধিনিলে এবং ইউটোপিয়াইলে রাজাভু ।  কিছুদিনের বিরতির পর মঞ্জু ওয়ারিয়র চলচ্চিত্রে অভিনয়ের মাধ্যমে তিনি অভিনয় জগতে প্রত্যাবর্তন করেন। হাউ ওল্ড আর ইউ চলচ্চিত্রে তার অভিনয় অনেক প্রশংসা কুড়িয়েছে। লক্ষ্মী ৩৬ ভায়াধিনিলে চলচ্চিত্রের তামিল পুনর্নির্মানেও অভিনয় করেছিলেন। এই চলচ্চিত্রের মাধ্যমে অভিনেত্রী জ্যোতিকার তামিল চলচ্চিত্র জগতে অভিষেক হয়েছিল।\nতিনি চারবার দুটি বিভাগে রাজ্য নাট্য পুরস্কার জিতেছেন। হাউ ওল্ড আর ইউ  চলচ্চিত্রে তার অসাধারণ অভিনয়ের জন্য সেতুলক্ষ্মী ২০১৪ সালে কেরালা রাজ্য চলচ্চিত্র পুরস্কার অনুষ্ঠানে সেরা সহ-অভিনেত্রীর পুরস্কার জিতেছিলেন।\nমুনুমণি ধারাবাহিকের আপাচিয়াম্মা এবংআলিয়ান ভার্সাস আলিয়ান ধারাবাহিকের রথনাম্মা চরিত্রে অভিনয়ের জন্য তিনি সুপরিচিত। সেতুলক্ষ্মী মোহাকাদল ধারাবাহিকে অভিনয়ের জন্যও পরিচিত। \n\n\n== চলচ্চিত্র তালিকা ==\n\n\n== তথ্যসূত্র =="}