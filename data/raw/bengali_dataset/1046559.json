{"pageid": 1046559, "title": "বিক্তোর চুস্ত", "url": "https://bn.wikipedia.org/wiki?curid=1046559", "content": "বিক্তোর চুস্ত গার্সিয়া (স্পেনীয় উচ্চারণ: [ˈbik̚.toɾ ˈʧust], স্পেনীয়: Víctor Chust; জন্ম: ৫ মার্চ ২০০০; বিক্তোর চুস্ত নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লীগের শীর্ষ স্তর লা লিগার ক্লাব রিয়াল মাদ্রিদের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলে থাকেন।\n২০০৮–০৯ মৌসুমে, স্পেনীয় ফুটবল ক্লাব ভালেনসিয়ার যুব পর্যায়ের হয়ে খেলার মাধ্যমে চুস্ত ফুটবল জগতে প্রবেশ করেছেন এবং পরবর্তীকালে রিয়াল মাদ্রিদের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৮–১৯ মৌসুমে, স্পেনীয় ক্লাব রিয়াল মাদ্রিদ কাস্তিয়ার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০২০–২১ মৌসুমে তিনি রিয়াল মাদ্রিদের মূল দলে অন্তর্ভুক্ত হয়েছেন।\n২০১৬ সালে, চুস্ত স্পেন অনূর্ধ্ব-১৭ দলের হয়ে স্পেনের বয়সভিত্তিক পর্যায়ে অভিষেক করেছিলেন। দলগতভাবে, চুস্ত এপর্যন্ত ৫টি শিরোপা জয়লাভ করেছেন, যার মধ্যে ৩টি রিয়াল মাদ্রিদ কাস্তিয়ার হয়ে এবং ২টি স্পেনের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nবিক্তোর চুস্ত গার্সিয়া ২০০০ সালের ৫ই মার্চ তারিখে স্পেনের ভালেনসিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== ক্লাব ফুটবল ==\n২০২১ সালের ২১শে জানুয়ারি তারিখে, আলকোয়ানোর বিরুদ্ধে ২০২০–২১ কোপা দেল রে-এর ৩২ দলের পর্বে ম্যাচে রিয়াল মাদ্রিদের হয়ে অংশগ্রহণ করার মাধ্যমে অভিষেক করেছেন। অতঃপর ৯ই ফেব্রুয়ারি তারিখে, হেতাফের বিরুদ্ধে ম্যাচে তিনি লা লিগায় অভিষেক করেছেন।\n\n\n== আন্তর্জাতিক ফুটবল ==\nচুস্ত স্পেন অনূর্ধ্ব-১৭ এবং স্পেন অনূর্ধ্ব-১৯ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৬ সালের ১৯শে সেপ্টেম্বর তারিখে তিনি উত্তর আয়ারল্যান্ড অনূর্ধ্ব-১৭ দলের বিরুদ্ধে ম্যাচে স্পেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ২০১৭ সালে তিনি স্পেন অনূর্ধ্ব-১৭ দলের হয়ে ২০১৭ উয়েফা ইউরোপীয় অনূর্ধ্ব-১৭ চ্যাম্পিয়নশিপের শিরোপা জয়লাভ করেছেন, উক্ত প্রতিযোগিতার ফাইনালে পূর্ণ সময় শেষে তার দল ইংল্যান্ড অনূর্ধ্ব-১৭ দলের সাথে ২–২ গোলে ড্র করার পর পেনাল্টি শুট-আউটে ৪–১ গোলের ব্যবধানে পরাজিত করে উক্ত প্রতিযোগিতার ইতিহাসে নবমবারের মতো শিরোপা ঘরে তুলতে সক্ষম হয়েছিল। একই বছরে তিনি স্পেন অনূর্ধ্ব-১৭ দলের হয়ে ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে ফাইনালে তার দল ইংল্যান্ড অনূর্ধ্ব-১৭ দলের কাছে ৫–২ গোলের ব্যবধানে পরাজিত হয়েছিল; উক্ত প্রতিযোগিতায় তিনি ৭ ম্যাচে অংশগ্রহণ করেছিলেন। স্পেন অনূর্ধ্ব-১৯ দলের হয়ে তিনি ২০১৯ উয়েফা ইউরোপীয় অনূর্ধ্ব-১৯ চ্যাম্পিয়নশিপের শিরোপা জয়লাভ করেছেন করেছেন, উক্ত প্রতিযোগিতায় তিনি ৫ ম্যাচে ২টি গোল করেছেন। স্পেনের বয়সভিত্তিক দলের হয়ে তিনি প্রায় ৪ বছরে ২১ ম্যাচে অংশগ্রহণ করে ১টি গোল এবং ২টি শিরোপা জয়লাভ করেছেন। তিনি ২০১৬ সালের ২৪শে সেপ্টেম্বর তারিখে ২০১৭ উয়েফা ইউরোপীয় অনূর্ধ্ব-১৭ চ্যাম্পিয়নশিপ বাছাইপর্বের ম্যাচে স্লোভাকিয়া অনূর্ধ্ব-১৭ দলের বিরুদ্ধে স্পেনের বয়সভিত্তিক দলের হয়ে প্রথমবারের মতো গোল করেছেন।\n\n\n== পরিসংখ্যান ==\n\n\n=== ক্লাব ===\n৩০ এপ্রিল ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nরিয়াল মাদ্রিদে বিক্তোর চুস্ত (ইংরেজি)\nসকারওয়েতে বিক্তোর চুস্ত  (ইংরেজি)  \nসকারবেসে বিক্তোর চুস্ত (ইংরেজি) \nবিডিফুটবলে বিক্তোর চুস্ত  (ইংরেজি)  \nওয়ার্ল্ডফুটবল.নেটে বিক্তোর চুস্ত (ইংরেজি) \nইএসপিএন এফসিতে বিক্তোর চুস্ত (ইংরেজি)"}