{"pageid": 1414356, "title": "ডে ১ (২০২২)", "url": "https://bn.wikipedia.org/wiki?curid=1414356", "content": "ডে ১ একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করেছে, যা ডে ১ কালানুক্রমিকের অধীনে প্রচারিত প্রথম অনুষ্ঠান ছিল। এই অনুষ্ঠানটি ২০২২ সালের ১লা জানুয়ারি তারিখে মার্কিন যুক্তরাষ্ট্রের জর্জিয়ার আটলান্টার স্টেট ফার্ম এরিনায় অনুষ্ঠিত হয়েছে।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট সাতটি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে ব্রক লেজনার ডাব্লিউডাব্লিউই চ্যাম্পিয়নশিপ ম্যাচে বিগ ই, ববি লাশলি, কেভিন ওয়েন্স ও সেথ \"ফ্রিকিন\" রলিন্সকে পরাজিত করেছে। অন্যান্য শীর্ষস্থানীয় ম্যাচে, বেকি লিঞ্চ ডাব্লিউডাব্লিউই র নারী চ্যাম্পিয়নশিপের জন্য আয়োজিত একক ম্যাচে লিভ মরগানকে এবং একক ম্যাচে এজ দ্য মিজকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nডে ১ হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত বছরের ১লা জানুয়ারিতে অর্থাৎ নতুন বছরের দিন অনুষ্ঠিত হয়।\n২০২২ সালের এই অনুষ্ঠানটি ডে ১ কালানুক্রমিকের প্রথম অনুষ্ঠান ছিল, যা ১লা জানুয়ারি তারিখে মার্কিন যুক্তরাষ্ট্রের জর্জিয়ার আটলান্টার স্টেট ফার্ম এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}