{"pageid": 1377490, "title": "ফিলাডেলফিয়া ইউনিয়ন", "url": "https://bn.wikipedia.org/wiki?curid=1377490", "content": "ফিলাডেলফিয়া ইউনিয়ন (ইংরেজি: Philadelphia Union) হচ্ছে ফিলাডেলফিয়া ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ২০০৮ সালের ২৮শে ফেব্রুয়ারি তারিখে প্রতিষ্ঠিত হয়েছে। ১৮,৫০০ ধারণক্ষমতাবিশিষ্ট সুবারু পার্কে জোলোস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় জিম কার্টিন এবং সভাপতির দায়িত্ব পালন করছেন জে সুগারমান। বর্তমানে মার্কিন মধ্যমাঠের খেলোয়াড় আলেহান্দ্রো বেদোয়া এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, ফিলাডেলফিয়া ইউনিয়ন এপর্যন্ত ১টি শিরোপা জয়লাভ করেছে। আন্দ্রে ব্লেক, রেমন্ড গ্যাডিস, আলেহান্দ্রো বেদোয়া, ডানিয়েল খাজডাখ এবং করি বুর্কের মতো খেলোয়াড়গণ ফিলাডেলফিয়া ইউনিয়নের জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ২ বছর পর, ২০১০ মৌসুমে ফিলাডেলফিয়া ইউনিয়ন প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ২০১০ সালের সালের ২৫শে মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে পিটার নোয়াকের অধীনে ফিলাডেলফিয়া ইউনিয়ন সিয়াটল সাউন্ডার্সের কাছে ২–০ গোলের ব্যবধানে পরাজিত হয়েছিল। ২০১০ মেজর লিগ সকারে ফিলাডেলফিয়া ইউনিয়ন ৮টি জয় এবং ১৫টি ড্রয়ে সর্বমোট ৩১ পয়েন্ট অর্জন করে সামগ্রিক পয়েন্ট তালিকায় ১৪তম স্থান অর্জন করেছিল, যেখানে সেবাস্তিয়েঁ ল্য তু ১৪টি গোল করে লিগে ফিলাডেলফিয়া ইউনিয়নের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে ফিলাডেলফিয়া ইউনিয়ন (ইংরেজি)"}