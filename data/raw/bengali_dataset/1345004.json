{"pageid": 1345004, "title": "মেশুচরারিম", "url": "https://bn.wikipedia.org/wiki?curid=1345004", "content": "মেশুচরারিম হল দাসদের একটি ইহুদি সম্প্রদায়। এদের প্রায়শই মিশ্র-জাতির আফ্রিকান-ইউরোপীয় বংশোদ্ভূত বলে উল্লেখ করা হয়। কথিত আছে এরা স্পেন থেকে ষোল শতকে বিতাড়িত হওয়ার পর  সেফার্ডিক ইহুদিদের সাথে ভারতে এসেছিলেন। সেফার্ডিক ইহুদিরা বা পরদেশী ইহুদিরা ভারতীয় মূল অধিবাসীদের কাছে বিদেশী হিসাবে পরিচিত হয়েছিল।  ইউরোপীয় জনজাতির বংশোদ্ভূত হওয়ার জন্য কখনও কখনও তাদের শ্বেত ইহুদিও বলা হত। \nমেশুচরারিমের বংশধররা ঐতিহাসিকভাবে ভারতে অন্যান্য শ্বেতাঙ্গ ইহুদিদের দ্বারা বৈষম্যের শিকার হয়েছিল। তারা কোচিন ইহুদিদের অনানুষ্ঠানিক বর্ণের সর্বনিম্ন অবস্থানে ছিল। পরদেশীরা ইহুদিরা মেশুচরারিমদের তাদের সাথে উপাসনা করার অনুমতি দিয়েছিল কিন্তু নিম্ন শ্রেনীভুক্ত হওয়ার জন্য তাদের পিছনের সারিতে বসতে হয়েছিল। তারা সম্প্রদায়ের পূর্ণ সদস্য হতে পারেনি এবং সম্প্রদায়ের অন্তবিবাহ প্রথা থেকে তাদের বাদ দেওয়া হয়েছিল।  একই সময়ে, তারা মালাবার ইহুদিদের দ্বারাও বঞ্চিত হয়ে পড়েছিল। মালাবার ইহুদিরা ইহুদিদের অনেক বড় সম্প্রদায় যারা সম্ভবত হাজার বছরের দীর্ঘ সময়কাল ধরে কোচিনে বসতি গড়ে তুলেছিল।\nকুড়ি শতকের গোড়ার দিকে, আব্রাহাম বারাক সালেম কোচিন ইহুদিদের একজন সদস্য হয়ে ওঠেন।   মেশুচরারিমদের বংশধর হিসাবে তিনিই প্রথম কলেজ যান এবং ডিগ্রী অর্জন করেন। তিনি প্রথম কোচিন ইহুদি যিনি একজন আইনজীবী হিসাবে প্রতিষ্ঠা পান।  তিনি তার নিজ জাতি মেশুচরারিম জনগণের প্রতি বৈষম্যের বিরুদ্ধে লড়াই শুরু করেছিলেন। তার প্রতিবাদ ও লড়াইয়ের ফলস্বরূপ তিরিশ এর দশকে, অর্থাৎ ১৯৩০ সাল নাগাদ মেশুচরারিমদের বিরুদ্ধে প্রবর্তিত সামাজিক বৈষম্যমূলক নীতির প্রভাব হ্রাস পেতে শুরু করে। মেশুচরারিম সহ বেশিরভাগ কোচিন ইহুদি পঞ্চাশ এর দশকের মাঝামাঝি সময়ে, অর্থাৎ ১৯৫০ সাল নাগাদ তাদের পিতৃভূমি ইসরায়েলে  ফিরে চলে যান।\n\n\n== তথ্যসূত্র =="}