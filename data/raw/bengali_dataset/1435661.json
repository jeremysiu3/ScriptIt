{"pageid": 1435661, "title": "মঞ্জরী চতুর্বেদী", "url": "https://bn.wikipedia.org/wiki?curid=1435661", "content": "মঞ্জরী চতুর্বেদী একজন ভারতীয় কত্থক নৃত্যশিল্পী। তিনি লখনউ ঘরানার অন্তর্গত।\n\n\n== প্রারম্ভিক জীবন এবং পটভূমি ==\nমঞ্জরী চতুর্বেদী লখনউয়ের একটি প্রতিষ্ঠিত পরিবারে জন্মগ্রহণ করেন। তার দাদা, বিচারপতি হরি শঙ্কর চতুর্বেদী, লখনউ বেঞ্চের হাইকোর্টের বিচারপতি ছিলেন। তার বাবা, প্রফেসর রবিশঙ্কর চতুর্বেদী, একজন ভূতত্ত্ববিদ এবং আইআইটি রূড়কীর একজন ভূ-পদার্থবিদ্যার অধ্যাপক এবং একজন সম্মানিত মহাকাশ বিজ্ঞানী যিনি লখনউতে রিমোট সেন্সিং অ্যাপ্লিকেশন সেন্টার প্রতিষ্ঠা করেছিলেন এবং গ্রামীণ উন্নয়নের জন্য বিজ্ঞান ও প্রযুক্তির ক্ষেত্রে একজন স্বপ্নদর্শী ছিলেন। তার মা সুধা চতুর্বেদী একজন শক্তিশালী, ভালো শিক্ষিত নারী যিনি তার সন্তানদের মধ্যে দৃঢ় মূল্যবোধ তৈরি করেছিলেন। মঞ্জরী তার জীবনের প্রথম বছরগুলো লখনউতে কাটিয়েছেন এবং এই শহরটিই তার কাজকে সবচেয়ে বেশি প্রভাবিত করেছে। তিনি কারমেল কনভেন্ট এবং হোয়ার্নার স্কুল থেকে তার স্কুল এবং লখনউ বিশ্ববিদ্যালয় থেকে তার উচ্চতর পড়াশোনা শেষ করেন। তিনি লখনউ বিশ্ববিদ্যালয় থেকে এনভায়রনমেন্টাল সায়েন্সে স্নাতকোত্তর (এম.এসসি.) করেছেন। তিনি ইউপি সঙ্গীত নাটক একাডেমির অধীনে কত্থক কেন্দ্রে কত্থক নৃত্যের পেশাদার বিভাগে প্রশিক্ষণ নেন।\nতিনি অর্জুন মিশ্রের নির্দেশনায় কত্থকের লখনউ ঘরানায় প্রাথমিকভাবে প্রশিক্ষণ নেন। তিনি প্রতিমা বেদীর নৃত্যগ্রামে কালানিধি নারায়ণের অধীনে অভিনয়ও অধ্যয়ন করেছিলেন। তিনি পাঞ্জাবি সুফি ঐতিহ্যে বাবা বুল্লেহ শাহের অবদানগুলো নিবিড়ভাবে অধ্যয়ন করেছেন। মাওলানা রুমি এবং আমির খসরুও তাকে প্রভাবিত করেছিল।\n\n\n== কর্মজীবন ==\nচতুর্বেদী একজন কত্থক নৃত্যশিল্পী হিসেবে তার কর্মজীবন শুরু করেন। তিনি রাজস্থান, কাশ্মীর, আওধ, পাঞ্জাব, তুর্কমেনিস্তান, ইরান এবং কিরগিজস্তানের সঙ্গীতের মতো বিভিন্ন রূপের সাথে একটি সংযোগ তৈরি করার চেষ্টা করেন। তিনি বিশেষভাবে সুফি রহস্যবাদের প্রতি আকৃষ্ট ছিলেন এবং তার অভিনয়ে এমন গতিবিধি অন্তর্ভুক্ত করার চেষ্টা করেছেন যা দরবেশদের ধ্যান অনুশীলনের কথা স্মরণ করিয়ে দেয়। তাই তিনি তার নৃত্যশৈলীর নাম সুফি কত্থক হিসেবে বেছে নিয়েছেন।\nতিনি তাজমহল এবং সিডনি অপেরা হাউসে পরিবেশন করেছেন।\nতিনি বিশাল ভরদ্বাজের পরিচালিত এবং গুলজারের লেখা একটি সুফি মিউজিক ভিডিও করেছিলেন যার নাম তেরে ইশক মে।\nতিনি বিশ্বের ২২ টিরও বেশি দেশে ৩০০ টিরও বেশি কনসার্টে অংশগ্রহণ করেছেন। গত দুই দশকে, মঞ্জরী ইউরোপ (ফ্রান্স, জার্মানি, পর্তুগাল, ইতালি, অস্ট্রিয়া, সুইজারল্যান্ড, যুক্তরাজ্য এবং আয়ারল্যান্ড), আর্মেনিয়া, জর্জিয়া, মধ্যপ্রাচ্য (দুবাই, বাহরাইন, আবুধাবি, কাতার,কুয়েত), দক্ষিণ পূর্ব এশিয়া (সিঙ্গাপুর, মালয়েশিয়া, শ্রীলঙ্কা) এবং মধ্য এশিয়া (তুর্কমেনিস্তান, কিরগিজস্তান, উজবেকিস্তান, তাজিকিস্তান) অস্ট্রেলিয়া এবং আমেরিকা সহ সারা বিশ্বে কনসার্ট করেছেন।\n\n\n=== উল্লেখযোগ্য স্থান ===\nইন্ডিয়া ইন্টারন্যাশনাল সেন্টার\nকালাঘোড়া, মুম্বাই\nঠাকুর অডিটোরিয়াম, চণ্ডীগড়\nচৌমহল্লা প্রাসাদ, হায়দ্রাবাদ\nআরাবলি বায়ো ডাইভারসিটি পার্ক, গুরগাঁও\nজুমেইরাহ বিচ হোটেল, দুবাই\nইন্দিরা গান্ধী ন্যাশনাল সেন্টার ফর আর্টস, নিউ দিল্লি\nসিম্ফনি স্পেস, নিউ ইয়র্ক সিটি\nজুডিথ রাইট সেন্টার ফর পারফর্মিং আর্টস - ব্রিসবেন\nস্মিথসোনিয়ান মিউজিয়াম, ওয়াশিংটন ডিসি\nরয়্যাল ফেস্টিভ্যাল হল, সাউথ ব্যাংক সেন্টার, লন্ডন, ইউকে\nসিডনি অপেরা হাউস, অস্ট্রেলিয়া\nভিক্টোরিয়া জাতীয় গ্যালারি, অস্ট্রেলিয়া\nরাষ্ট্রপতি ভবন\nসংসদ ভবন\nমদিনাত জুমেইরাহ\nপুরাণ কুইলা\nজগমন্দির প্রাসাদ, উদয়পুর\nলেক প্যালেস, উদয়পুর\nআমান-ই-বাগ\nরামবাগ প্যালেস, জয়পুর\nলোটাস টেম্পল, নয়াদিল্লি\nটাউন হল, কলকাতা\nকুতুব মিনার, নিউ দিলিহি\nমুর্শিদাবাদ প্রাসাদ, মুর্শিদাবাদ\nনিমরানা দুর্গ\nদেবীগড় দুর্গ\nকিলা মোবারক, পাতিয়ালা\nজগৎজিৎ প্যালেস, কাপুরথালা\nখাজুরাহো মন্দির\nজানানা মহল, উদয়পুর\nআম্বার ফোর্ট, জয়পুর\nফতেপুর সিক্রি\nআরব কি সারাই, হুমায়ুনের সমাধি\nহোলকার প্রাসাদ, মহেশ্বর\nতাজমহল, আগ্রা\nদিলকুশা প্রাসাদ, লখনউ\n\n\n=== রহস্যবাদীদের নৃত্য ===\nতিনি মর্যাদাপূর্ণ স্মিথসোনিয়ান মিউজিয়াম ওয়াশিংটন ডিসি-তে সুফি সিম্পোজিয়ামের অংশ এবং ইউনেস্কোর লিভিং হেরিটেজ কনফারেন্সের অংশ ছিলেন এবং কোরিয়ার মর্যাদাপূর্ণ এশিয়ান ডান্স কমিটির জন্য \"এশীয় নৃত্যের থিঙ্ক ট্যাঙ্ক\" এর জুরি এবং সদস্য হিসেবেও দায়িত্ব পালন করেন। গত এক দশকে মঞ্জরী চতুর্বেদী বিভিন্ন আন্তর্জাতিক শিল্পীদের সাথে মিলে কাজ করেছেন এবং পরিবেশন করেছেন গ্লোবাল ফিউশন উইথ টিম রিস (স্যাক্সোফোন, রোলিং স্টোনস, মার্কিন যুক্তরাষ্ট্র) এবং ওস্তাদ সুজাত হুসেন খান (সেতার, ভারত), তৌফিক কোরেশি (ভারত), কৈলাশ খের। (ভারত), কেভিন হেইস (পিয়ানো, মার্কিন যুক্তরাষ্ট্র), ধফার ইউসুফ (অধ, ভোকাল, তিউনিসিয়া), রহিম আল হাজ (ওধ, ইরাক), প্যাট্রিক পসি (স্যাক্সোফোন, মার্কিন যুক্তরাষ্ট্র), ফিরাস শাহরস্তান (কানুন, সিরিয়া), মাইকেল গ্লেন (বাস, মার্কিন যুক্তরাষ্ট্র) -এর সাথে।\nশর্ট ফিল্ম এবং ভিডিও: তিনি বিশাল ভরদ্বাজ পরিচালিত এবং গুলজারের লেখা একটি সুফি মিউজিক ভিডিও করেছিলেন যার নাম তেরে ইশক মে। জারা থাহের জাও: ওস্তাদ আমজাদ আলী খানের সঙ্গীতে একটি নৃত্যের ক্রম-এ অভিনয় করেছেন তিনি। জশন-এ-আওয়াধ: তাজ গ্রুপ অফ হোটেলের জন্য একটি অডিও ভিজ্যুয়াল করেছেন তিনি। সৌলফুল স্ট্রিংস অব সারাঙ্গি: পামেলার একটি চলচ্চিত্র রুকস-এ অভিনয় করেছেন।  তিনি তাজ হোটেল, রিসর্ট এবং প্রাসাদগুলির ঐতিহাসিক যাত্রায় অভিনয় করেছেন, যেটি হলো জাফর হাই পরিচালিত একটি চলচ্চিত্র। আমির খুসরু: মুজাফফর আলী পরিচালিত ন্যাশনাল টেলিভিশনের একটি চলচ্চিত্রে অভিনয় করেছেন তিনি। রাক্স-এ-দিল: মুজাফফর আলীর একটি জাতীয় টেলিভিশন চলচ্চিত্রে অভিনয় করেছেন তিনি।  রুমি ইন দ্য ল্যান্ড অফ খুসরাউ: বিশ্বজুড়ে সুফি ঐতিহ্যের উপর একটি চলচ্চিত্রে অভিনয় করেছেন তিনি। এছাড়াও তিনি হুসন-এ-জানা-তে নৃত্য পরিচালনার পাশাপাশি কোরিওগ্রাফিও করেছেন। এটি ছিল মুজাফফর আলীর একটি টেলিভিশন ধারাবাহিক। তিনি মাজহার কামরানের লখনউতে একটি চলচ্চিত্র দ্য লিগ্যাসি অব এন এরাতেও অভিনয় করেছেন।\n\n\n=== দ্য কোর্টেসান প্রজেক্ট ===\nমঞ্জরি চতুর্বেদীর একটি চমৎকার উদ্যোগ যা তাওয়াইফ বারাঙ্গনাদের সাথে সম্পর্কিত সামাজিক কলঙ্ক দূর করার জন্য নিবেদিত এবং এর ফলে তাদের শিল্পী হিসেবে প্রাপ্য সম্মান এবং স্থান প্রদান করা হয়েছে। \"দ্যা লস্ট গান এন্ড ড্যান্স অব কোর্টেসান - জেন্ডার ডিসক্রিমিনেশন ইন আর্টস এন্ড হাও ইট শেইপস দ্য আর্ট অব ফিউচার\" এমন একটি প্রকল্প যা নান্দনিক নারী অভিনয়শিল্পীদের জীবন এবং গল্প সংরক্ষণ এবং নথিভুক্ত করে৷\nমঞ্জরী একটি একেবারে নতুন কাজ হাতে নিয়েছেন। এটি হলো অনেক গবেষণার কাজ কারণ এটি সেই নারীদের নৃত্য এবং গল্প নিয়ে কাজ করে যারা সঙ্গীত এবং নৃত্য উভয়ই পরিবেশন করার জন্য সমাজের দ্বারা কলঙ্কিত হয়েছেন এবং লিঙ্গ বৈষম্যের শিকার দুর্ভাগ্যজনক এই সমাজে পারফর্মিং আর্টের নথিভুক্ত ইতিহাসের অংশও ছিলেন না॥ তাই এটা প্রয়োজনীয় যেন আমরা তাদের চমৎকার গল্পগুলো বিশ্বকে জানাই এবং তাদের নাচ তুলে ধরি। অপর্যাপ্ত গবেষণা এবং নথির পরিপ্রেক্ষিতে, বেশ কিছু পৌরাণিক কাহিনী এবং ভ্রান্ত ধারণা বারাঙ্গনাদের জীবন ও ইতিহাসকে ঘিরে রেখেছে।\nআজ, 'বারাঙ্গনা' এবং 'পতিতা' শব্দগুলি পরস্পর-পরিবর্তনযোগ্যভাবে ব্যবহৃত হওয়া অস্বাভাবিক নয়। এই ত্রুটিটি ক্রমাগতভাবে করা হয়ে আসছে। লিঙ্গ বৈষম্যের উপর ভিত্তি করে ইতিহাসের একটি অত্যন্ত অন্যায্য প্রমাণে, এই শিল্পগুলো অনুসরণকারী পুরুষরা \"উস্তাদ\" (মাস্টার্স) হিসেবে সম্মানিত হয় যখন একই শিল্পের অনুসারী নারীরা \"নচ গার্লস\" (নাচের মেয়ে) হয়ে ওঠে। পূর্ববর্তী পুরুষ দরবারের নৃত্যশিল্পীদের বর্তমান প্রজন্মরা রাজকীয় দরবারে নর্তক হিসেবে তাদের পূর্বপুরুষদের মহিমাকে গর্বিত করার অনুভূতির সাথে পারিবারিক বংশ সম্পর্কে কথা বলে। একই সময়ে, দরবারের নারী নৃত্যশিল্পীদের প্রজন্ম লজ্জার অনুভূতি নিয়ে বেঁচে থাকে যে তাদের বংশ বা পূর্ববর্তী দরবারের সাথে কোনো সম্পর্ক প্রকাশ করতে চায় না। শিল্পকলার ক্ষেত্রে এই লিঙ্গ বৈষম্যকে কখনই সুরাহা করা হয়নি এবং আজ এই সম্প্রদায়ের নারীদের সমাজে বঞ্চিত করা হয়েছে এবং তাই তারা সমসাময়িক পুরুষদের তুলনায় \"কম\" বলে বিবেচিত হয়েছে।\nমঞ্জরী বলেছেন, \"এই নারী শিল্পীদের এবং তাদের ঐতিহ্যের প্রতি \"অবহেলা\" সম্পর্কে প্রশ্ন করা এবং চ্যালেঞ্জ করা এখন সময়ের দাবি। আমাদের অবশ্যই একটি সম্মিলিত সমাজ হিসেবে এটি সম্পর্কে ভাবতে হবে এবং এর মতো একটি প্রকল্প সমাজের সম্মিলিত বিবেক গঠনে সহায়তা করে।\"\n\n\n== বিতর্ক ==\n\n\n=== কাওয়ালি পরিবেশনা ব্যাহত ===\n২০২০-এর ১৭ জানুয়ারি মঞ্জরী চতুর্বেদী দাবি করেছিলেন যে লখনউয়ের একটি বেসরকারী হোটেলে একটি অফিসিয়াল সাংস্কৃতিক অনুষ্ঠান চলাকালীন উত্তরপ্রদেশ সরকারের আধিকারিকরা \"ইচ্ছাকৃতভাবে\" তার কাওয়ালি পরিবেশন মাঝপথে বন্ধ করে দিয়েছিলেন। যদিও উত্তরপ্রদেশের সংস্কৃতি দফতর এই অভিযোগ অস্বীকার করেছে।\n\n\n== আরো দেখুন ==\nকত্থক নৃত্যশিল্পীদের তালিকা\n\n\n== তথ্যসূত্র =="}