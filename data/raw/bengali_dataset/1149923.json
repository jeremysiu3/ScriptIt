{"pageid": 1149923, "title": "বিক্রম (২০২২-এর চলচ্চিত্র)", "url": "https://bn.wikipedia.org/wiki?curid=1149923", "content": "বিক্রম হলো ২০২২ সালের ভারতীয় তামিল ভাষার অ্যাকশন থ্রিলার চলচ্চিত্র, যেটি রচনা ও পরিচালনা করেছেন লোকেশ কনকরাজ এবং প্রজোযনা করেছে রাজ কমল ফিল্মস ইন্টারন্যাশনাল। চলচ্চিত্রটিতে অভিনয় করেছেন কমল হাসান, বিজয় সেতুপতি এবং ফাহাদ ফজিল। কালিদাস জয়রাম, নারায়ণ এবং চেম্বান বিনোদ জোস প্বার্শ চরিত্রে অভিনয় করেন; এছাড়াও সূর্য একটি বিশেষ চরিত্রে অভিনয় করেন। চলচ্চিত্রটির দৃশ্যপট কাইথি (২০১৯)-এর পর থেকে চলমান থাকে এবং অমরের নেতৃত্বে একটি ব্ল্যাক-অপস স্কোয়াডকে অনুসরণ করে গল্পটি এগোয়, যারা মুখোশধারী দলের সদস্যদের সন্ধান করে থাকে। তারা ভেট্টি ভাগাইয়ারা নামে একটি ড্রাগ সিন্ডিকেট গ্রুপ সম্পর্কে জানতে পারে, যার নেতৃত্বে রয়েছে সন্ধানম, যে হারিয়ে যাওয়া ড্রাগসগুলি তার বস রোলেক্সের কাছে পৌছে দিতে চায়।\nএটি ১৯৮৬ সালের একই নামের চলচ্চিত্রের একটি পারমার্থিক উত্তরসূরি, উক্ত চলচ্চিত্রেও কমল হাসান অভিনয় করেছিলেন। ২০২২-এর চলচ্চিত্রটিতে ১৯৮৬ সালের চলচ্চিত্রের মূল গানের একটি রিমিক্স সংস্করণও রয়েছে। কাইথি'র পর পরিকল্পিত লোকেশ সিনেমাটিক ইউনিভার্সের (এলসিইউ) দ্বিতীয় কিস্তি হচ্ছে বিক্রম। ২০২১ সালের জুলাই মাসে শুরু হয়ে তামিলনাড়ু জুড়ে করাইকুডি, চেন্নাই, পুদুচেরি এবং কোয়েম্বাটুরে চলচ্চিত্রটির মূল চিত্রগ্রহণ ২০২২ সালের ফেব্রুয়ারিতে সম্পন্ন হয়েছিল। বিক্রম ৩ জুন ২০২২-এ প্রেক্ষাগৃহে মুক্তি পায় এবং সমালোচকদের কাছ থেকে ইতিবাচক পর্যালোচনা অর্জন করে। বিক্রম প্রথম সপ্তাহে বিশ্বব্যাপী ₹২৬০ কোটির অধিক আয় করেছে, যা এই বছরের সর্বোচ্চ আয়কারী তামিল চলচ্চিত্র হিসেবে জায়গা করে নিয়েছে।\n\n\n== অভিনয়ে ==\n\nউপরন্তু, অর্জুন দাস, হরিশ উথ্থামান, ধীনা, হরিশ পেরাদি এবং বেবি মনিকা কনকরাজের ২০১৯ সালের চলচ্চিত্র কাইথি থেকে  তাদের আনবু, আদাইকলম, কামাচি, স্টিফেন রাজ এবং আমুধা চরিত্রের পুনরুত্থানে ক্ষণিক উপস্থিত হয়েছেন এবং কার্তি নেপথ্যকণ্ঠের মাধ্যমে তার চরিত্র দিল্লির পুনরুত্থান করেছেন।\n\n\n== সঙ্গীত ==\nচলচ্চিত্রটির সাউন্ডট্র্যাক এবং ব্যাকগ্রাউন্ড স্কোর অনিরুদ্ধ রবিচন্দ্রন তৈরি করেছেন। মাস্টার এবং ইন্ডিয়ান ২-এর পরে যথাক্রমে লোকেশ কনকরাজ এবং কমল হাসানের সাথে এটি তার দ্বিতীয় সমন্বিত কাজ। চলচ্চিত্রটির সঙ্গীত স্বত্ত্ব কিনেছে সনি মিউজিক ইন্ডিয়া। ১৫ মে ২০২২-এ চেন্নাইয়ের জওহরলাল নেহরু ইনডোর স্টেডিয়ামে চলচ্চিত্রটির অডিও প্রকাশ করা হয়েছিল।\n\n\n== মুক্তি ==\n\n\n=== প্রেক্ষাগৃহে ===\nবিক্রম ৩ জুন ২০২২-এ প্রেক্ষাগৃহে মুক্তি পায়। প্রাথমিকভাবে এটি ২০২২ সালের এপ্রিলের মাঝামাঝি প্রেক্ষাগৃহে মুক্তির জন্য নির্ধারিত ছিল। পরবর্তীতে চলচ্চিত্রটি মুক্তির তারিখ ৩১ মার্চ এবং ২৯ এপ্রিল তারিখে স্থানান্তরিত হয়েছিল। অবশেষে জুন ২০২২-এ চলচ্চিত্রটি মুক্তির তারিখ নির্ধারিত হয়।\nবিক্রম হিটলিস্ট শিরোনামে চলচ্চিত্রটি হিন্দি এবং তেলুগু উভয় ভাষায় ডাব করা হবে।\n\n\n==== স্ক্রিনিং ও পরিসংখ্যান ====\nতামিলনাড়ু থিয়েটার মালিক সমিতির সভাপতি তিরুপুর সুব্রমণিয়নের মতে, বিক্রম কামাল হাসানের চলচ্চিত্রের মধ্যে \"সবচেয়ে ব্যাপক মুক্তি\" পায়। তামিলনাড়ুতে ৭০০-৮০০ স্ক্রিন, কেরলে ১০০ স্ক্রিন এবং কর্ণাটকে ২০০ স্ক্রিনে এটি মুক্তি পায়। হিন্দি ডাব সংস্করণ উত্তর ভারতে ১,০০০-১,৫০০ স্ক্রিনে মুক্তি পায়, যেখানে এটি সম্রাট পৃথ্বীরাজ ও মেজর-এর সাথে প্রতিযোগিতা করে। মার্কিন যুক্তরাষ্ট্রে প্রাইম মিডিয়া ২ জুন বিশেষ শো আয়োজন করে। ৫০০ থিয়েটারে ২,০০০ স্ক্রিনে চলচ্চিত্রটি প্রদর্শিত হয়।  \nপ্রাক-টিকিট বিক্রি থেকে চলচ্চিত্রটি ১০.৩৫ কোটি টাকা আয় করে। তামিলনাড়ু জুড়ে ভোর ৪টায় বিশেষ শো আয়োজন করা হয়। কর্ণাটকে সকাল ৬:৩০টায় শো শুরু হয়।  \nমুক্তির এক সপ্তাহ আগে, মাদ্রাজ হাইকোর্ট ১,০০০-এরও বেশি পাইরেসি সাইটকে চলচ্চিত্রটি অবৈধভাবে স্ট্রিম করা থেকে বিরত রাখার নির্দেশ দেয়।  \n\n\n=== বিতরণ ===\nতামিলনাড়ুতে বিতরণ অধিকার অর্জন করে রেড জায়ান্ট মুভিজ। হিন্দি সংস্করণের অধিকার পায় পেন মারুধর এন্টারটেইনমেন্ট। কেরলে বিতরণ অধিকার কেনা হয় ৮ কোটি টাকায়।  \n\n\n=== হোম মিডিয়া ও চিত্রনাট্য ===\n২০২২ সালের ফেব্রুয়ারিতে ডিজনি+ হটস্টার চলচ্চিত্রটির স্ট্রিমিং অধিকার কিনে নেয়। ৮ জুলাই ২০২২ থেকে এটি পাঁচটি ভাষায় স্ট্রিম করা শুরু হয়। ২০২৩ সালের জানুয়ারিতে চলচ্চিত্রটির চিত্রনাট্য বই আকারে প্রকাশিত হয়।  \n\n\n=== চলচ্চিত্র উৎসব ===\nবিক্রম ২৭তম বুসান আন্তর্জাতিক চলচ্চিত্র উৎসবে \"ওপেন সিনেমা\" বিভাগে প্রদর্শিত হয়।  \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিক্রম  (ইংরেজি)"}