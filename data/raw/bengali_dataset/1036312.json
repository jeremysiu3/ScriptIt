{"pageid": 1036312, "title": "আলবঁ লাফোঁ", "url": "https://bn.wikipedia.org/wiki?curid=1036312", "content": "আলবঁ মার্ক লাফোঁ (ফরাসি উচ্চারণ: ​[albɑ̃ lafɔ̃], ফরাসি: Alban Lafont; জন্ম: ২৩ জানুয়ারি ১৯৯৯; আলবঁ লাফোঁ নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে ফরাসি ক্লাব নাঁতের হয়ে একজন গোলরক্ষক হিসেবে খেলেন।\n২০০৮–০৯ মৌসুমে, ফরাসি ফুটবল ক্লাব লাতোয়াস যুব পর্যায়ের হয়ে খেলার মাধ্যমে লাফোঁ ফুটবল জগতে প্রবেশ করেছেন এবং পরবর্তীকালে তুলুজের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, ফরাসি ক্লাব তুলুজের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; তুলুজের হয়ে তিনি ৯৮ ম্যাচে অংশগ্রহণ করেছেন। মাঝে তিনি এক মৌসুমের জন্য তুলুজ ২-এর হয়ে খেলছেন। অতঃপর ২০১৮–১৯ মৌসুমে তিনি প্রায় ৮.৫ মিলিয়ন ইউরোর বিনিময়ে ফিওরেন্তিনায় যোগদান করেছেন। তিনি এক মৌসুমের জন্য নাঁতের হয়ে ধারে খেলার পর ২০২১–২২ মৌসুমে প্রায় ৭.৫ মিলিয়ন ইউরোর বিনিময়ে ফিওরেন্তিনা হতে নাঁতেতে যোগদান করেছেন।\n২০১৫ সালে, লাফোঁ ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআলবঁ মার্ক লাফোঁ ১৯৯৯ সালের ২৩শে জানুয়ারি তারিখে বুর্কিনা ফাসোর ওয়াগাদুগুতে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবা ফরাসি বংশোদ্ভূত এবং মাতা বুর্কিনাবি বংশোদ্ভূত।\n\n\n== আন্তর্জাতিক ফুটবল ==\nলাফোঁ ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ফ্রান্স অনূর্ধ্ব-২০ দলের হয়ে ২০১৭ ফিফা অনূর্ধ্ব-২০ বিশ্বকাপে অংশগ্রহণ করেছেন, তবে ১৬ দলের পর্বে তার দল ইতালি অনূর্ধ্ব-১৭ দলের কাছে ২–১ গোলের ব্যবধানে পরাজিত হয়েছিল; উক্ত প্রতিযোগিতায় তিনি মাত্র ১ ম্যাচে অংশগ্রহণ করেছিলেন। ২০১৯ সালে তিনি ২০১৯ ফিফা অনূর্ধ্ব-২০ বিশ্বকাপে অংশগ্রহণ করেছেন, তবে ইতালি অনূর্ধ্ব-১৭ দলের বিরুদ্ধে ১৬ দলের পর্বের ম্যাচে ৩–২ গোলের ব্যবধানে পরাজিত হয়েছিল; উক্ত প্রতিযোগিতায় তিনি ৩ ম্যাচে অংশগ্রহণ করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছিলেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে আলবঁ লাফোঁ  (ফরাসি)  \nআলবঁ লাফোঁ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলবঁ লাফোঁ  (ইংরেজি)  \nসকারবেসে আলবঁ লাফোঁ (ইংরেজি) \nবিডিফুটবলে আলবঁ লাফোঁ  (ইংরেজি)  \nওয়ার্ল্ডফুটবল.নেটে আলবঁ লাফোঁ (ইংরেজি) \nইএসপিএন এফসিতে আলবঁ লাফোঁ (ইংরেজি)"}