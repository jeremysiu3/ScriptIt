{"pageid": 1465629, "title": "ইউসুফ দিকেচ", "url": "https://bn.wikipedia.org/wiki?curid=1465629", "content": "ইউসুফ দিকেচ (জন্ম: ১ জানুয়ারি, ১৯৭৩) একজন তুর্কি ক্রীড়া লক্ষ্যভেদী, যিনি পিস্তল ইভেন্টে প্রতিদ্বন্দ্বিতা করছেন। তিনি তুর্কি জেন্ডারমেরির একজন অবসরপ্রাপ্ত নন-কমিশনড অফিসার এবং জান্ডারমা গুকু স্পোর্টস ক্লাবের সদস্য। তিনি ২০২৪ গ্রীষ্মকালীন অলিম্পিকে সতীর্থ ইভাল ইলেদা তারহানের সাথে ১০ মিটার এয়ার পিস্তল মিশ্র দল ইভেন্টে রৌপ্য পদক জিতেছিলেন।\n\n\n== প্রাথমিক জীবন ==\nইউসুফ দিকেচ ১৯৭৩ সালে কাহরামানমারাস প্রদেশের গোকসুন জেলার তাসোলুক গ্রামে জন্মগ্রহণ করেন। তার গ্রামে প্রাথমিক শিক্ষার পর, তিনি গোকসুনে তার মাধ্যমিক শিক্ষা শেষ করেন। ১৯৯৪ সালে, তিনি আঙ্কারার জেন্ডারমেরির মিলিটারি স্কুলে ভর্তি হন। স্নাতক হওয়ার পর, তিনি একজন কর্পোরাল হন এবং মার্দিনে শহরে তাকে নিযুক্ত করা হয়। ১৯৯৯ সালে, দিকেচ জেন্ডারমেরির মিলিটারি স্কুলে প্রবেশ করেন। এক বছর পর সার্জেন্ট পদে তার পদোন্নতি হয়। তিনি এক বছর ইস্তাম্বুলে ছিলেন, এবং তারপর আঙ্কারার, তুর্কি জেন্ডারমারি ক্রীড়া ক্লাবে নিযুক্ত করা হয়।\n২০০১ সালে, তিনি লক্ষ্যভেদী ক্রীড়া দিয়ে শুরু করেন। তখন থেকেই, দিকেচ জাতীয় সামরিক দলের পাশাপাশি জাতীয় দলেও খেলতে শুরু করেন।\nতিনি গাজী বিশ্ববিদ্যালয়, আঙ্কারা থেকে শারীরিক শিক্ষা এবং খেলাধুলায় শিক্ষা লাভ করেন।\n\n\n== তথ্যসূত্র =="}