{"pageid": 1424383, "title": "অ্যানি ক্রিসমাস", "url": "https://bn.wikipedia.org/wiki?curid=1424383", "content": "অ্যানি ক্রিসমাস বা ফ্ল্যাটবোট অ্যানি হলো লুইসিয়ানার লোককাহিনী ও অবিশাস্য গল্পের একটি চরিত্র, যাকে বর্ণনা করা হয়েছে ৭ ফুট (২.১ মিটার) লম্বা বলে। সে অতিপ্রাকৃতভাবে শক্তিশালী আফ্রিকান-আমেরিকান একজন মহিলা, যে কিলবোট (নদীর মালবাহী কাজের নৌকা, বা একটি ছোট থেকে মাঝারি আকারের বিনোদনমূলক পালতোলা ইয়ট) ক্যাপ্টেন। তাকে জন হেনরি চরিত্রের একজন মহিলা প্রতিরূপ হিসাবে বর্ণনা করা হয়েছে, জন হেনরি চরিত্রটি আমেরিকান লোককাহিনীতে পাওয়া আরেকজন অতিপ্রাকৃতভাবে শক্তিশালী আফ্রিকানের। জন হেনরির মতো, এই চরিত্রটি একজন বাস্তব ব্যক্তির উপর ভিত্তি করে তৈরি হতে পারে। অ্যানি ক্রিসমাসের গল্পগুলি দক্ষিণ মার্কিন যুক্তরাষ্ট্রের লোককাহিনীর বেশ কয়েকটি সংগ্রহে অন্তর্ভুক্ত করা হয়েছে।\nহার্বার্ট অ্যাসবারি তাঁর \"দ্য গ্যাংস অফ নিউ অরলিন্স\" বইয়ে বলেছেন যে, অ্যানি ক্রিসমাস মূলত একজন শ্বেতাঙ্গ নিউ অর্লিন্স মহিলা এবং শ্বেতাঙ্গ লোক নায়ক ছিলেন, যিনি \"নিগ্রোদের মধ্যে একজন দেবতারূপে উপস্থিত হয়েছিলেন\"। হার্বার্ট তাঁকে কৃষ্ণাঙ্গ হিসাবে উপস্থাপন করেছেন। তিনি লিখেছেন যে \"অ্যানি ক্রিসমাস গাথার শ্বেতাঙ্গ সংস্করণে, তাঁকে নিউ অর্লিন্সের জুয়া-ঘরে খুন করা হয়েছিল, কিন্তু নিগ্রো ঐতিহ্যের কাহিনি এমন কোন সাধারণ সমাপ্তির অনুমতি দেয় না। নিগ্রোদের গল্পে আছে তিনি প্রেমের জন্য আত্মহত্যা করেছিলেন।\nগল্পগুলি বর্ণনা করে যে কিভাবে তিনি প্রথাগত লিঙ্গ শ্রেণিবিন্যাস এবং মহিলা আচরণের নিয়ম ও প্রত্যাশাগুলিকে অস্বীকার করেছেন। তিনি প্রচুর পরিমাণে সুরা পান করেন এবং তাঁর কর্তৃত্বে আপত্তি জানায় এমন পুরুষদের ওপর আধিপত্য করেন। তিনি একটি মুক্তার নেকলেস পরেন, এবং প্রতিটি মুক্তা এমন একজনের পরাজয়ের প্রতিনিধিত্ব করে যে ব্যর্থভাবে তাঁর সঙ্গে প্রতিদ্বন্দিতা করেছে। অবিবাহিত হলেও তাঁর বারোটি ছেলে আছে যারা কিলবোটে তাঁর নাবিক হিসেবে কাজ করে। তাঁর মৃত্যুর একটি গল্পে তাঁকে ১০০ জন লোক আক্রমণ করেছিল যারা তাঁকে গুলি এবং ছুরিকাঘাত করেছিল।\n১৯৯৩: ফ্রি এন্টারপ্রাইজ: এ নভেল অফ মেরি এলেন প্লেজেন্ট উপন্যাসটি জ্যামাইকান লেখক মিশেল ক্লিফ-এর লেখা, এটিতে অ্যানি ক্রিসমাস নামে একটি চরিত্র রয়েছে, সেটি সম্ভবত লোককথার চরিত্র থেকে অনুপ্রাণিত।\nঅ্যাণ্ড্রু লয়েড ওয়েবার এবং জিম স্টেইনম্যান তাঁদের নাটক হুইসেল ডাউন দ্য উইণ্ড (১৯৯৬) এর জন্য একটি অ্যানি ক্রিসমাস গান লিখেছেন।\n\n\n== তথ্যসূত্র ==\n\n\n== আরও পড়ুন ==\nএমিল কার্টার কুক এবং বারবারা স্মেটজ (১৯৭৪)। অ্যানি ক্রিসমাস: লেডি লংশোরম্যান । সোসাইটি ফর ভিজ্যুয়াল এডুকেশন (সঙ্গীত এবং বর্ণনা সহ কিশোর ছবির বই)।ওসিএলসি 5609896ওসিএলসি 5609896\nউইলিয়াম কনরাড (কথক) এবং ডেভি ক্রেবস (প্রযোজক) (১৯৫৬)। অ্যানি ক্রিসমাস । প্যাসিফিকা রেডিও আর্কাইভওসিএলসি 947288282\n\"দ্য লিজেণ্ড অফ অ্যানি ক্রিসমাস\" হিসাবে YouTube-এর মাধ্যমে উপলব্ধ – সিবিএস রেডিও ওয়ার্কশপ পর্বের পুনঃপ্রদর্শন (৩০ মিনিট)\nটেমপ্লেট:American tall tales"}