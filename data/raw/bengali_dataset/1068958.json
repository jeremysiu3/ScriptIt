{"pageid": 1068958, "title": "সিঙ্গাপুরে ধর্মহীনতা", "url": "https://bn.wikipedia.org/wiki?curid=1068958", "content": "২০২০ সালের হিসাবে, সিঙ্গাপুরের ২০% ব্যক্তির কোন ধর্মীয় সম্পৃক্ততা নেই। ধর্মহীনতা সিঙ্গাপুরের বিভিন্ন জাতিগোষ্ঠী এবং সিঙ্গাপুরের সকল স্তরের মানুষের মধ্যে পাওয়া যায়। সিঙ্গাপুরের ধর্মহীনদের নাস্তিক, অজ্ঞেয়বাদী, মানবতাবাদী, থিস্ট, দৈববাদী বা সন্দেহবাদী হওয়ার প্রবণতা রয়েছে। কিছু ব্যক্তি ধর্মহীন হওয়া সত্ত্বেও ধর্মের সাথে যুক্ত পূর্বপুরুষদের উপাসনার মতো ঐতিহ্যগত আচার-অনুষ্ঠান পালন করতে পছন্দ করে। তবে এটিকে তারা ধর্মীয় আচার হিসাবে বিবেচনা করে না। সিঙ্গাপুরে ধর্মহীন মানুষের সংখ্যা কিছুটা বেড়েছে। জনশুমারির প্রতিবেদনে দেখা গেছে যে যারা বলেছে যে তাদের কোন ধর্ম নেই তাদের সংখ্যা ১৯৮০ সালে ১৩% থেকে ২০২০ সালে ২০% এ উন্নীত হয়েছে। সাম্প্রতিক বছরগুলোতে সিঙ্গাপুরে ধর্মহীন ব্যক্তিদের সামাজিক সমাবেশ আরও জনপ্রিয় হয়ে উঠেছে।\n\n\n== সিঙ্গাপুরের মানবতাবাদী সংগঠন ==\n২০০৮ সালে সিঙ্গাপুর হিউম্যানিজম মিটআপ ধর্মনিরপেক্ষ মানবতাবাদী, নাস্তিক এবং অজ্ঞেয়বাদীদের একটি সামাজিক নেটওয়ার্ক হিসেবে গঠিত হয়। ২০১০ সালের অক্টোবর মাসে হিউম্যানিস্ট সোসাইটি (সিঙ্গাপুর) প্রথম মানবতাবাদী দলরূপে সংগঠন হিসেবে স্বীকৃতপ্রাপ্ত হয়। সিঙ্গাপুর হিউম্যানিজম মিটআপ আয়োজিত সমাবেশে সমাজের অনেক অগ্রগামী সদস্য মিলিত হন।\n\n\n== অধিভুক্তি ==\nসিঙ্গাপুরের ধর্মহীন গোষ্ঠীগুলি দক্ষিণ-পূর্ব এশিয়ার অন্যান্য ধর্মহীন নেটওয়ার্কের সাথেও যুক্ত। সিঙ্গাপুর হিউম্যানিজম মিটআপ, সিঙ্গাপুরের নাস্তিক এবং মানবতাবাদী সোসাইটি (সিঙ্গাপুর) দক্ষিণ-পূর্ব এশিয়ার নাস্তিকদের ওয়েবসাইটে তালিকাভুক্ত রয়েছে।\n\n\n== তথ্যসূত্র =="}