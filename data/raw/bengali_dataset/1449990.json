{"pageid": 1449990, "title": "গানজা তোরণ", "url": "https://bn.wikipedia.org/wiki?curid=1449990", "content": "গানজা তোরণ (আজারবাইজানি: Gəncə qapısı, আর্মেনীয়: Գանձակի դարպաս) আজারবাইজানের সুসাতে সুসা দুর্গের উত্তর দিকে অবস্থিত তিনটি প্রধান ফটকের একটি। অন্য দুটি গেট হল ইরাভান তোরণ এবং আঘোঘলান তোরণ।\n\n\n== বর্ণনা ==\nখানাত যুগে নগর উন্নয়নে মধ্যযুগীয় ঐতিহ্যের সাথে সঙ্গতি রেখে, সুসা দুর্গের প্রাচীরে চারটি তোরণ নির্মিত হয়েছিল। প্রধান ফটকটি আজারবাইজানের গাঞ্জার রাস্তার দিকে উত্তরমুখী ছিল ফলে এর  নামকরণ করা হয়েছে গানজা তোরণ। পশ্চিমের তোরণটি ইরানি ইরাভান খানাতসহ পশ্চিমাঞ্চলের মুখোমুখি ছিল এবং তাই একে ইরাভান তোরণ ডাকা হয়। অন্য দুটি তোরণ আশেপাশের উচ্চভূমির গ্রামগুলির জন্য খোলে৷ সুসার অভ্যন্তরীণ দুর্গটি গানজা তোরণের কাছে একটি চূড়ায় অবস্থিত ছিল। গানজা তোরণ স্থাপত্যের গুরুত্ব বহন করে এবং প্রায়শই ১৮-শ শতকের সুসা স্টেট হিস্টোরিক্যাল অ্যান্ড আর্কিটেকচারাল রিজার্ভের অন্যান্য উল্লেখযোগ্য ২৭৯ প্রত্নতাত্বিক বস্তু/স্থাপনার অন্যতম হিসেবে উল্লেখ করা হয়।\n\n\n== ইতিহাস ==\nদুর্গ এবং শহরটি নাগোর্নো-কারাবাখ স্বায়ত্তশাসিত অঞ্চলের অংশ ছিল; যা পরে ১৯৯২ সালের ৮ মে সুসার যুদ্ধের পরে স্বঘোষিত আর্টসাখ প্রজাতন্ত্রের নিয়ন্ত্রণে আসে। ২০২০ সালের ৮ নভেম্বর আজারবাইজানীয় সশস্ত্র বাহিনী ৩ দিনের দীর্ঘ যুদ্ধের পরে শহরটি পুনরুদ্ধার করে।\n\n\n== তথ্যসূত্র =="}