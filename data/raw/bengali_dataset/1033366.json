{"pageid": 1033366, "title": "নিকলাস ডর্শ", "url": "https://bn.wikipedia.org/wiki?curid=1033366", "content": "নিকলাস বের্ন্ট ডর্শ (জার্মান উচ্চারণ: [ni:kla:s dɔɐ̯ʃ], জার্মান: Niklas Dorsch; জন্ম: ১৫ জানুয়ারি ১৯৯৮; নিকলাস ডর্শ নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে বেলজিয়ামের পেশাদার ফুটবল লীগের শীর্ষ স্তর বেলজীয় প্রথম বিভাগ এ-এর ক্লাব খেন্ট এবং জার্মানি অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় হিসেবে খেলে থাকেন।\n২০০২–০৩ মৌসুমে, জার্মান ফুটবল ক্লাব বাইয়ার্সডর্ফের যুব পর্যায়ের হয়ে খেলার মাধ্যমে ডর্শ ফুটবল জগতে প্রবেশ করেছেন এবং পরবর্তীকালে ডিটিএফএস রেহাউ, নুর্নবের্গ এবং বায়ার্ন মিউনিখের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, জার্মান ক্লাব বায়ার্ন মিউনিখ ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; বায়ার্ন মিউনিখ ২-এর হয়ে তিনি ৬০ ম্যাচে ৭টি গোল করেছেন। একই মৌসুমে তিনি বায়ার্ন মিউনিখের মূল দলের অন্তর্ভুক্ত হয়েছিলেন, তবে ২০১৭–১৮ মৌসুমে উক্ত দলের হয়ে একমাত্র ম্যাচটি খেলেছেন। অতঃপর ২০১৮–১৯ মৌসুমে তিনি হাইডেনহাইমে যোগদান করেছেন। ২০২০–২১ মৌসুমে, তিনি ৩.৫ মিলিয়ন ইউরোর বিনিময়ে হাইডেনহাইম হতে বেলজীয় ক্লাব খেন্টে যোগদান করেছেন।\n২০১২ সালে, ডর্শ জার্মানি অনূর্ধ্ব-১৫ দলের হয়ে জার্মানির বয়সভিত্তিক পর্যায়ে অভিষেক করেছিলেন।\nদলগতভাবে, ডর্শ এপর্যন্ত ৩টি শিরোপা জয়লাভ করেছেন, যার সবগুলো তিনি বায়ার্ন মিউনিখের হয়ে জয়লাভ করেছেন।\n\n\n== প্রারম্ভিক জীবন ==\nনিকলাস বের্ন্ট ডর্শ ১৯৯৮ সালের ১৫ই জানুয়ারি তারিখে জার্মানির লিকটেনফেলসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nডর্শ জার্মানি অনূর্ধ্ব-১৫, জার্মানি অনূর্ধ্ব-১৭, জার্মানি অনূর্ধ্ব-১৯, জার্মানি অনূর্ধ্ব-২০ এবং জার্মানি অনূর্ধ্ব-২১ দলের হয়ে খেলার মাধ্যমে জার্মানির প্রতিনিধিত্ব করেছেন। ২০১২ সালের ৯ই নভেম্বর তারিখে তিনি দক্ষিণ কোরিয়া অনূর্ধ্ব-১৫ দলের বিরুদ্ধে এক প্রীতি ম্যাচে জার্মানি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। জার্মানি অনূর্ধ্ব-১৭ দলের হয়ে তিনি ২০১৫ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে তার দল উক্ত প্রতিযোগিতায় শুধুমাত্র ১৬ দলের পর্ব পর্যন্ত অংশগ্রহণ করতে সক্ষম হয়েছিল; উক্ত প্রতিযোগিতায় তিনি ৪ ম্যাচে অংশগ্রহণ করেছিলেন। তিনি জার্মানি অনূর্ধ্ব-২০ দলের হয়ে ২০১৭–১৮ অনূর্ধ্ব-২০ এলিট লীগের শিরোপা জয়লাভ করেছেন, যার মাধ্যমে তার উক্ত প্রতিযোগিতার ইতিহাসে প্রথমবারের মতো শিরোপা ঘরে তুলতে সক্ষম হয়েছিল। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের জার্মানি অনূর্ধ্ব-২১ দলে স্থান পেয়েছেন। তিনি ২০১৯ সালের ৫ই সেপ্টেম্বর তারিখে এক প্রীতি ম্যাচে গ্রিস অনূর্ধ্ব-২১ দলের বিরুদ্ধে জার্মানির বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nডিএফবিতে নিকলাস ডর্শ (ইংরেজি) (এছাড়াও জার্মান ভাষায় উপলব্ধ) \nনিকলাস ডর্শ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে নিকলাস ডর্শ  (ইংরেজি)  \nসকারবেসে নিকলাস ডর্শ (ইংরেজি) \nবিডিফুটবলে নিকলাস ডর্শ  (ইংরেজি)  \nওয়ার্ল্ডফুটবল.নেটে নিকলাস ডর্শ (ইংরেজি) \nইএসপিএন এফসিতে নিকলাস ডর্শ (ইংরেজি)"}