{"pageid": 1084099, "title": "ডালেম চন্দ্র বর্মণ", "url": "https://bn.wikipedia.org/wiki?curid=1084099", "content": "ডালেম চন্দ্র বর্মণ (আনু. ১৯৪৯ – ২০২৪) একজন বাংলাদেশী শিক্ষাবিদ। তিনি ঢাকা বিশ্ববিদ্যালয়ের শান্তি ও সংঘর্ষ অধ্যয়ন বিভাগের প্রতিষ্ঠাতা সভাপতি এবং আশা বিশ্ববিদ্যালয় বাংলাদেশের (এএসএইউবি) সাবেক উপাচার্য।\n\n\n== শিক্ষাজীবন ==\nবর্মণ ঢাকা বিশ্ববিদ্যালয়ের রাষ্ট্রবিজ্ঞান বিভাগ থেকে ১৯৬৮ সালে স্নাতক (সম্মান) এবং ১৯৬৯ সালে স্নাতকোত্তর ডিগ্রি লাভ করেন। তিনি ভারতের রাজস্থান বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nডালেম চন্দ্র বর্মণ ১৯৭৪ সালে ঢাকা বিশ্ববিদ্যালয়ের রাষ্ট্রবিজ্ঞান বিভাগে শিক্ষক হিসেবে যোগদান করেন। পরবর্তীকালে তিনি ঢাকা বিশ্ববিদ্যালয়ের শান্তি ও সংঘর্ষ অধ্যয়ন বিভাগের প্রতিষ্ঠাতা সভাপতিসহ বিভিন্ন গুরুত্বপূর্ণ দায়িত্ব পালন করেছেন।\nতিনি ২০১৭ থেকে ২০২১ সাল পর্যন্ত দ্বিতীয় মেয়াদে আশা বিশ্ববিদ্যালয় বাংলাদেশের (এএসএইউবি) উপাচার্য হিসেবে দায়িত্ব পালন করেন।\n\n\n== মৃত্যু ==\nডালেম চন্দ্র বর্মণ কয়েক বছর ধরে পারকিনসন রোগে ভুগছিলেন। এরপর নিউমোনিয়ায় আক্রান্ত হন এবং শরীরের বিভিন্ন অঙ্গপ্রত্যঙ্গ অকার্যকর হতে শুরু করে। বঙ্গবন্ধু শেখ মুজিব মেডিক্যাল বিশ্ববিদ্যালয় হাসপাতালে চিকিৎসাধীন অবস্থায় ২০২৪ সালের ৫ জুন তিনি শেষনিশ্বাস ত্যাগ করেন।\n\n\n== আরও দেখুন ==\nআশা বিশ্ববিদ্যালয় বাংলাদেশ\n\n\n== তথ্যসূত্র =="}