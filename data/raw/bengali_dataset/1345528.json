{"pageid": 1345528, "title": "তেবে নাচ", "url": "https://bn.wikipedia.org/wiki?curid=1345528", "content": "তেবে নৃত্য হল একটি ঐতিহ্যবাহী নৃত্য যা ইন্দোনেশিয়ার পূর্ব নুসা টেঙ্গারা অঞ্চল থেকে উদ্ভূত। তেবে নৃত্য হল বেলু এবং মালাকা জনগণের একটি সাধারণ নৃত্য যা বাসিন্দাদের মধ্যে ঘনিষ্ঠতা এবং সংহতির প্রতীক। এছাড়া তেবে নাচ সাফল্য বা বিজয়ের আনন্দ প্রকাশের প্রতীক স্বরুপ।\nতেবে নৃত্য পুরুষ এবং মহিলারা উভয়েই পরিবেশন করেন। তারা একে অপরের হাত ধরে গানের ছন্দ অনুযায়ী পদ সঞ্চালনা করে নৃত্য পরিবেশন করে। তাদের গানে অন্তর্ভুক্ত থাকে প্রশংসা, সমালোচনা বা অনুরোধ। কবিতা এবং ছন্দ সহকারে গান গাইতে গাইতে তারা নৃত্য পরিবেশন করে। তেবে নৃত্য যখন শেষ পর্যায়ে পৌছায় তখন সমস্ত অভিনয়শিল্পীরা একটি বড় মাদুরের উপর আড়াআড়ি পায়ে বসে একসাথে হালকা খাবার ভাগ করে নেয় ও তাদের নিজ নিজ বাড়িতে ফিরে আসে।\nতেবে নৃত্য, পূর্ব নুসা টেঙ্গারার সংস্কৃতির অন্যতম ঐতিহ্য। এই নৃত্য সাধারণত রাতে পরিবেশন করা হয়। ঐতিহ্যবাহী বিবাহ বা অন্যান্য অনুষ্ঠানের সময় তেবে নাচ পরিবেশিত হয়। ঐতিহাসিক নথি অনুসারে, প্রাচীনকালেও তেবে নাচ প্রচলিত ছিল। মেও (যুদ্ধ সৈনিক) শত্রুর কাটা মস্তক বহন করে যুদ্ধক্ষেত্র থেকে ফিরে আসত তারপর এটিকে বাঁশের বা কোন ধারালো অস্ত্রের ডগায় আটকে রাখা হত এবং তারপর তারা সারা রাত এবং সাধারণত ৩ বা ৪ দিনের জন্য এটিকে ঘিরে রাখত। সেইসময় তেবে নৃত্য পরিবেশনা করা হত।\nবর্তমানে, তেবে নৃত্য মূলত গির্জার অনুষ্ঠানে বা অন্যান্য আনন্দদায়ক লৌকিক অনুষ্ঠানে প্রদর্শিত হয়।\n\n\n== তথ্যসূত্র =="}