{"pageid": 1475191, "title": "জুলাই গণঅভ্যুত্থান স্মৃতি জাদুঘর", "url": "https://bn.wikipedia.org/wiki?curid=1475191", "content": "জুলাই গণঅভ্যুত্থান স্মৃতি জাদুঘর হলো একটি প্রস্তাবিত স্মৃতি জাদুঘর যা বাংলাদেশের রাজধানী ঢাকার শেরে বাংলা নগরে অবস্থিত ঐতিহাসিক গণভবনকে জনগণের জন্য উন্মুক্ত করে প্রতিষ্ঠা করার পরিকল্পনা করা হয়েছে। ২০২৪ সালের ৫ সেপ্টেম্বর, অন্তর্বর্তীকালীন সরকারের প্রধান উপদেষ্টা ড. মুহাম্মদ ইউনূসের সভাপতিত্বে উপদেষ্টা পরিষদের পঞ্চম বৈঠকে এই সিদ্ধান্ত গৃহীত হয়।\n\n\n== ইতিহাস ==\nঢাকার শেরে বাংলা নগরে অবস্থিত জুলাই গণঅভ্যুত্থান স্মৃতি জাদুঘর অসহযোগ আন্দোলন সফল হওয়ার আগ পর্যন্ত বাংলাদেশের প্রাক্তন প্রধানমন্ত্রী শেখ হাসিনার সরকারি বাসভবন হিসেবে ব্যবহৃত হত। শেখ মুজিবুর রহমান ১৯৭৪ সালে এর নির্মাণকাজ শেষ হলে সেখানে অফিস শুরু করেন, যদিও তিনি নিজে ধানমন্ডির ৩২ নম্বরের বাসভবনে বসবাস করতেন। ২০২৪ সালের ৫ আগস্ট ছাত্র-জনতার গণঅভ্যুত্থানের ফলে শেখ হাসিনা পদত্যাগ করে ভারতে পালিয়ে গেলে হাজার হাজার জনতা গণভবনে প্রবেশ করে উল্লাস করে এবং কিছু আসবাবপত্র নিয়ে যায়। পরবর্তীতে, এই ঐতিহাসিক স্থাপনাটিকে জনগণের স্মৃতিরক্ষার স্থান হিসেবে সংরক্ষণ করার সিদ্ধান্ত গৃহীত হয় এবং ‘জুলাই গণঅভ্যুত্থান স্মৃতি জাদুঘর’ হিসেবে রূপান্তর করার পরিকল্পনা করা হয়।\n\n\n== অবস্থান ==\nএটি মিরপুর সড়কের পশ্চিম পাশে ও লেকসড়কের ক্রসিং-এ অবস্থিত এবং জাতীয় সংসদ ভবন থেকে পাঁচ মিনিটের হাঁটা দূরত্বে অবস্থিত। এই অঞ্চলটি ঢাকার সবচেয়ে নিরাপত্তাবেষ্টিত এলাকা। গণভবন থেকে প্রধানমন্ত্রীর কার্যালয় ও জাতীয় সংসদের দূরত্ব সামান্য।\n\n\n== আরও পড়ুন ==\nঅসহযোগ আন্দোলন (২০২৪)\n\n\n== তথ্যসূত্র =="}