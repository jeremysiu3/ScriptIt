{"pageid": 1429987, "title": "বানো কুদসিয়া", "url": "https://bn.wikipedia.org/wiki?curid=1429987", "content": "বানো কুদসিয়া (উর্দু: بانو قدسیہ‎‎ ‎; ২৮ নভেম্বর ১৯২৮ –  ৪ ফেব্রুয়ারি ২০১৭), যিনি বানো আপা নামেও পরিচিত, ছিলেন একজন পাকিস্তানি ঔপন্যাসিক, নাট্যকার এবং অধ্যাত্মবাদী। তিনি উর্দু ভাষায় সাহিত্য সৃষ্টি করেছেন, উপন্যাস, নাটক নাটক ও ছোট গল্প রচনা করেছেন। কুদসিয়া তার রাজা গিধ উপন্যাসের জন্য সবচেয়ে বেশি স্বীকৃত। কুদসিয়া টেলিভিশন ও মঞ্চের জন্য উর্দু এবং পাঞ্জাবি উভয় ভাষায়তেই লিখেছেন। তার নাটক আধি বাতকে \"একটি উচ্চশ্রেণীর নাটক\" বলা হয়েছে। বানো কুদসিয়া ২০১৭ সালের ৪ ফেব্রুয়ারি লাহোরে মারা যান।\n\n\n== ব্যক্তিগত জীবন ==\nবানো কুদসিয়া ১৯২৮ সালের ২৮ নভেম্বর ব্রিটিশ ভারতের ফিরোজপুরে কুদসিয়া চট্টা জন্মনামে একটি মুসলিম জাট পরিবারে জন্মগ্রহণ করেন। তার বাবা ছিলেন কৃষিতে স্নাতক, তার মাও ছিলেন একজন স্নাতক ও ব্রিটিশ ভারতের বিদ্যালয় পরিদর্শক। তার ভাই পারভেজ চট্টা একজন চিত্রশিল্পী ছিলেন। ভারত বিভাগের পর তিনি তার পরিবারের সাথে লাহোরে চলে আসেন। তিনি লাহোরের কিন্নায়ার্ড কলেজ থেকে স্নাতক হন এবং তারপরে উর্দু সাহিত্যে তার স্নাতকোত্তর ডিগ্রি অর্জনের জন্য লাহোর সরকারি কলেজ বিশ্ববিদ্যালয়ে (জিসিইউ) যোগ দেন, এটি তিনি ১৯৫১ সালে সম্পন্ন করেন।\nকুদসিয়া বিয়ে করেছিলেন লেখক আশফাক আহমেদকে, তাঁদের দেখা হয়েছিল লাহোর সরকারি কলেজ বিশ্ববিদ্যালয়ে। তাদের তিন ছেলে যথাক্রমে আনেক, আনিস ও আছির। এই দম্পতি তাদের সামাজিক জীবনে অবিচ্ছেদ্য ছিলেন।\n\n\n== তথ্যসূত্র =="}