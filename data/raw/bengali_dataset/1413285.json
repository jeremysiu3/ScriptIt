{"pageid": 1413285, "title": "নাহিদ রশীদ (সচিব)", "url": "https://bn.wikipedia.org/wiki?curid=1413285", "content": "নাহিদ রশীদ একজন বাংলাদেশ সিভিল সার্ভিসের কর্মকর্তা যিনি বর্তমানে মৎস্য ও প্রাণিসম্পদ মন্ত্রণালয়ের সচিব হিসেবে দায়িত্ব পালন করছেন। এর পূর্বে তিনি বাংলাদেশ কর্মচারী কল্যাণ বোর্ডের মহাপরিচালক হিসেবে দায়িত্ব পালন করেন।\n\n\n== প্রাথমিক জীবন ==\nনাহিদ রশীদ ১৯৬৫ সালে জন্মগ্রহণ করেন। তিনি ময়মনসিংহের বাংলাদেশ কৃষি বিশ্ববিদ্যালয় হতে বিএসসি ও এমএসসি সম্পন্ন করেন। পরবর্তীতে তিনি অস্ট্রেলিয়ার মোনাশ বিশ্ববিদ্যালয় হতে পিএইচডি সম্পন্ন করেন।\n\n\n== কর্মজীবন ==\nরশীদ বাংলাদেশ সিভিল সার্ভিস প্রশাসন ক্যাডারের ১০ম ব্যাচের কর্মকর্তা হিসেবে ১৯৯২ সালে স্বরাষ্ট্র মন্ত্রণালয়ে সহকারী সচিব হিসেবে যোগদান করেন। মাঠ প্রশাসনে তিনি সহকারী কমিশনার ও প্রথম শ্রেণীর ম্যাজিস্ট্রেট হিসেবে ঢাকা ও ময়মনসিংহ জেলায় দায়িত্ব পালন করেন। এছাড়াও তিনি বাংলাদেশ লোক-প্রশাসন প্রশিক্ষণ কেন্দ্র, তদানীন্তন সংস্থাপন মন্ত্রণালয়, প্রধানমন্ত্রীর কার্যালয়, মৎস্য ও প্রাণিসম্পদ মন্ত্রণালয় এবং ইউএনডিপিতে লিয়েনে কর্মরত ছিলেন। পরবর্তীতে অতিরিক্ত সচিব হিসেবে অর্থনৈতিক সম্পর্ক বিভাগে দায়িত্ব পালন করেন। সচিব পদমর্যাদায় তিনি বাংলাদেশ কর্মচারী কল্যাণ বোর্ডের মহাপরিচালক হিসেবে কর্মরত ছিলেন। ১৫ সেপ্টেম্বর ২০২২ সালে তাঁকে মৎস্য ও প্রাণিসম্পদ মন্ত্রণালয়ের সচিব হিসেবে পদায়ন করা হয়।\n\n\n== ব্যক্তিগত জীবন ==\nনাহিদ রশীদ ব্যক্তিগত জীবনে বিবাহিত। তাঁর স্বামী এ বি এম আবদুল হক চৌধুরী বস্ত্র ও পাট মন্ত্রণালয়ের সচিব হিসেবে অবসর গ্রহণ করেন। নাহিদ রশীদের ২ কন্যা সন্তান রয়েছে।\n\n\n== তথ্যসূত্র =="}