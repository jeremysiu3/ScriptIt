{"pageid": 1098893, "title": "অ্যামারান্থাস অ্যাকান্থোকাইটন", "url": "https://bn.wikipedia.org/wiki?curid=1098893", "content": "অ্যামারান্থাস অ্যাকান্থোকাইটন (Amaranthus acanthochiton) অ্যামারান্থাসি পরিবারের অ্যামারান্থাস গণের একটি একবর্ষজীবী উদ্ভিদ প্রজাতি। এটি দক্ষিণ-পশ্চিম মার্কিন যুক্তরাষ্ট্র (অ্যারিজোনা, নিউ মেক্সিকো, টেক্সাস এবং ইউটা) এবং উত্তর মেক্সিকো (চিহুয়াহুয়া) এর স্থানীয় উদ্ভিদ। এই সমস্ত অঞ্চলগুলোতে উদ্ভিদটি ১০০০-২০০০ মিটার উচ্চতায় বৃদ্ধি পাচ্ছে অন্যান্য অঞ্চলের তুলনায় অস্বাভাবিক।\nইংরেজিতে এটি গ্রিনস্ট্রাইপ (Greenstripe) নামেও পরিচিত, বাংলায় যা হরিতডোরার কাছাকাছি।\nএটি একটি ডায়োসিয়াস উদ্ভিদ যা ১০-৮০ সেমি লম্বা হয়। এর পাতাগুলো সরু যা লম্বায় ২-৮ সেমি এবং চওড়ায় ২-১২ মিমি। ফুলগুলি ফ্যাকাশে সবুজ রঙের, ঘন প্রান্তীয় মঞ্জরী বা টার্মিনাল স্পাইকে উৎপাদিত হয়। বীজগুলি বাদামী এবং ১-১.৩ মিমি ব্যাসবিশিষ্ট, ২-২.৫ মিমি এর একটি অ্যাচেনে সেগুলো ধারণ করে রাখে।\nইউটাতে এটি গুরুতরভাবে বিপন্ন এবং অ্যারিজোনায় বিপন্ন প্রজাতি (যদিও কোনও স্থিতি নির্ধারণ করা হয়নি) হিসেবে ধরা হয়ে থাকে।\nবীজ এবং কচি পাতা হোপি ইন্ডিয়ানরা খাদ্যের উৎস হিসাবে ব্যবহার করত। এর বীজগুলিকে পোরিজ বা জাউ হিসাবে এবং পাতাগুলি সবুজ শাক হিসাবে রান্না করা হত।\n\n\n== তথ্যসূত্র ==\n\n\n== বহিঃসংযোগ ==\nউত্তর আমেরিকার উদ্ভিদ:অ্যামারান্থাস অ্যাকান্থোকাইটন"}