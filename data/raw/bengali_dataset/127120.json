{"pageid": 127120, "title": "সিউড়ি সদর মহকুমা", "url": "https://bn.wikipedia.org/wiki?curid=127120", "content": "সিউড়ি সদর মহকুমা পশ্চিমবঙ্গের বীরভূম জেলার একটি মহকুমা। এই মহকুমা তিনটি পুরসভা (সিউড়ি, দুবরাজপুর ও সাঁইথিয়া) এবং সাতটি সমষ্টি উন্নয়ন ব্লক (সিউড়ি-১, সিউড়ি-২, সাঁইথিয়া, দুবরাজপুর, খয়রাসোল, রাজনগর ও মহম্মদবাজার) নিয়ে গঠিত। ব্লক সাতটিতে আবার একটি সেন্সাস টাউন (আহমদপুর) ও ৬২টি গ্রাম পঞ্চায়েত রয়েছে। মহকুমার সদর সিউড়ি।\n\n\n== এলাকা ==\nসিউড়ি, দুবরাজপুর ও সাঁইথিয়া পুরসভা ছাড়া সিউড়ি সদর মহকুমায় সিউড়ি-১, সিউড়ি-২, সাঁইথিয়া, দুবরাজপুর, খয়রাসোল, রাজনগর ও মহম্মদবাজার নামে সাতটি ব্লকের অধীনে আহমদপুর নামে একটি সেন্সাস টাউন এবং ৬২টি গ্রাম পঞ্চায়েত রয়েছে।\n\n\n== মহকুমা ==\nবীরভূম জেলায় রয়েছে তিনটি মহকুমা:\n\n\n== ব্লক ==\n\n\n=== সিউড়ি-১ ব্লক ===\nসিউড়ি-১ ব্লকের গ্রামীণ এলাকা সাতটি গ্রাম পঞ্চায়েত নিয়ে গঠিত। এগুলি হল আলুন্দা, করিধ্যা, মল্লিকপুর, তিলপাড়া, ভুরকুনা, খাটাঙ্গা ও নাগরী। ব্লকটি সিউড়ি ও সদাইপুর থানার অধীনস্থ। ব্লকের সদর বড়বাগান।\n\n\n=== সিউড়ি-২ ব্লক ===\nসিউড়ি-২ ব্লকের গ্রামীণ এলাকা ছয়টি গ্রাম পঞ্চায়েত নিয়ে গঠিত। এগুলি হল অবিনাশপুর, দমদমা, কোমা, বাঁশঙ্কা, কেন্দুয়া,পুরন্দরপুর। ব্লকটি সিউড়ি ও পাঁরুই থানার অধীনস্থ। ব্লকের সদর পুরন্দরপুর।\n\n\n=== সাঁইথিয়া ব্লক ===\nসাঁইথিয়া ব্লকের শহরাঞ্চল আহমদপুর সেন্সাস টাউন এবং গ্রামীণ এলাকা ১২টি গ্রাম পঞ্চায়েত নিয়ে গঠিত। এগুলি হল আহমদপুর, বনগ্রাম, হরিসারা, পানরুই, ভ্রমরকোল, দেরিয়াপুর, হাতোড়া, সাংরা, আমারপুর, ফুলুর, মাথপালসা ও শ্রীনিধিপুর। ব্লকটি সাঁইথিয়া ও পানরুই থানার অধীনস্থ। ব্লকের সদর আহমদপুর।\n\n\n=== দুবরাজপুর ব্লক ===\nদুবরাজপুর ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল বালিজুরি, হেতমপুর, লোবা, সাহাপুর, চিনপাই, যশপুর, পদুমা, গোহালিয়ারা, লক্ষ্মীনারায়ণপুর ও পারুলিয়া। ব্লকটি ইলামবাজার, সদাইপুর ও দুবরাজপুর থানার অধীনস্থ। ব্লকের সদর দুবরাজপুর।\n\n\n=== খয়রাসোল ব্লক ===\nখয়রাসোল ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল বাবুইজোড়, কেন্দগোর, নাকরাকোন্দা, রুপুসপুর, বড়রা, খয়রাসোল, পাঁচড়া, হজরতপুর, লোকপুর ও পারসুন্দি। ব্লকটি খয়রাসোল ও কাঁকড়তলা থানার অধীনস্থ। ব্লকের সদর খয়রাসোল।\n\n\n=== রাজনগর ব্লক ===\nরাজনগর ব্লকের গ্রামীণ এলাকা পাঁচটি গ্রাম পঞ্চায়েত নিয়ে গঠিত। এগুলি হল ভবানীপুর, গাংমুড়ি-জয়পুর, তাঁতিপাড়া, চন্দ্রপুর ও রাজনগর। ব্লকটি রাজনগর থানার অধীনস্থ। ব্লকের সদর রাজনগর।\n\n\n=== মহম্মদবাজার ব্লক ===\nমহম্মদবাজার ব্লকের গ্রামীণ এলাকা ১২টি গ্রাম পঞ্চায়েত নিয়ে গঠিত। এগুলি হল আঙ্গারগড়িয়া, চরিচা, হিংলো, পুরাণাগ্রাম, ভাঁড়কাটা, ডেউচা, কাপিষ্টা, রামপুর, ভুতুরা, গণপুর, মহম্মদবাজার ও সেকেড্ডা। ব্লকটি মহম্মদবাজার থানার অধীনস্থ। ব্লকের সদর প্যাটেলনগর।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে: \n\nসিউড়ি পুরসভা, সিউড়ি-১ ব্লক, রাজনগর ব্লক ও দুবরাজপুর ব্লকের চিনপাই, গোহালিয়ারা, পারুলিয়া ও সাহাপুর গ্রাম পঞ্চায়েতগুলি নিয়ে সিউড়ি বিধানসভা কেন্দ্র গঠিত।\nদুবরাজপুর ব্লকের অবশিষ্ট ছয়টি গ্রাম পঞ্চায়েত, দুবরাজপুর পুরসভা ও খয়রাসোল ব্লক নিয়ে দুবরাজপুর বিধানসভা কেন্দ্র গঠিত।\nসাঁইথিয়া পুরসভা, সিউড়ি-২ ব্লক, মহম্মদবাজার ব্লকের অঙ্গারগড়িয়া, ভুতুড়া, চরিচা, মহম্মদবাজার, দেউচা ও পুরানাগ্রাম গ্রাম পঞ্চায়েত এবং সাঁইথিয়া ব্লকের বনগ্রাম, দেরিয়াপুর, ফুলুর, হরিসারা, হাতোড়া ও মাথপালসা গ্রাম পঞ্চায়েত নিয়ে সাঁইথিয়া বিধানসভা কেন্দ্র গঠিত।\nসাঁইথিয়া ব্লকের অবশিষ্ট ছয়টি গ্রাম পঞ্চায়েত লাভপুর বিধানসভা কেন্দ্রের অন্তর্গত।\nমোহম্মদ বাজার ব্লকের অবশিষ্ট ছয়টি গ্রাম পঞ্চায়েত রামপুরহাট বিধানসভা কেন্দ্রের অন্তর্গত।\nদুবরাজপুর ও সাঁইথিয়া বিধানসভা কেন্দ্রদুটি তফসিলি জাতি প্রার্থীদের জন্য সংরক্ষিত।\nনানুর বিধানসভা কেন্দ্র তফসিলি জাতি প্রার্থীদের জন্য সংরক্ষিত বোলপুর লোকসভা কেন্দ্রের অন্তর্গত।\nসিউড়ি, দুবরাজপুর, সাঁইথিয়া ও রামপুরহাট বিধানসভা কেন্দ্রগুলি বীরভূম লোকসভা কেন্দ্রের অন্তর্গত।\n\n\n== পাদটীকা ==\n\nটেমপ্লেট:Birbhum District"}