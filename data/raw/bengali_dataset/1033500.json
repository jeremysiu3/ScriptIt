{"pageid": 1033500, "title": "বীরাগেস", "url": "https://bn.wikipedia.org/wiki?curid=1033500", "content": "বীরাগেস হল ভারতের কর্ণাটক রাজ্যে প্রচলিত একটি নৃত্যরূপ। এটি হিন্দু পৌরাণিক কাহিনীর উপর ভিত্তি করে একটি তেজস্বী নাচ। এটি জঙ্গম সম্প্রদায় দ্বারা সম্পাদিত অত্যন্ত তীব্র, শক্তি-নিংড়ে নেওয়া, এক নৃত্য রূপ। দশেরার শোভাযাত্রায় মহীশূরে যে নৃত্যগুলি প্রদর্শিত হয়েছিল তার মধ্যে বীরাগেস অন্যতম। এই নৃত্যটি উৎসবের সময় এবং মূলত হিন্দু পঞ্জিকার শ্রাবণ ও কার্তিক মাসের মধ্যে প্রদর্শিত হয়। এটি লিঙ্গায়ত পরিবারের সমস্ত গুরুত্বপূর্ণ কার্যক্রমে সম্পাদন করা হয়।\n\n\n== লিঙ্গায়ত মত এবং বীরাগেস ==\nবীরাগাসের মূল তত্ত্বগুলি বীরাগম (২৮ টি মূল শৈব আগম গুলির মধ্যে একটি) থেকে আনা হয়েছে এবং সাধারণত বীরাগেস প্রদর্শনকালীন প্রদর্শনকারীরা মূল ছয় শৈব পুরাণের থেকে কিছু গল্প সকলের সামনে তুলে ধরেন। এগুলির মধ্যে আছে শিব/লিঙ্গ/স্কন্দ/অগ্নি/মৎস্য/কূর্ম - পুরাণ এবং কিছু কন্নড় বীরশৈব পুরাণ যেমন গিরিজা কল্যাণ/প্রভুলিঙ্গলীলা/বাসব পুরাণ/চেন্নাবাসবেশ্বরা চরিত ... ইত্যাদি। সর্বাধিক জনপ্রিয় প্রদর্শিত গল্পটি হল দক্ষ-যজ্ঞ নিয়ে।\nকাছাজাছি জলের উৎস থেকে বাড়িতে দেবগঙ্গে কে নিয়ে আসার রীতি (গঙ্গে তরুভুড় - কন্নড় ভাষা: ಗಂಗೆ ತರುವುದು/দেবারু তারুভুড়ু - কন্নড় ভাষা: ದೇವರು ತರುವುದು) (সাধারণত কূপ থেকে) লিঙ্গায়ত পরিবারের প্রতিটি গুরুত্বপূর্ণ অনুষ্ঠানের (যেমন বিবাহ, গৃহ প্রবেশ, নামকরণ, লিঙ্গধারন <লিঙ্গায়াত - দীক্ষাদানোৎসব> ... ইত্যাদি) জন্য সম্পাদিত প্রথা। কর্ণাটকের কিছু ভোক্কালিগা সম্প্রদায়ও এই প্রথা পালন করে - এই রীতিতে মা গঙ্গাকে খুশি করার জন্য বীরভদ্রকে নিয়ে আসা হয়, তাঁকে বাড়িতে আনার সময় বীরাগেস প্রদর্শন করা হয় - বীরগামায় গঙ্গাকে বীরভদ্রের জননী হিসাবে বিবেচনা করা হয় কারণ তিনি শিবের চুল থেকে অঙ্কুরিত হয়েছিলেন এবং গঙ্গা শিবের মাথায় বাস করতেন।\n\n\n== টীকা =="}