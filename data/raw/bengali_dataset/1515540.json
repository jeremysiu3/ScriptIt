{"pageid": 1515540, "title": "কিরাত ভট্টল", "url": "https://bn.wikipedia.org/wiki?curid=1515540", "content": "কিরাত ভট্টাল (জন্ম: মনরোভিয়া, লাইবেরিয়া ), যিনি পেশাগতভাবে কিরাত বা কীরথ নামে পরিচিত, একজন ভারতীয় অভিনেত্রী।  তিনি মডেলিং -এর মাধ্যমে বিনোদন জগতে আত্মপ্রকাশ করেন এবং তারপর তামিল চলচ্চিত্র জগতে বিরাট সাফল্য অর্জন করেন।\n\n\n== কর্মজীবন ==\nতিনি ধানুশের সাথে \"দেশিয়া নেদুনচালাই ৪৭\" প্রকল্পে কাজ করার জন্য চুক্তিবদ্ধ হয়েছিলেন, কিন্তু প্রথমে প্রকল্পটি বিলম্বিত হয় এবং পরে বাতিল হয়ে যায়। ছবিটির কাজ প্রায় তিন মাস ধরে বন্ধ থাকায়, ভট্টল প্রজ্বল দেবরাজের বিপরীতে গেলিয়া নামে একটি কন্নড় ভাষার ছবিতে চুক্তিবদ্ধ হন। সিনেমাটি বাণিজ্যিকভাবে হিট ঘোষিত হয়।  অতি সম্প্রতি, তিনি সন্তোষ সুব্রমানিয়াম ছবিতে স্বল্প দৈর্ঘ্যের চরিত্রে অভিনয় করেছেন। সন্তোষ সুব্রমানিয়াম তেলুগু ভাষার ছবি বোম্মারিল্লুর পুনর্নির্মান এবং জেনেলিয়া এবং জয়ম রবি তেলুগু সিনেমাটিতে মুখ্য চরিত্রে অভিনয় করেছিলেন। যদিও তার চরিত্রটি ছিল স্বল্প দৈর্ঘ্যের, তবুও তার চরিত্রের জন্য তিনি প্রশংসিত হয়েছেন। কয়েকটি পর্যালোচনায় বলা হয়েছে যে তিনি অভিনয় দক্ষতায় নায়িকা জেনেলিয়াকে ছাড়িয়ে গেছেন। এনটি রামা রাও জুনিয়র অভিনীত তেলুগু ছবি \"ইয়ামাডোঙ্গা\" -তেও তাকে প্রধান চরিত্রে অভিনয়ের জন্য নিশ্চিত করা হয়েছিল, কিন্তু শেষ মুহূর্তে অন্যান্য প্রতিশ্রুতির কারণে তা প্রত্যাখ্যান করেছিলেন। ছবিটি মুক্তির প্রথম মাসেই ৩০ কোটি টাকা আয় করে বিশাল বানিজ্যিক সফলতা অর্জন করে। তিনি পরিচালক কৃষ্ণের সাথে সিল্লুনু ওরু কাধাল এবং দোরাই নামক তামিল ছবিতেও চুক্তিবদ্ধ হয়েছিলেন, যেখানে অর্জুন সারজা মুখ্য ভূমিকায় অভিনয় করেছেন। তিনি অভিনেত্রী বারবারা মোরি, টিভি উপস্থাপিকা অর্চনা বিজয়া, মডেল ডায়ান্ড্রা সোয়ারেস এবং ইয়ানা গুপ্তার সাথে লাইফ মে এক বার - হোয়েন অ্যাঞ্জেলস ডেয়ার নামক একটি ভ্রমণ অনুষ্ঠানও উপস্থাপনা করছেন যার প্রথম পর্বটি ১৮ মার্চ ২০১৩ তারিখে প্রচারিত হয়েছিল। তিনি ফক্স ট্র্যাভেলারে প্রচারিত স্টাইল অ্যান্ড দ্য সিটির দুটি সিজন উপস্থাপনা করেছিলেন। তিনি বর্তমানে ন্যাশনাল জিওগ্রাফিকে ন্যাট জিও কভারশট: হেরিটেজ সিটির ৪র্থ সিজন হোস্ট করছেন, যার প্রথম পর্বটি ১৭ ডিসেম্বর ২০১৬ তারিখে প্রচারিত হয়েছিল।\n\n\n== ব্যক্তিগত জীবন ==\nলাইবেরিয়ায় জন্মগ্রহণকারী কিরাত চণ্ডীগড়ের এক প্রবাসী একটি শিখ পরিবারের অন্তর্ভুক্ত।  তিনি সানাওয়ারের লরেন্স স্কুলে পড়াশোনা করেছেন। \n\n\n== চলচ্চিত্র তালিকা ==\n\n\n== তথ্যসূত্র =="}