{"pageid": 1114492, "title": "নির্বাচন কমিশন সচিবালয় আইন, ২০০৯", "url": "https://bn.wikipedia.org/wiki?curid=1114492", "content": "নির্বাচন কমিশন সচিবালয় আইন, ২০০৯ বাংলাদেশের সংবিধানের  ১১৮ (৪) অনুচ্ছেদ অনুযায়ী নির্বাচন কমিশনের দায়িত্ব পালনের ক্ষেত্রে স্বাধীন এবং স্বাধীনভাবে দায়িত্ব পালনের লক্ষ্যে, একটি স্বতন্ত্র সচিবালয় প্রতিষ্ঠা করার উদ্দেশ্যে প্রয়োজনীয় নীতিমালা প্রণয়নকল্পে প্রণীত একটি আইন। \n\n\n== ইতিহাস ==\n১৯৯১ সাল থেকে নির্বাচন কমিশনকে বিতর্কমুক্ত এবং শক্তিশালী করার কাজ শুরু হয়। ২০০৬ সালে অনুষ্ঠিত হওয়া জাতীয় সংসদ নির্বাচনের শুরুতে এই বিতর্ক আরও শক্তিশালী হয়। ভোটার তালিকা প্রণয়নের সময় ভোটারদের সংখ্যা অস্বাভাবিক হারে বৃদ্ধি পেয়েছে বলে অভিযোগ করা হয় এবং আরও বলা হয় যে তৎকালীন ক্ষমতাসীন চার দলীয় জোট সরকারের প্রার্থীদের নির্বাচনে জয়ী করার জন্যই এটা করা হয়েছে। এরফলে নির্বাচন কমিশনকে পুনর্গঠন করা হয়।\n২০০৮ সালে ফখরুদ্দীন আহমদের নেতৃত্বাধীন তত্ত্বাবধায়ক সরকার নির্বাচন কমিশনকে শক্তিশালী ও কার্যকর করার অংশ হিসেবে একটি অধ্যাদেশ প্রণয়ন করে। অধ্যাদেশের শিরোনাম ছিল নির্বাচন কমিশন সচিবালয় অধ্যাদেশ, ২০০৮ (অধ্যাদেশ নং ৫, ২০০৮)।\n২০০৮ সালের পর, বাংলাদেশ আওয়ামী লীগ নেতৃত্বাধীন সরকার বাংলাদেশ সংবিধান অনুযায়ী এই অধ্যাদেশটিকে আইনে রূপান্তর করে। ২০০৯ সালের ২৪ জানুয়ারি আইনটি চূড়ান্ত আকারে গেজেটে প্রকাশিত হয়। আইনটি ২০০৮ সালের ৯ মার্চ থেকে কার্যকর করা হয়েছিল। ঐ তারিখেই তত্ত্বাবধায়ক সরকার অধ্যাদেশটি জারী করেছিলো। \n\n\n== ধারা ==\n\n\n== আরও দেখুন ==\nভোটার তালিকা আইন, ২০০৯\nপ্রধান নির্বাচন কমিশনার ও অন্যান্য নির্বাচন কমিশনার নিয়োগ আইন, ২০২২\n\n\n== তথ্যসূত্র =="}