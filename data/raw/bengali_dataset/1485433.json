{"pageid": 1485433, "title": "সুরেশকুমার নেওটিয়া", "url": "https://bn.wikipedia.org/wiki?curid=1485433", "content": "সুরেশকুমার নেওটিয়া (৮ সেপ্টেম্বর ১৯৩৬ - ৭ মে ২০১৫) ছিলেন একজন ভারতীয় শিল্পপতি, উদ্যোক্তা, শিল্প-সংগ্রাহক এবং জনহিতৈষী। এছাড়াও কলকাতা ভিত্তিক অম্বুজা সিমেন্ট ও সংশ্লিষ্ট কোম্পানির সহ-প্রতিষ্ঠাতা ছিলেন তিনি।  তিনি ২০০৯ খ্রিস্টাব্দ পর্যন্ত অম্বুজা-নেওটিয়া গোষ্ঠীর চেয়ারম্যান ছিলেন। গোষ্ঠীর সহ-প্রতিষ্ঠাতা নরোত্তম সেখসারিয়া পরবর্তী চেয়ারম্যান হলে সুরেশকুমার আমৃত্যু গ্রুপের চেয়ারম্যান ইমেরিটাস পদে ছিলেন।  তিনি হার্ভার্ড বিজনেস স্কুলের - ইকোনমিক টাইমস অ্যাওয়ার্ডের প্রাপক তিনি বহু সামাজিক ক্রিয়াকলাপে ঘনিষ্ঠভাবে যুক্ত ছিলেন। মধ্যে অনামিকা কলা সঙ্গম এবং পদাতিকের মতো সাংস্কৃতিক সংগঠনের প্রচার অন্তর্ভুক্ত ছিল।  ২০০৮ খ্রিস্টাব্দে বাণিজ্য ও শিল্পে অবদানের জন্য ভারত সরকার তাকে দেশের তৃতীয় সর্বোচ্চ বেসামরিক সম্মান পদ্মভূষণে ভূষিত করে। \n\n\n== জীবনী ==\nসুরেশকুমার নেওটিয়া  ব্রিটিশ ভারতের কলকাতায় এক শতাব্দী প্রাচীন মারোয়াড়ি পরিবারে ১৯৩৬ খ্রিস্টাব্দের ৮ সেপ্টেম্বর জন্মগ্রহণ করেন  তার জ্যেষ্ঠ ভ্রাতা বিমল কুমারকে তাদের মাতামহ জানকীপ্রসাদ পোদ্দার দত্তক নেন। কনিষ্ঠ ভ্রাতা বিনোদ কুমার ছিলেন হর্ষবর্ধনের পিতা। সুরেশকুমার কলকাতার সেন্ট জেভিয়ার'স কলেজ হতে বাণিজ্যে  কলকাতা বিশ্ববিদ্যালয়ের স্নাতক হন।  ১৯৫০ এর দশকে কনিষ্ঠ ভ্রাতার সঙ্গে পারিবারিক ব্যবসায় যোগ দিয়ে কর্মজীবন শুরু করেন।  পরবর্তীকালে ১৯৮৩ খ্রিস্টাব্দে, তিনি নরোত্তম সেখসারিয়ার (যিনি তার জ্যেষ্ঠ ভ্রাতা বিমল কুমার পোদ্দারের স্ত্রী  বিমলা পোদ্দারের ভগ্নিপতি ছিলেন) সঙ্গে যৌথভাবে 'গুজরাট অম্বুজা সিমেন্টস লিমিটেড (GACL) শুরু করেন।  দেড় দশক পরে, তিনি এসিসি লিমিটেড (তদানীন্তন অ্যাসোসিয়েটেড সিমেন্ট কোম্পানি নামে পরিচিত), কোম্পানিটিকে অম্বুজা নেওটিয়া গ্রুপে যুক্ত করেন এবং সংযুক্ত গ্রুপটি ভারতের সিমেন্ট শিল্পে ২২ মিলিয়ন টন উৎপাদন ক্ষমতা এবং ১৫২ বিলিয়ন টাকারও বেশির মূল্যের মূলধন বিশিষ্ট অগ্রণী কোম্পানি পরিণত করার জন্য চেয়ারম্যান হিসাবে নেতৃত্ব দেন।  তিনি ২০০৯ খ্রিস্টাব্দে অধ্যক্ষের পদ থেকে অবসর গ্রহণের পরও গ্রুপের দুই বছর একজন নির্বাহী পরিচালকের দায়িত্বে ছিলেন। শেষে গ্রুপের চেয়ারম্যান এমেরিটাস হিসেবে পদে অধিষ্ঠিত থাকেন  ২০০৫ খ্রিস্টাব্দে দৈনিক বিজনেস স্ট্যান্ডার্ড যে ধনী ভারতীয়দের তালিকা প্রস্তুত করেন সেখানে সুরেশকুমারের স্থান ছিল ৩৫ তম। \nসুরেশকুমার নেওটিয়া বলরামপুর চিনি মিলস লিমিটেডের চেয়ারম্যান হিসেবে দায়িত্ব পালন করেন। এবং ইন্ডিয়া ইন্টারন্যাশনাল সেন্টার, আইআইটি গান্ধীনগর, এনডিআইএম তথা নিউ দিল্লি ইনস্টিটিউট অফ ম্যানেজমেন্ট, অম্বুজা এডুকেশনাল ইনস্টিটিউট, দ্বারিকেশ সুগার ইন্ডাস্ট্রিজ, আরকেবিকে লিমিটেড, গণপতি মেডিকেল ইনস্টিটিউট, হেরিটেজ প্যালেস এবং সারাইস অ্যান্ড বুটিক হোটেল সহ বেশ কয়েকটি কোম্পানির পরিচালনা পর্ষদে ছিলেন।  তিনি আইআইএম আহমেদাবাদ , আইআইটি গান্ধীনগর, বেনারস হিন্দু ইউনিভার্সিটি , জওহরলাল নেহেরু ইউনিভার্সিটি এবং নিউ দিল্লি ইনস্টিটিউট অফ ম্যানেজমেন্টের ন্যায় দেশের গুরুত্বপূর্ণ শিক্ষা প্রতিষ্ঠানের পরিচালনা পর্ষদের বা একজন ট্রাস্টি সদস্য হিসাবে যুক্ত ছিলেন। তাছাড়াও, তিনি ভারতীয় রিজার্ভ ব্যাঙ্ক  অনন্ত অ্যাস্পেন সেন্টার, এশিয়াটিক সোসাইটি এবং ভিক্টোরিয়া মেমোরিয়াল ট্রাস্টের বোর্ডের সদস্য ছিলেন।  তিনি বিমলা পোদ্দার প্রতিষ্ঠিত সাংস্কৃতিক প্রতিষ্ঠান জ্ঞান-প্রবাহ-এর অন্যতম পৃষ্ঠপোষক ছিলেন এবং সংস্থাটির সভাপতির দায়িত্ব পালন করেন।  জ্ঞান প্রবাহ-এর ক্যাম্পাসে সুরেশকুমারের সংগৃহীত শিল্প সংগ্রহ রাখা হয়েছে।  তার শিল্প সংগ্রহগুলি ২০০৬ খ্রিস্টাব্দে ইন্ডিয়ান আর্ট ট্রেজার্স - সুরেশ নেওটিয়া কালেকশন  শীর্ষক গ্রন্থে সংকলিত হয়েছে। সুরেশকুমার নেওটিয়া ফাউন্ডেশন এবং শ্রী গোবিন্দ দেও জি ট্রাস্ট-এর মাধ্যমে জনহিতকর কাজে লিপ্ত ছিলেন। এই ট্রাস্ট দুটির মাধ্যমে তিনি সিআইআই-সুরেশ নেওটিয়া সেন্টার ফর এক্সেলেন্স, ইনস্টিটিউট অফ টেকনোলজি অ্যান্ড মেরিন ইঞ্জিনিয়ারিং (এনআইটিএমএএস), 'ভাগীরথী নেওটিয়া উইমেন অ্যান্ড চাইল্ড কেয়ার সেন্টার', 'উদয়ন কেয়ার', 'আপনে আপ ওয়ার্ল্ড ওয়াইড', 'ভারতীয় যুব শক্তি ট্রাস্ট' এবং জয়পুরের 'ইন্ডিয়ান ইনস্টিটিউট অফ ক্রাফটস অ্যান্ড ডিজাইন' ইত্যাদি প্রতিষ্ঠানগুলির সঙ্গে সক্রিয়ভাবে যুক্ত ছিলেন। \n\n\n== সম্মাননা ও পুরস্কার ==\nসুরেশকুমার নেওটিয়া হার্ভার্ড বিজনেস স্কুল - ইকোনমিক টাইমস অ্যাওয়ার্ড লাভ করেন। ভারত সরকার তাকে ২০০৮ খ্রিস্টাব্দে ভারত সরকার বাণিজ্য ও শিল্পে অবদানের জন্য দেশের তৃতীয় সর্বোচ্চ বেসামরিক সম্মান  পদ্মভূষণে ভূষিত করে। \n\n\n== জীবনাবসান ==\nসুরেশকুমার নেওটিয়া ও তার স্ত্রী গায়ত্রী দেবীর কোন সন্তান ছিল না। শেষের দিকে সুরেশকুমার কিডনি সমস্যা ও ক্যান্সারের ভুগছিলেন। ২০১৫ খ্রিস্টাব্দের ৭ মে ৭৮ বৎসর বয়সে কলকাতায় পরলোক গমন করেন। সুরেশকুমারের মৃত্যুর পর নেওটিয়াদের পারিবারিক ব্যবসা ও অম্বুজা গোষ্ঠীর কর্ণধার হন তার অনুজ বিনোদ কুমারের পুত্র হর্ষবর্ধন।\n\n\n== এছাড়াও দেখুন ==\n \n\n\n== তথ্যসূত্র =="}