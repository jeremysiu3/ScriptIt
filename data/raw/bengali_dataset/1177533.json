{"pageid": 1177533, "title": "ক্যালসিয়াম পারম্যাঙ্গানেট", "url": "https://bn.wikipedia.org/wiki?curid=1177533", "content": "ক্যালসিয়াম পারম্যাঙ্গানেট হলো একটি জারক এবং রাসায়নিক যৌগ যার রাসায়নিক সংকেত Ca(MnO4)2। এই লবণে ক্যালসিয়াম ধাতু এবং দুটি পারম্যাঙ্গানেট আয়ন থাকে।\n\n\n== প্রস্তুতি ==\nক্যালসিয়াম ক্লোরাইডের সাথে পটাশিয়াম পারম্যাঙ্গানেটের বিক্রিয়া বা ক্যালসিয়াম অক্সাইডের সাথে অ্যালুমিনিয়াম পারম্যাঙ্গানেটের বিক্রিয়ার  মাধ্যমে এই লবণ তৈরি করা যায়। পিএইচ (PH) মান বাড়ানোর জন্য ক্যালসিয়াম হাইপোক্লোরাইট এবং সামান্য ক্যালসিয়াম হাইড্রোক্সাইডের দ্রবণের সাথে ম্যাঙ্গানিজ ডাই অক্সাই্ডের বিক্রিয়ার মাধ্যমেও এটি পাওয়া সম্ভব।\n\n\n== ব্যবহার ==\nক্যালসিয়াম পারম্যাঙ্গানেট বস্ত্র শিল্পে, পানি জীবাণুমুক্ত করার জন্য এবং দুর্গন্ধনাশক হিসাবে ব্যবহৃত হয়। এটি দাঁত সাদা করতে সাহায্য করে বলেও বিশ্বাস করা হয়। পূর্বে লুফটওয়াফ এটিকে রকেটের জ্বালানীর একটি উপাদান  হিসাবে ব্যবহার করতো।\n\n\n== নিরাপত্তা ==\nএটি দাহ্য নয়, তবে শক্তিশালী জারক হওয়ায় এটি দাহ্য পদার্থকে পুড়তে সাহায্য করে। যদি দাহ্য পদার্থটি সূক্ষ্মভাবে বিভক্তিত হয়, তাহলে মিশ্রণটি বিস্ফোরিত হতে পারে। তরল দাহ্য পদার্থের সংস্পর্শে স্বতঃস্ফূর্ত ইগনিশন হতে পারে। সালফিউরিক অ্যাসিডের সংস্পর্শে আগুন ধরতে বা বিস্ফরিত হতে পারে। ক্যালসিয়াম পারম্যাঙ্গানেট এবং অ্যাসিটিক অ্যাসিড বা অ্যাসিটিক অ্যানহাইড্রাইডের মিশ্রণ ঠান্ডা করে না রাখলে বিস্ফোরণ হতে পারে। ক্যালসিয়াম পারম্যাঙ্গানেট এবং সালফিউরিক অ্যাসিডের মিশ্রণ বেনজিন, কার্বন ডাইসালফাইড, ডাইইথাইল ইথার, ইথাইল অ্যালকোহল, পেট্রোলিয়াম বা অন্যান্য জৈব পদার্থের সংস্পর্শে এলে বিস্ফোরণ ঘটতে পারে। \n\n\n== আরো দেখুন ==\nপটাশিয়াম পারম্যাঙ্গানেট\nসোডিয়াম পারম্যাঙ্গানেট\nঅ্যামোনিয়াম পারম্যাঙ্গানেট\n\n\n== তথ্যসূত্র =="}