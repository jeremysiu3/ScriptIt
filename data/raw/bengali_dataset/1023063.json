{"pageid": 1023063, "title": "সরকারি ইন্দুরকানী কলেজ", "url": "https://bn.wikipedia.org/wiki?curid=1023063", "content": "সরকারি ইন্দুরকানী কলেজ বাংলাদেশের পিরোজপুর জেলার ইন্দুরকানী উপজেলার অন্তর্গত একটি সরকারি শিক্ষা প্রতিষ্ঠান। ১৯৯৩ সালে প্রতিষ্ঠিত জাতীয় বিশ্ববিদ্যালয়ের অধিভূক্ত কলেজটি উচ্চ মাধ্যমিক সার্টিফিকেট, ডিগ্রি ও কিছু স্নাতক পর্যায়ের সার্টিফিকেট প্রদান করে।\n\n\n== ইতিহাস ==\nইন্দুরকানী কলেজ নাম নিয়ে ১৯৯৩ সালে উচ্চ মাধ্যমিক কলেজ হিসেবে প্রতিষ্ঠিত হয়, ১৯৯৪-১৯৯৫ শিক্ষাবর্ষ হতে মানবিক, ব্যবসায় শিক্ষা ও বিজ্ঞান শাখায় শিক্ষার্থী ভর্তি করা হয় এবং একই শিক্ষাবর্ষে যশোর শিক্ষাবোর্ডের স্বীকৃতি লাভ করে। ২০০৬-২০০৭ শিক্ষাবর্ষে বাংলাদেশ কারিগরি শিক্ষাবোর্ডের অধীনে এইচএসসি (ব্যবসায় ব্যবস্থাপনা) শিক্ষাক্রম চালু করা হয়। ২০০০-২০০১ শিক্ষাবর্ষ হতে জাতীয় বিশ্ববিদ্যালয়ের অধীনে স্নাতক পাস-বিএ, বিএসএস ও বিকম কোর্স এবং ২০১৩-২০১৪ শিক্ষাবর্ষে স্নাতক সম্মান বাংলা, সমাজকর্ম, ইসলাম শিক্ষা ও হিসাববিজ্ঞান বিষয় চালু করা হয়। ২০১৭-২০১৮ শিক্ষাবর্ষে রাষ্ট্রবিজ্ঞান ও ব্যবস্থাপনা বিষয়ে স্নাতক সম্মান কোর্স চালু করা হয়। ১ মার্চ ১৯৯৬ (1996-03-01) তারিখে কলেজটি এমপিওভুক্ত হয়। অতঃপর ২০১৮ সালের ০৮ অক্টোবর কলেজটি সরকারিকরণ করা হয়। বর্তমানে কলেজের অফিসিয়াল নাম সরকারি ইন্দুরকানী কলেজ।\n\n\n== তথ্যসূত্র ==\n\n\n== বহিঃসংযোগ =="}