{"pageid": 1099601, "title": "অগ্নীশ্বর", "url": "https://bn.wikipedia.org/wiki?curid=1099601", "content": "অগ্নীশ্বর হলো একটি জনপ্রিয় বাংলা বায়োপিক চলচ্চিত্র যা পরিচালনা করেন অরবিন্দ মুখোপাধ্যায়। এই চলচ্চিত্রটি বিখ্যাত লেখক বলাইচাঁদ মুখোপাধ্যায় এর গল্প অবলম্বনে নির্মিত। এই চলচ্চিত্রটি ১৯৭৫ সালে প্রতিভা পিকচারস ব্যানারে মুক্তি পেয়েছিল এবং এই চলচ্চিত্রটি সংগীত পরিচালনা করেছিলেন হেমন্ত মুখোপাধ্যায়। এই চলচ্চিত্রটির মুখ্য চরিত্রে অভিনয় করেন উত্তম কুমার, মাধবী মুখোপাধ্যায়, তরুণ কুমার, সুমিত্রা মুখোপাধ্যায়।\n\n\n== কাহিনি ==\nপরিশ্রমী, সুদক্ষ, দৃঢ় ব্যক্তিত্বের সদ্য ডাক্তার পাশ করা ছেলের ঘরোয়া কুসংস্কার এর প্রতি যে তীব্র প্রতিবাদ ফুটিয়ে তোলা হয়েছে ছবির প্রথম দিকে তা অসমান্য।\nছবির মূল চরিত্র মানে, অগ্নীশ্বর, তার বিধবা বোনকে বিয়ে দিয়েই সমাজের অনিয়মের বিরুদ্ধে যে প্রতিবাদ করেছিলেন, তা সে বজায় রেখেছে তার কর্মজীবনে পাওয়া সকল অন্যায়ের বিরুদ্ধে। কঠোর চরিত্রের লোক বলে হৃদয়ও কঠিন তা নয়, যা ফুটে উঠেছে ইংরেজের স্ত্রী ও তার সন্তানের সারা রাত অক্লান্ত সেবা করে তাদের সুস্থ করে তুলবার মাধ্যমে।\nএমন সুদৃঢ় ব্যক্তিত্বের মানুষ যারা কখনো কারো প্রেমে পড়েন না! সেই তিনিও প্রেমে পড়লেন তার স্ত্রীর, তবে তার গত হওয়ার পর। সেই ভালোবাসা এতোটাই সুমধুর কঠিন ছিল যে,তার স্ত্রীর সৃতিতে তিনিও মাছ মাংস খাওয়া বাদ দেন, শুধু প্রায়শ্চিত্ব করবেন বলে। তার মা মরা ছেলের বেলায় যে তিনি নরম কোনোভাবেই ছিলেন না, তা বোঝা যায় ছেলের বিয়ের দিন ছেলে পণ নিচ্ছে বলে, বিয়ের অনুষ্ঠান ছেড়ে আসবার মাধ্যমে। একসময় তিনি ছেলের সংসার থেকে বেরিয়ে পড়েন গ্রামীণ জীবনের দিকে, আর প্রান্তিক মানুষের সেবা করে যে শান্তি ও ভালোবাসা পেয়েছেন, তাতেই তিনি বারবার জন্ম নিতে চেয়েছেন এই বাংলায়।।\n\n\n== শ্রেষ্ঠাংশে ==\nউত্তম কুমার- অগ্নীশ্বর মুখোপাধ্যায়\nমাধবী মুখোপাধ্যায় - অগ্নীশ্বরের স্ত্রী\nঅসিতবরণ মুখোপাধ্যায়- ডাঃ লতিফ\nসুব্রতা চ্যাটার্জি - সুধা (অগ্নীশ্বরের বোন)\nতরুণ কুমার - সর্বেশ্বর (সুধার স্বামী)\nকাজল গুপ্ত - দোকানীর বউ\nহরিধন মুখোপাধ্যায় - দোকানী\nসুলতা চৌধুরী- পদ্মা\nশম্ভু ভট্টাচার্য - ঝগরু\nসুমিত্রা মুখোপাধ্যায় - সুচন্দা\nদিলীপ রায় - খগেন\nবিমল ব্যানার্জি\nকৃষ্ণা ব্যানার্জি\nতপতী ব্যানার্জি\nদুর্গাদাস ব্যানার্জি\nগুরুদাস ব্যানার্জি - অগ্নীশ্বরের শ্বশুর\nরথীন বসু\nক্ষুদিরাম ভট্টাচার্য\n\n\n== বক্স অফিস ==\nছবিটিকে উত্তম কুমারের ক‍্যারিয়ারের অন‍্যতম শ্রেষ্ঠ ছবি হিসেবে ধরা হয় এবং তিনি তাঁর অন‍্যতম শ্রেষ্ঠ অভিনয়ের নিদর্শন রেখেছেন। ছবিটি আক্ষরিক অর্থেই সুপারহিট হয় এবং টানা ৯৮দিন চলে প্রেক্ষাগৃহে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অগ্নীশ্বর  (ইংরেজি)"}