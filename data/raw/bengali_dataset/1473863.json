{"pageid": 1473863, "title": "কুমার (গীতিকার)", "url": "https://bn.wikipedia.org/wiki?curid=1473863", "content": "কুমার নামে সুপরিচিত রাকেশ কুমার পাল একজন ভারতীয় গীতিকার। তিনি মূলত হিন্দি চলচ্চিত্রের গানের গীত রচনা করে থাকেন। তার রচিত উল্লেখযোগ্য গান হল \"রুলা কে গয়া ইশ্‌ক\", \"তু ভি রোয়েগা\", \"দিল কি আদত\", \"দিল্লিওয়ালি গার্লফ্রেন্ড\", \"বেবি ডল\", \"চিট্টিয়াঁ কলাইয়াঁ\", \"লাভলি\", \"দেসি লুক\", \"নাচন ফরাটে\", \"ম্যাঁয় হুঁ হিরো তেরা\" ও \"ঝুমে জো পাঠান\"। তিনি রায় (২০১৫)-এর \"সুরজ ডুবা হ্যায়\", সোনু কি টিটু কে সুইটি (২০১৮)-এর \"তেরা ইয়ার হুঁ ম্যাঁয়\" ও জাওয়ান (২০২৩)-এর \"চলেয়া\" গানের জন্য শ্রেষ্ঠ গীতিকার বিভাগে তিনটি ফিল্মফেয়ার পুরস্কারের মনোনয়ন লাভ করেন। এছাড়া তিনি \"চলেয়া\" গানের জন্য শ্রেষ্ঠ গীতিকার বিভাগে জি সিনে পুরস্কার অর্জন করেন।\n\n\n== কর্মজীবন ==\nতিনি ওম শান্তি ওম (২০০৭) চলচ্চিত্রের \"জগ সুনা সুনা লাগে\" গান লিখেন, যাতে তিনি পাঞ্জাবি ভাষার ছত্র যোগ করেন। চলচ্চিত্রটির মূল গীতিকার জাভেদ আখতার তার এই অবদানের প্রশংসা করেন। পরের বছর তিনি দোস্তানা (২০০৮)-এর \"মা ডা লাডলা\" গান লিখেন। এই সম্পর্কে তিনি বলেন গানটির একটি করে ছত্র তিনি তার স্মার্টফোনে লিখে সঙ্গীত পরিচালক বিশাল-শেখরকে পাঠাতেন। তার সুর করে তাকে পাঠাতেন এবং তিনি আরও উন্নতি করতেন। তিনি বলেন চাপের মধ্যে ভালো কাজ করতে পারেন। যেমন - অনজানা অনজানি (২০১০)-এর \"ন্যায়না লাগিয়া বারিশেঁ\" গানটি লিখতে তার ১৬ দিন লাগে। পরিচালক সিদ্ধার্থ আনন্দ তিনি যা লিখতেন তা বাতিল করে দিতেন। শেষ দুই দিন তার জ্বর ছিল ও নিয়মিত ঔষধ (সারিডন) নিচ্ছিলেন।\nতিনি দেসি বয়েজ (২০১১)-এর অগোছালো \"সুবাহ হোনে না দে\", ওএমজি - ও মাই গড (২০১২) চলচ্চিত্রে সুফি ধারার \"মেরে নিশাঁ\", ইয়ে জওয়ানি হ্যায় দিওয়ানি (২০১৩)-এর হুক-লাইন সংবলিত \"দিল্লিওয়ালি গার্লফ্রেন্ড\" গান লিখেন। তিনি রায় (২০১৫)-এর \"সুরজ ডুবা হ্যায়\" গানের জন্য তার প্রথম শ্রেষ্ঠ গীতিকার বিভাগে ফিল্মফেয়ার পুরস্কারের মনোনয়ন লাভ করেন। এরপর তিনি সোনু কি টিটু কে সুইটি (২০১৮)-এর \"তেরা ইয়ার হুঁ ম্যাঁয়\" গানের জন্য তার দ্বিতীয় ফিল্মফেয়ার পুরস্কারের মনোনয়ন লাভ করেন। 'তিনি কবির সিং (২০১৯) চলচ্চিত্রের \"তেরা বান জাউঙ্গা\" গানের জন্য শ্রেষ্ঠ গীতিকার বিভাগে আইফা পুরস্কারের মনোনয়ন লাভ করেন।\n২০২২ সালে তিনি পাঠান চলচ্চিত্রের গীত রচনার সাথে যুক্ত হন। এই চলচ্চিত্রের জন্য \"বেশরম রং\" ও \"ঝুমে জো পাঠান\" গান লিখেন, যা বিপুল সফলতা লাভ করে। ২০২২ সালের ডিসেম্বরে প্রকাশের পরপর ইউটিউব ট্রেন্ডিংয়ে ১ম ও ২য় স্থানে ছিল। তিনি জাওয়ান (২০২৩)-এর \"চলেয়া\" গানের জন্য তার তৃতীয় ফিল্মফেয়ার পুরস্কারের মনোনয়ন লাভ করেন। এবং শ্রেষ্ঠ গীতিকার বিভাগে জি সিনে পুরস্কার অর্জন করেন।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কুমার  (ইংরেজি)"}