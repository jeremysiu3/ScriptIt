{"pageid": 1006408, "title": "সেন্ট-মার্টিন ফুটবল কমিটি", "url": "https://bn.wikipedia.org/wiki?curid=1006408", "content": "সেন্ট-মার্টিন ফুটবল কমিটি (ফরাসি: Comité de Football des Îles du Nord, ইংরেজি: Football Committee of Saint-Martin; এছাড়াও সংক্ষেপে এফসিএসএম নামে পরিচিত) হচ্ছে সেন্ট মার্টিন সমষ্টির ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৮৬ সালে প্রতিষ্ঠিত হয়েছে। এটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি, অন্যদিকে প্রতিষ্ঠার ২৭ বছর পর ২০১৩ সালে সংস্থাটি তাদের আঞ্চলিক সংস্থা কনকাকাফের সদস্যপদ লাভ করে। এই সংস্থার সদর দপ্তর সেন্ট মার্টিন সমষ্টিতে অবস্থিত।\nএই সংস্থাটি সেন্ট মার্টিন সমষ্টির পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে সেন্ট-মার্টিন জ্যেষ্ঠ লীগের মতো প্রতিযোগিতার সকল কার্যক্রম পরিচালনা করে। বর্তমানে সেন্ট মার্টিন ফুটবল কমিটির সভাপতির দায়িত্ব পালন করছেন ফাব্রিস বালি।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nকনকাকাফ-এ সেন্ট মার্টিন ফুটবল কমিটি (ইংরেজি)\nটেমপ্লেট:সেন্ট মার্টিন ফুটবল কমিটি"}