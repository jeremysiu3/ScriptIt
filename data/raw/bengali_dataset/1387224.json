{"pageid": 1387224, "title": "এমানুয়েল সায়েজ", "url": "https://bn.wikipedia.org/wiki?curid=1387224", "content": "এমানুয়েল সায়েজ (ফরাসি: Emmanuel Saez জন্ম ২৬শে নভেম্বর, ১৯৭২) একজন ফরাসি-মার্কিন অর্থনীতিবিদ। তিনি ক্যালিফোর্নিয়া বিশ্ববিদ্যালয়, বার্কলিতে অর্থনীতির অধ্যাপক। তোমা পিকেতি ও গাব্রিয়েল জুকমানের সাথে করা তাঁর গবেষণাকর্মগুলিতে তিনি বিশ্বের সর্বত্র দরিদ্র, মধ্যবিত্ত ও উচ্চবিত্ত শ্রেণীর আয় অনুসরণ করেছেন। তাদের গবেষণাকর্মে বেরিয়ে আসে যে মার্কিন যুক্তরাষ্ট্রের সর্বোচ আয়কারী ব্যক্তিরা বিগত তিন দশকে সামগ্রিক আয়ের উত্তরোত্তর বেশি অংশে ভাগ বসিয়েছে, ফলে মহামন্দার (গ্রেট ডিপ্রেশন) সময়ের সমপরিমাণ অর্থনৈতিক বৈষম্যের সৃষ্টি হয়েছে। তিনি উচ্চবিত্তদের উপর অনেক উচ্চহারে, প্রয়োজনে ৭০% বা ৯০% পর্যন্ত কর আরোপের সুপারিশ করেছেন। ২০০৯ সালে তিনি অর্থনীতিতে জন বেটস ক্লার্ক পদক লাভ করেন। ২০১০ সালে ম্যাকার্থার জিনিয়াস গবেষণাবৃত্তি লাভের পাশাপাশি ২০১৯ সালে হার্ভার্ড বিশ্ববিদ্যালয় থেকে সাম্মানিক ডক্টরেট উপাধি লাভ করেন।\n\n\n== তথ্যসূত্র =="}