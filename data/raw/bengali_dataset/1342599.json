{"pageid": 1342599, "title": "পাইকা নৃত্য", "url": "https://bn.wikipedia.org/wiki?curid=1342599", "content": "পাইকা নৃত্য যা  পেইনকি এবং পাইকি নামেও পরিচিত, এটি ঝাড়খণ্ড, ছত্তিশগড় এবং ওড়িশার ছোটনাগপুর মালভূমি অঞ্চলের একটি দলগত সাদানি লোকনৃত্য।  এই নৃত্য পরিবেশনের সময় নর্তকরা ধুতি পরে। তারা মাথায় একটি পাগড়ি পরিধান করে যাতে ময়ূরের পালক লাগানো থাকে। নৃত্যের সময় তারা ডান হাতে তলোয়ার ও বাম হাতে ঢাল ধরে থাকে। নাগারা, ঢাক, শেহনাই ও নরসিংহ ইত্যাদি বাদ্যযন্ত্রের তালে তালে এই নাচ প্রদর্শিত হয়।  প্রধানত পুরুষরাই এই নাচে অংশগ্রহণ করে। এই নাচের মাধ্যমে তারা তাদের বীরত্ব প্রতিফলিত করে। সাধারনত স্থানীয় বিবাহ এবং লোকজ অনুষ্ঠানগুলিতে শিল্পীরা এই নৃত্য পরিবেশন করে।  পাইকরা মধ্যযুগীয় সময়কালে পদাতিক সৈনিক ছিলেন।  প্রাথমিকভাবে রাউতিয়া উপজাতির লোকেদের দ্বারা এই নৃত্যকলা প্রদর্শিত হয় এবং পুরুষানক্রমে তারা এই নৃত্যের ধারা সংরক্ষণ করে এসেছে। রাউতিয়ারা ছোটনাগপুরে নাগবংশী রাজাদের শাসনকালে রাজকীয় সৈন্য হিসাবে কাজ করতেন।  ময়ূরভঞ্জ জেলার এবং খুঁটি জেলার এবং কিছু মুন্ডা উপজাতির লোকেরাও ঐতিহ্যগতভাবে এই নৃত্যকলার ধারা বহন ও প্রদর্শন করে চলেছে। \nপাইকা একটি অনন্য নৃত্যশৈলী যা অন্যান্য স্থানীয় কিছু পদক্ষেপনার সাথে সাথে সমরকলা বা মার্শাল আর্টসের সংমিশ্রণ করে গঠিত হয়েছে। পাইকা নৃত্যের প্রদর্শন নর্তকের শারীরিক উত্তেজনা এবং অভ্যন্তরীণ সাহসকে ফুটিয়ে তোলে। নৃত্যশিল্পীদের সম্পূর্ণ পোশাক এবং নৃত্য পরিবেশনা এক যুদ্ধের পরিবেশ ফুটিয়ে তুলতে সাহায্য করে। নৃত্যের পদক্ষেপনা যুদ্ধক্ষেত্রে সৈন্যদের পদ সঞ্চালনার এক শৈল্পিক প্রতিরূপ। বিয়েতে এবং উৎসবের মরসুমে, এছাড়াও বিশেষ অতিথিদের স্বাগত জানাতে এবং ধর্মীয় মিছিলের সময় পাইকা নৃত্য প্রদর্শিত হয়।\n\n\n== তথ্যসূত্র =="}