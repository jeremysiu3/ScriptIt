{"pageid": 1017544, "title": "তাজিকিস্তান জাতীয় ফুটবল দল", "url": "https://bn.wikipedia.org/wiki?curid=1017544", "content": "তাজিকিস্তান জাতীয় ফুটবল দল (তাজিক: Тими миллии футболи Тоҷикистон) হচ্ছে আন্তর্জাতিক ফুটবলে তাজিকিস্তানের প্রতিনিধিত্বকারী পুরুষদের জাতীয় দল, যার সকল কার্যক্রম তাজিকিস্তানের ফুটবলের সর্বোচ্চ নিয়ন্ত্রক সংস্থা তাজিকিস্তান ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৯২ সালের ১৭শে জুন তারিখে, তাজিকিস্তান প্রথমবারের মতো আন্তর্জাতিক খেলায় অংশগ্রহণ করেছে; তাজিকিস্তানের দুশান্‌বেতে অনুষ্ঠিত তাজিকিস্তান এবং উজবেকিস্তানের মধ্যকার উক্ত ম্যাচটি ২–২ গোলে ড্র হয়েছে।\n২০,০০০ ধারণক্ষমতাবিশিষ্ট পামির স্টেডিয়ামে ফার্সি সিংহ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় তাজিকিস্তানের রাজধানী দুশান্‌বেতে অবস্থিত। বর্তমানে এই দলের ম্যানেজারের দায়িত্ব পালন করছেন উসমন তোশেভ এবং অধিনায়কের দায়িত্ব পালন করছেন ইস্তিকলোলের রক্ষণভাগের খেলোয়াড় আখতাম নাজারভ।\nতাজিকিস্তান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপেও তাজিকিস্তান এপর্যন্ত একবারও অংশগ্রহণ করতে সক্ষম হয়নি। এছাড়াও, তাজিকিস্তান ২০০৬ এএফসি চ্যালেঞ্জ কাপের শিরোপা জয়লাভ করেছে এবং ২০১৮ বঙ্গবন্ধু কাপে রানার-আপ হয়েছে।\nফাতখুল্লো ফাতখুলোয়েভ, দাভরোনঝন এর্গাশেভ, ইউসুফ রাবিয়েভ, মানুচেখর ঝালিলভ এবং কমরন তুর্সনভের মতো খেলোয়াড়গণ তাজিকিস্তানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৩ সালের জুলাই মাসে প্রকাশিত র‌্যাঙ্কিংয়ে তাজিকিস্তান তাদের ইতিহাসে সর্বোচ্চ অবস্থান (১০৬তম) অর্জন করে এবং ২০০৩ সালের জুলাই মাসে প্রকাশিত র‌্যাঙ্কিংয়ে তারা ২২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে তাজিকিস্তানের সর্বোচ্চ অবস্থান হচ্ছে ৮৫তম (যা তারা ২০০৩ সালে অর্জন করেছিল) এবং সর্বনিম্ন অবস্থান হচ্ছে ১৬৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (তাজিক)\nফিফা-এ তাজিকিস্তান জাতীয় ফুটবল দল  ওয়েব্যাক মেশিনে আর্কাইভকৃত ১ নভেম্বর ২০১৮ তারিখে (ইংরেজি)\nএএফসি-এ তাজিকিস্তান জাতীয় ফুটবল দল (ইংরেজি)"}