{"pageid": 11206, "title": "মানুষ হিশেবে আমার অপরাধসমূহ", "url": "https://bn.wikipedia.org/wiki?curid=11206", "content": "মানুষ হিশেবে আমার অপরাধসমূহ বাংলাদেশি লেখক হুমায়ুন আজাদ রচিত একটি উপন্যাস। ফেব্রুয়ারি, ১৯৯৬ সালে (ফাল্গুন, ১৪০২ বঙ্গাব্দ) একুশে গ্রন্থমেলায় বাংলাদেশের আগামী প্রকাশনী, ঢাকা থেকে এটি গ্রন্থাকারে প্রকাশিত হয়। আজাদ এই উপন্যাস এম আমীর-উল ইসলামকে উৎসর্গ করেছেন।\n\n\n== সারাংশ ==\nসরকারি কর্মকর্তা আনিসের ঘনিষ্ঠ বন্ধু দেলোয়ার গাড়ি দুর্ঘটনায় মারা গেলে তার পত্নী ডলির সঙ্গে বিয়ে হয় আনিসের, ডলি আর আনিস দুজন দুজনকে প্রথম দেখাতেই একটু একটু পছন্দ করে এবং একদিন তারা বিয়ে করে ফেলে; দেলোয়ারের অভিভাবক আনিস আর ডলিকে পরোক্ষভাবে দোষ দিতে থাকে দেলোয়ারের মৃত্যুর জন্য।\nআনিস ঢাকা বিশ্ববিদ্যালয় থেকেই দেলোয়ারের ভালো বন্ধু, আনিসকে দেলোয়ার বিশ্ববিদ্যালয় পড়াকালীন সময়ই একটি পতিতালয়ে নিয়ে যায়, দেলোয়ার যৌন সম্পর্কে লিপ্ত না হলেও আনিস লিপ্ত হয়ে যায় আর দেলোয়ার আনিসকে একভাবে বোঝায় যে সে সামাজিক অপরাধী। দেলোয়ারের বিয়ের দিন ডলির দিকে আনিসের নজর পড়ে আর মনে মনে একভাবে তাকে ভালোও লেগে যায় আনিসের, একদিন বিয়ে করে তারা এবং আনিস ডলির সঙ্গে দৈহিক সম্পর্কে লিপ্ত হলেও সন্তান জন্ম দিতে চায়না।\nআনিসের পত্নী ডলি একসময় লন্ডন চলে যায় এবং তখন রোকেয়া নামের একটি উঠতি বয়সী মেয়ের সঙ্গে আনিসের এক ধরনের প্রেমের সম্পর্ক হয়, আনিস এই সময় চাকরি ছেড়ে দেয়।\n\n\n== চরিত্র ==\nআনিস - সরকারি কর্মকর্তা, উপন্যাসের প্রধান চরিত্র\nডলি- আনিসের পত্নী, উপন্যাসের দ্বিতীয় প্রধান চরিত্র\nদেলোয়ার - আনিসের ধনী ব্যবসায়ী বন্ধু, ডলির সাবেক স্বামী, দুর্ঘটনায় নিহত (সলিলসমাধিস্থ)\nবেলা - আনিসের কনিষ্ঠ ভগ্নি\nরোকেয়া - উঠতি বয়সী একটি মেয়ে যার সঙ্গে আনিস প্রেম করে\nদীন মোহাম্মদ - রোকেয়ার বাবা\n\n\n== আরও দেখুন ==\nহুমায়ুন আজাদের গ্রন্থতালিকা\n\n\n== তথ্যসূত্র ==\n\n\n== বহিঃসংযোগ ==\nগুডরিড্‌সে মানুষ হিশেবে আমার অপরাধসমূহ"}