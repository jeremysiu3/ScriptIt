{"pageid": 1489505, "title": "আরিজ ফাতিমা", "url": "https://bn.wikipedia.org/wiki?curid=1489505", "content": "আরিজ ফাতিমা (জন্ম: আরিবাহ ফাতিমা জাফরি; ৭ নভেম্বর ১৯৮৯) একজন মার্কিন টেলিভিশন অভিনেত্রী, যিনি উর্দু টেলিভিশন শিল্পে সক্রিয়।\nফাতিমা ২০১২ সালে জিও টিভির ধারাবাহিক কিস দিন মেরা ভিয়াহ হাওয়ায় গা ২-এ প্রধান ভূমিকার মাধ্যমে তার অভিনয় জীবনে আত্মপ্রকাশ করেন এবং পরবর্তীতে মার জাইন ভি তো কেয়া (২০১২), হামনাশীন (২০১৩), ওহ (২০১৩), কিসি আপনা কাহেন (২০১৪), আইক পাল (২০১৫), ইশ্ক পরাস্ত (২০১৫), আপ কে লিয়ে (২০১৬) এবং ইয়ার-ই-বেওয়াফা (২০১৭) ধারাবাহিকের মাধ্যমে সাফল্য অর্জন করেন। অভিনয় থেকে দুই বছরের বিরতির পর ফাতিমা এআরওয়াই ডিজিটালের পারিবারিক নাটক হাসদ (২০১৯) দিয়ে টেলিভিশনে ফিরে আসেন।\n\n\n== ব্যক্তিগত জীবন ==\nফাতিমা মার্কিন যুক্তরাষ্ট্রের নর্থ ক্যারোলাইনায় সৈয়দ জাফরি এবং মেহরীন জাফরি সৈয়দের ঘরে জন্মগ্রহণ করেন। তার দুইজন ভাই রয়েছে। একজন চিকিৎসক সৈয়দ কাসিম এবং অন্যজন উদ্যোক্তা সৈয়দ কাদির জাফরি। তাদের পরিবার ২০০৫ সালে করাচিতে স্থানান্তরিত হয়। তিনি ২০০৫ সালে মাধ্যমিক পরীক্ষায় করাচি জুড়ে মাধ্যমিক শিক্ষা বোর্ডে দ্বিতীয় স্থান অর্জন করেন।\nফাতিমা ২০১৪ সালের জানুয়ারিতে ব্যবসায়ী ফারাজ খানকে প্রথম বিয়ে করেন এবং একই বছর তাদের বিবাহবিচ্ছেদ হয়। তার দ্বিতীয় বিয়ে হয় কানাডীয়-পাকিস্তানি চিকিৎসক ওজাইর আলীর সঙ্গে। তাদের বিয়ের অনুষ্ঠান ২০১৭ সালে পাকিস্তানের করাচিতে অনুষ্ঠিত হয়। ফাতিমা বর্তমানে তার স্বামীর সাথে মার্কিন যুক্তরাষ্ট্রের মিশিগানে স্থায়ীভাবে বসবাস করছেন। এই দম্পতির দুই ছেলে, ইসা ও ইয়াহিয়া। ফাতিমা তার অভিনয়ের চিত্রগ্রহণের জন্য প্রায়শই পাকিস্তানে যেতেন এবং বিয়ের পরেও প্রকল্পসমূহে উপস্থিত হতে থাকেন।\n\n\n== কর্মজীবন ==\nফাতিমা একজন বাণিজ্যিক মডেল হিসেবে তার কর্মজীবন শুরু করেন এবং বিজ্ঞাপনে উপস্থিত হতে শুরু করেন। কয়েক মাস মডেল হিসেবে কাজ করার পর ২০১২ সালে তাকে জিও টিভির সিটকম কিস দিন মেরা ভিয়াহ হাওয়ায় গা ২-এ একটি কমিক ভূমিকার প্রস্তাব দেওয়া হয়। ধারাবাহিকটি তার জন্য যুগান্তকারী প্রমাণিত হয়েছিল। এরপর তিনি বেশ কয়েকটি সফল টেলিভিশন ধারাবাহিকে প্রধান ভূমিকায় অভিনয় করেন, যার মধ্যে রয়েছে মেলোনাটক মার জাইন ভি তো কেয়া (২০১২) এবং পরী (২০১৩), রোমান্টিক ধারাবাহিক কিসি আপনা কাহেন (২০১৪) এবং ধর্মীয় নাটক আইক পাল (২০১৫)। এরপর তিনি রোমান্টিক নাটক আইক পাগল সি লাড়কিতে (২০১৩) একজন আবেশী প্রেমিকা এবং পারিবারিক নাটক হামনাশীনে (২০১৩) একজন বিশ্বস্ত তরুন স্ত্রীর চরিত্রে অভিনয় করেন; প্রথমটি তাকে সেরা সোপ অভিনেত্রীর পুরস্কার এবং পরেরটি হাম পুরস্কারে সেরা পার্শ্ব অভিনেত্রীর মনোনয়ন অর্জন করতে সহায়তা করে। ফাতিমা পরবর্তীতে খিলোনা (২০১৫), ইশ্ক পরাস্ত (২০১৫), আপ কে লিয়ে (২০১৬) এবং ইয়ার-ই-বেওয়াফা (২০১৭) নাটকে প্রধান চরিত্রে অভিনয় করার জন্য ব্যাপক সমালোচনামূলক মূল্যায়ন পান। অভিনয়ের পাশাপাশি তিনি লিপটন টি, মোবিলিংক, ক্যাডবেরি এবং নেসলে সেরেলাকের মতো বেশ কয়েকটি ব্র্যান্ডের প্রতিনিধি হিসেবে কাজ করেন।\n\n\n== চলচ্চিত্র জীবন ==\n\n\n=== টেলিভিশন ===\n\n\n=== স্বল্পদৈর্ঘ্য চলচ্চিত্র ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আরিজ ফাতিমা (ইংরেজি)\nইন্সটাগ্রামে আরিজ ফাতিমা"}