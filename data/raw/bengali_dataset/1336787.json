{"pageid": 1336787, "title": "ভারতী আচরেকার", "url": "https://bn.wikipedia.org/wiki?curid=1336787", "content": "ভারতী আচরেকার একজন ভারতীয় অভিনেত্রী। তিনি বহু হিন্দী ও মারাঠি নাটকে, হিন্দি সিনেমা এবং টিভি ধারাবাহিকে অভিনয় করেছেন। তিনি বেশ কয়েকটি জনপ্রিয় হিন্দী ও মারাঠি সিনেমায় অভিনয় করেছেন।\nএছাড়াও তিনি টিভি ধারাবাহিকের বেশ জনপ্রিয় মুখ। তিনি জনপ্রিয় টিভি চ্যানেলের ধারাবাহিক বাগলে কি দুনিয়া -তে মিসেস বাগলের চরিত্রে অভিনয় করে অনেক সুখ্যাতি লাভ করেন। তার অভিনীত চরিত্র ঘরে ঘরে বেশ জনপ্রিয় হয়ে ওঠে। \nবাগলে কি দুনিয়া ধারাবাহিকের জনপ্রিয়তার জন্য এই টিভি ধারাবাহিকটি বর্তমানে পুনরায় নতুনভাবে শুরু হয়েছে এবং তার নাম রাখা হয়েছে বাগলে কি দুনিয়া-নয়ি পীড়ি নয়ে কিস্সে। বর্তমানে এই ধারাবাহিকের রাধিকা বাগলের চরিত্রে ভারতী আচরেকার অভিনয় করছেন।\n\n\n== অভিনয় জীবন ==\nভারতী আচরেকার পরিচালক বাসু চ্যাটার্জি পরিচালিত হিন্দি সিনেমা আপনে পরায়ে -তে অভিনয়ের মাধ্যমে তার অভিনয় জীবন শুরু করেন। আপনে পরায়ে বিখ্যাত বাঙালী ঔপন্যাসিক শরৎচন্দ্র চট্টোপাধ্যায়ের রচিত উপন্যাস নিষ্কৃতি -র  উপর ভিত্তি করে তৈরী হয়েছিল। তার অভিনীত চরিত্রের নাম ছিল নয়নতারা।\nতিনি ১৯৮২ সালে ব্রিজ ভূমি নামক ব্রজভাষার সিনেমাতে অভিনয় করেন।\n১৯৮৫ সালে তিনি সংযোগ ও সুরসঙ্গম এই দুটি হিন্দি চবিতে অভিনয় করেন। ১৯৮৬ সালে তিনি চামেলি কি শাদী, ১৯৮৯ সালে ঈশ্বর ও ১৯৯২ সালে বেটা ছবিতে অভিনয় করেছিলেন। ২০০০ সালের পর থেকে তিনি যে বিভিন্ন সিনেমায় অভিনয় করেছেন সেগুলি হলো ফির ভি দিল হ্যায় হিন্দুস্তানি(২০০০), জিন্দেগি খুবসুরত হ্যায়(২০০২), আগে সে রাইট(২০০৯), দেশি বয়জ্‌(২০১১), লাঞ্চ বক্স(২০১৩), পোস্টার বয়জ(২০১৭) ইত্যাদি।\nহিন্দী সিনেমার পাশাপাশি তিনি বিভিন্ন হিন্দী ধারাবাহিক ও মারাঠি সিনেমাতেও সমান দক্ষতায় অভিনয়ের কাজ চালিয়ে যাচ্ছেন।\n\n\n== তথ্যসূত্র =="}