{"pageid": 1533062, "title": "২০০৬ ডোডা গণহত্যা", "url": "https://bn.wikipedia.org/wiki?curid=1533062", "content": "২০০৬ সালের ডোডা গণহত্যাটি ৩০ এপ্রিল ২০০৬ তারিখে ভারতের জম্মু ও কাশ্মীরের ডোডা জেলায় লস্কর-ই-তৈয়বা জঙ্গিদের দ্বারা পরিচালিত দুটি পৃথক ঘটনায় ৫৭ জন হিন্দু নাগরিকের গণহত্যা ছিল।\n\n\n== হত্যাকাণ্ড ==\n২০০৬ সালের ৩০ এপ্রিল কাছাকাছি এলাকায় দুটি পৃথক হামলা হয়েছিল।\nপ্রথম আক্রমণে, ডোডা জেলার কুলহান্দ এলাকার থাওয়া গ্রামে বাইশ জন নিরস্ত্র হিন্দু গ্রামবাসী, বেশিরভাগই রাখাল বা তাদের পরিবারকে লাইনে দাঁড় করিয়ে গুলি করে  হত্যা করা হয়।  নিহতদের মধ্যে ৩  বছরের এক বালিকা রয়েছে।  নকল ভারতীয় সেনাবাহিনীর ইউনিফর্ম পরা ১০ থেকে ১২ জন লোক এই হত্যাযজ্ঞ চালায়।  ময়নাতদন্তের জন্য যে চিকিৎসককে পাঠানো হয়েছিল, তিনি মৃতদেহ দেখে হৃদরোগে আক্রান্ত হন এবং হাসপাতালে ভর্তি হন৷\nদ্বিতীয় হামলাটি ঘটে উধমপুর জেলার বসন্তগড় এলাকার লালন গাল্লা গ্রামে।  একই দিনে ৩৫ জন হিন্দু রাখালকে অপহরণ করে গুলি করে হত্যা করা হয়৷\nহামলাগুলি ভারত সরকার এবং সর্বদলীয় হুরিয়াত কনফারেন্সের মধ্যে আসন্ন আলোচনাকে লাইনচ্যুত করার একটি প্রচেষ্টা বলে মনে করা হয়।\n\n\n== হত্যাকারী ==\nভারতের রাষ্ট্রপতি এ.পি.জে. আব্দুল কালাম এবং প্রধানমন্ত্রী মনমোহন সিং সহ এই হত্যাকাণ্ডের ব্যাপক নিন্দা হয়েছে।  বিজেপি অজ্ঞাত \"সন্ত্রাসীদের\" জাতিগত নির্মূল করার জন্য অভিযুক্ত করেছে।  অন্যরা কাশ্মীরি জঙ্গি সংগঠন হিজবুল মুজাহিদিনকে অভিযুক্ত করেছে।  ভারত পাকিস্তান-ভিত্তিক সন্ত্রাসী গোষ্ঠী লস্কর-ই-তৈয়বাকে দোষারোপ করেছে এবং এটিকে \"সীমান্ত সন্ত্রাসবাদ\" বলে অভিহিত করেছে ৷\n২০০৭ সালে, অস্ট্রেলিয়ান সরকার এই হত্যাকাণ্ডের জন্য লস্কর-ই-তৈয়বাকে দায়ী করে, এবং তারা এই সংগঠনটিকে একটি সন্ত্রাসী সংগঠন হিসাবে ঘোষণা করেছিল৷\n\n\n== তথ্যসূত্র =="}