{"pageid": 1521263, "title": "শকুন্তলা মজুমদার", "url": "https://bn.wikipedia.org/wiki?curid=1521263", "content": "শকুন্তলা মজুমদার (জন্ম ১৯৬৪) একজন ভারতীয় প্রাণী অধিকার কর্মী। তিনি থানেতে সোসাইটি ফর প্রোটেকশন অফ ক্রুয়েলটি (এসপিসিএ, একটি অলাভজনক সংস্থা যা পশু নিষ্ঠুরতা বন্ধে কাজ করে)-র হয়ে তাঁর কাজের জন্য নারী শক্তি পুরস্কারে ভূষিত হন।\n\n\n== জীবন ==\nশকুন্তলা মজুমদারের জন্ম ১৯৬৪ সাল নাগাদ।\n২০০২ সালে শকুন্তলা এবং আরও ছয়জন মিলে থানেতে সোসাইটি ফর প্রোটেকশন অফ ক্রুয়েল্টি টু অ্যানিম্যালস  শাখা গঠন করেন।\n২০১৬ সালে আন্তর্জাতিক নারী দিবসে শকুন্তলা মজুমদারকে নারী শক্তি পুরস্কার প্রদানের জন্য নির্বাচিত করা হয়েছিল। ভারতের রাষ্ট্রপতি প্রণব মুখার্জি নতুন দিল্লির রাষ্ট্রপতি ভবনে এই পুরস্কার প্রদান করেন। সেদিন আরও চোদ্দজন নারী এবং সাতটি প্রতিষ্ঠানকে সম্মানিত করা হয়েছিল।\n২০১৭ সালে দুটি বেওয়ারিশ কুকুর নিয়ে স্থানীয় কর্তৃপক্ষের সাথে তাঁর এবং থানে এসপিসিএ-এর বিরোধ ছিল। কর্তৃপক্ষ চেয়েছিল কুকুরগুলিকে রাস্তা থেকে সরিয়ে দেওয়া হোক কারণ তারা আক্রমণাত্মক আচরণ করছিল এবং কিছু নাগরিককে ভয় দেখাচ্ছিল। শকুন্তলা কুকুরগুলোকে তুলে নিয়ে যাওয়ার এবং তাদের পরীক্ষা করে চিকিৎসা করার প্রস্তাব দিয়েছিলেন, কিন্তু তিনি বলেছিলেন যে যখন তারা সুস্থ হয়ে উঠবে তখন তাদের আবার রাস্তায় ফিরিয়ে আনা হবে। এই নিয়ে বিরোধ অব্যাহত ছিল। শকুন্তলা এমনকি নিশ্চিত ছিলেন না যে বেওয়ারিশ কুকুর অপসারণের আইনি ক্ষমতা তাঁর আছে কিনা। \n২০২০ সালের ফেব্রুয়ারিতে করোনাভাইরাস মহামারীর প্রথম সপ্তাহগুলিতে, কিছু পোস্টার দেখা যায়, যেখানে মানুষদের বলা হয়েছিল বেওয়ারিশ প্রাণীদের স্পর্শ না করতে, কারণ এতে ভাইরাস ছড়িয়ে পড়তে পারে। তিনি এবং মানেকা গান্ধী পোস্টারগুলো সরানোর জন্য অনুরোধ করছিলেন। তাঁরা বিশ্ব স্বাস্থ্য সংস্থার পরামর্শ পুনর্ব্যক্ত করেন যে এই আশঙ্কা ভিত্তিহীন। পরে তিনি এবং এসপিসিএ গোষ্ঠী ঘোড়াদের কল্যাণের জন্য কিছু ভূমিকা গ্রহণ করেন। ঘোড়াগুলো পর্যটকদের ভ্রমণের জন্য ব্যবহার করা হত কিন্তু লকডাউনের ফলে লাইসেন্সবিহীন এই ঘোড়াগুলি থেকে কোনও আয় হচ্ছিল না। এর ফলে ঘোড়ার মালিকরা তাদের খাওয়াতে পারছিলেন না। এইসময় এসপিসিএ তাঁদের সাহায্য করেছিল।\n\n\n== তথ্যসূত্র =="}