{"pageid": 1098057, "title": "২০২১ ফিফা অনূর্ধ্ব-২০ বিশ্বকাপ", "url": "https://bn.wikipedia.org/wiki?curid=1098057", "content": "২০২১ ফিফা অনূর্ধ্ব-২০ বিশ্বকাপ (ইন্দোনেশীয়: Piala Dunia di Bawah Usia 20 Tahun FIFA 2021, ইংরেজি: 2021 FIFA U-20 World Cup) ফিফা দ্বারা আয়োজিত দ্বিবার্ষিক আন্তর্জাতিক ফুটবল প্রতিযোগিতা ফিফা অনূর্ধ্ব-২০ বিশ্বকাপের ২৩তম আসরের চূড়ান্ত পর্ব হওয়ার কথা ছিল, যেখানে বিশ্ব ফুটবল সংস্থা ফিফার অন্তর্ভুক্ত ২৪টি জাতীয় অনূর্ধ্ব-২০ ফুটবল দল (পুরুষ) প্রতিযোগিতা করতো। এই আসরটি ২০২১ সালের ২০শে মে হতে ১২ই জুন তারিখ পর্যন্ত ইন্দোনেশিয়ার ৬টি শহরে অনুষ্ঠিত হওয়ার কথা ছিল, যা ইন্দোনেশিয়ায় অনুষ্ঠিত প্রথম ফিফা বিশ্বকাপ প্রতিযোগিতার আসর হতো। ফিফা অনূর্ধ্ব-২০ বিশ্বকাপের এই আসরটি ১৯৯৭ সালের পর দক্ষিণ-পূর্ব এশিয়ায় অনুষ্ঠিত দ্বিতীয় অনুর্ধ-২০ বিশ্বকাপ এবং ২০১২ ফিফা ফুটসাল বিশ্বকাপের পর এই অঞ্চলে প্রথম ফিফা প্রতিযোগিতা হতো।\nকরোনাভাইরাসের বৈশ্বিক মহামারীর কারণে ফিফা ২০২১ সালে নির্ধারিত এই আসরটি বাতিল করেছিল; এর ফলে ২০২০ সালে ২৪শে ডিসেম্বর তারিখে ইন্দোনেশিয়াকে এই আসরটি আয়োজনের অধিকার প্রদান করা হয়েছে।\nইউক্রেন অনূর্ধ্ব-২০ ফিফা অনূর্ধ্ব-২০ বিশ্বকাপের পূর্ববর্তী আসরের চ্যাম্পিয়ন, যারা ২০১৯ সালের ফাইনালে দক্ষিণ কোরিয়া অনূর্ধ্ব-২০ দলকে ৩–১ গোলের ব্যবধানে পরাজিত করে প্রথমবারের মতো শিরোপা জয়লাভ করেছে। তবে করোনাভাইরাসের বৈশ্বিক মহামারীর কারণে উয়েফা উত্তর আয়ারল্যান্ডে অনুষ্ঠিত ২০২০ উয়েফা ইউরোপীয় অনূর্ধ্ব-১৯ চ্যাম্পিয়নশিপ বাতিল করার সিদ্ধান্ত নেওয়ার ফলে ইউক্রেন এই আসরে অংশগ্রহণের জন্য উত্তীর্ণ হতে পারেনি। অতঃপর ২০১৯–২০ মৌসুমের জন্য উয়েফা বাছাইপর্বের গুণাঙ্কের উপর ভিত্তি করে অনূর্ধ্ব-২০ বিশ্বকাপে অংশ নেওয়ার জন্য পাঁচটি দেশকে মনোনীত করেছিল। এর ফলে, ইউক্রেন টানা সপ্তমবারের মতো শিরোপাধারী দল হয়েও পরবর্তী আসরে অংশগ্রহণ করতে ব্যর্থ হতো।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}