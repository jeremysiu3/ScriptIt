{"pageid": 1100667, "title": "রেনং", "url": "https://bn.wikipedia.org/wiki?curid=1100667", "content": "রেনং (থাই: ระนอง (উচ্চারণ)) দক্ষিণ থাইল্যান্ডের একটি শহর (থেসাবান মুয়াং), রেনং প্রদেশ এবং মুয়াং রেনং জেলার প্রাক্তন রাজধানী। শহরটি পুরো তাম্বন খাও নিভেট এলাকা জুড়ে অবস্থিত। ২০০৫ সালের হিসাবে, এর জনসংখ্যা ছিল ১৬,১৬৩ জন। সড়কপথে ব্যাংককের ৫৮৬ কিলোমিটার (৩৬৪ মাইল) দক্ষিণ-পশ্চিমে রেনং শহর অবস্থিত।\n\n\n== ভূগোল ==\nরেনং শহর মায়ানমারের কাওথাউং (পূর্বে ভিক্টোরিয়া পয়েন্ট)-এর বিপরীতে, পাক চান (বা ক্রাবুরি) নদীর মোহনায় অবস্থিত। রেনং শহরের পূর্বে রয়েছে টেনাসেরিম পাহাড় এবং উত্তরে মোহনার প্রান্ত বরাবর আরেকটি ছোট শৈল প্রবাহিত হয়েছে।\n\n\n== জলবায়ু ==\nরেনং একটি গ্রীষ্মমণ্ডলীয় মৌসুমী জলবায়ুর শহর (কোপেন জলবায়ু শ্রেণিবিভাগ Am )। সারা বছর তাপমাত্রার তেমন পরিবর্তন না হলেও, প্রাক-বর্ষা মৌসুমে (ফেব্রুয়ারি থেকে এপ্রিল) দিনে কিছুটা গরম অনুভূত হয়। তবে, টেনাসেরিম পাহাড়ের পশ্চিমে রেনং শহর অবস্থিত বলে, বর্ষা মৌসুমে বৃষ্টিপাতের হার ব্যাপকভাবে বৃদ্ধি পায়, ফলশ্রুতিতে মে থেকে অক্টোবর পর্যন্ত মুষলধারে বৃষ্টি হয় এবং এপ্রিল ও নভেম্বরের পরিবর্তনের মাসে উল্লেখযোগ্য পরিমাণে বৃষ্টিপাত হয়।\n\n\n== পরিবহন ==\nফেত কাসেম রোড (থাইল্যান্ড রুট ৪) রেনং শহরের মধ্য দিয়ে চলে গেছে। শহর থেকে বিমানবন্দর প্রায় ২৪ কিলোমিটার (১৫ মাইল) দক্ষিণে অবস্থিত।\nথাইল্যান্ড বন্দর কর্তৃপক্ষ রেনং বন্দর পরিচালনা করে, যা ভারত মহাসাগরে থাইল্যান্ডের প্রধান বন্দর। ২০০৮ সালের রেনং-এর মানব-পাচারের ঘটনায় ৫৪ নিহত হয়েছিলেন বলে জানা যায়। \n\n\n== তথ্যসূত্র ==\n\n\n== বহিঃসংযোগ =="}