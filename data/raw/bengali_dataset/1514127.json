{"pageid": 1514127, "title": "দেবদর্শিনী", "url": "https://bn.wikipedia.org/wiki?curid=1514127", "content": "দেবদর্শিনী একজন ভারতীয় অভিনেত্রী যিনি মূলত তামিল চলচ্চিত্রে অভিনয় করেন। এছাড়াও তিনি  তেলুগু, মালায়ালাম চলচ্চিত্র এবং টেলিভিশন ধারাবাহিকেও অভিনয় করেছেন। তিনি একজন টেলিভিশন উপস্থাপক হিসেবে তার কর্মজীবন শুরু করেন এবং পার্শ্ব ও কৌতুক চরিত্রে অভিনয় করে সিনেমা জগতে প্রবেশ করেন।  তার কাজের জন্য তিনি তিনটি তামিলনাড়ু রাজ্য চলচ্চিত্র পুরস্কার জিতেছেন।\nতিনি মারমাদেসাম এবং আথিপুকল সহ বিভিন্ন টেলিভিশন ধারাবাহিকে অভিনয় করেছেন। \n\n\n== কর্মজীবন ==\nকলেজে পড়ার সময় থেকেই তিনি বিভিন্ন টেলিভিশন অনুষ্ঠান উপস্থাপন করতে শুরু করেন। তাকে দূরদর্শনের কানাভুগাল ইলাভাসম ধারাবাহিকে অভিনয়ের সুযোগ দেওয়া হয়। যার ফলে পর্ব‌রতীকালে তিনি নাগার নামক রহস্য-রোমাঞ্চ ধারাবাহিক মারমাদেসম- এ একটি ভূমিকায় অভিনয় করার সুযোগ পান। তিনি নাগা পরিচালিত আরেকটি প্রকল্প রামানী ভার্সা‌স রামানী পার্ট ০২- এও কাজ করেছিলেন। দেবদর্শিনী বিদাথু কারুপ্পু  -তে  অভিনয় করার সুযোগ পায় যা তাকে তাকে বিনোদন জগতে পরিচিত ও প্রতিষ্ঠিত করেছিল। \nতিনি পার্থিবান কানাভু (২০০৩) চলচ্চিত্রে তার হাস্যরসাত্মক চরিত্রের জন্য সেরা কৌতুকাভিনেতা বিভাগে তামিলনাড়ু রাজ্য চলচ্চিত্র পুরস্কার জিতেছিলেন। তিনি একটি এনজিও দ্বারা নির্মিত শক্তি পিরাকুথু (২০১০) ছবিতে প্রধান ভূমিকায় অভিনয় করেছিলেন।  মুনি ২: কাঞ্চনা (২০১১) সিনেমাতে কাজ করার পর তিনি ধারাবাহিকভাবে হাস্যরসাত্মক চরিত্রে অভিনয় করে যাচ্ছিলেন।  ২০১৫ সালে, তিনি ৩৬ ভায়াধিনিলে এবং তিরুত্তু কল্যাণম চলচ্চিত্রে তার অভিনয়ের জন্য সেরা কৌতুক অভিনেতার বিভাগে তামিলনাড়ু রাজ্য চলচ্চিত্র পুরস্কার জিতেছিলেন। \n\n\n== ব্যক্তিগত জীবন ==\nদেবদর্শিনী চেন্নাইয়ের একটি তেলুগুভাষী পরিবারে জন্মগ্রহণ করেন।  তিনি কলেজে বাণিজ্য বিষয়ে পড়াশোনা করেন এবং পরে ফলিত মনোবিজ্ঞানে স্নাতকোত্তর ডিগ্রি অর্জন করেছিলেন। \n২০০২ সালে দেবদর্শিনী টেলিভিশন অভিনেতা চেতনকে বিয়ে করেন।  তারা প্রথমে মারমাদেসাম - বিদাথু কারুপ্পুতে একসাথে কাজ করেছিলেন, এবং তারপর তারা <i>আথিপুকাল</i> সহ বেশ কয়েকটি প্রকল্পে একসাথে অভিনয় করেছিলেন। \n\n\n== পুরস্কার এবং মনোনয়ন ==\n\n\n== চলচ্চিত্র তালিকা ==\n\n\n=== তামিল চলচ্চিত্র ===\n\n\n=== অন্যান্য ভাষার চলচ্চিত্র ===\n\n\n=== কন্ঠ শিল্পী ===\n\n\n== তথ্যসূত্র =="}