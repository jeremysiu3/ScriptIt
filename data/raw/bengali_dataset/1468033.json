{"pageid": 1468033, "title": "ল্যান্সলট স্যান্ডারসন", "url": "https://bn.wikipedia.org/wiki?curid=1468033", "content": "স্যার ল্যান্সলট স্যান্ডারসন কেসি (২৪ অক্টোবর ১৮৬৩ - ৯ মার্চ ১৯৪৪) ছিলেন ব্রিটেনের রক্ষণশীল দলের একজন রাজনীতিবিদ এবং বিচারক। তিনি  কলকাতা উচ্চ আদালতের প্রধান বিচারপতি ও  কলকাতা বিশ্ববিদ্যালয়ের উপাচার্যও (১৯১৮-১৯১৯) ছিলেন।\n'ইনার টেম্পল'র একজন ব্যারিস্টার তিনি ১৯০১ খ্রিস্টাব্দে উইগান শহরের রেকর্ডার নিযুক্ত হন  এবং ১৯০৩ খ্রিস্টাব্দে কমনওয়েলথের কিংস কাউন্সেল হন।​​​​​​  যুক্তরাজ্যে  ১৯১০ খ্রিস্টাব্দের সাধারণ নির্বাচনে অ্যাপলবাই সংসদীয় নির্বাচনী এলাকা হতে সংসদ সদস্য নির্বাচিত হন।১৯০০ খ্রিস্টাব্দ হতে আসনটি লিবারেল পার্টির দখলে ছিল। ডিসেম্বর ১৯১০ যুক্তরাজ্যের সাধারণ নির্বাচনে তিনি পুনঃনির্বাচিত হন।  কিন্তু  কলকাতা উচ্চ আদালতের প্রধান বিচারপতি লরেন্স হিউ জেনকিন্সের উত্তরসূরী নিযুক্ত হওয়ায়  ১৯১৫ খ্রিস্টাব্দের অক্টোবরে তিনি সংসদ সদস্য পদ ও রেকর্ডারশিপ থেকে পদত্যাগ করেন \nতিনি ৩১ মার্চ ১৯১৮ থেকে ৩০ মার্চ ১৯১৯ খ্রিস্টাব্দ কলকাতা বিশ্ববিদ্যালয়ের উপাচার্য ছিলেন।\n১৯২৬ খ্রিস্টাব্দে কলকাতা উচ্চ আদালতের প্রধান বিচাররপতি পদ থেকে পদত্যাগ করার পর, স্যান্ডারসন প্রিভি কাউন্সিলে নিযুক্ত হন এবং ১৯৩৪ থেকে ১৯৩৫ খ্রিস্টাব্দ পর্যন্ত প্রিভি কাউন্সিলের বিচার বিভাগীয় কমিটিতে ছিলেন।  তিনি ৮০ বৎসর বয়সে ল্যাঙ্কাস্টারে মারা যান।\nস্যান্ডারসন একজন ক্রিকেটার ছিলেন।  তিনি প্রথম-শ্রেণীর ক্রিকেটে দুটি ম্যাচ খেলেছেন- প্রথমটি ১৮৮৪ খ্রিস্টাব্দে ল্যাঙ্কাশায়ারের হয় এবং চার বছর পর দ্বিতীয়টি মেরিলেবোন ক্রিকেট ক্লাবের হয়ে। \n\n\n== তথ্যসূত্র =="}