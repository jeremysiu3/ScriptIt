{"pageid": 1172175, "title": "জনসমাগমশালা", "url": "https://bn.wikipedia.org/wiki?curid=1172175", "content": "স্থাপত্যবিদ্যায় জনসমাগমশালা বলতে কোনও ভবন বা স্থাপনার অভ্যন্তরে তথা অন্দরাঙ্গনে অবস্থিত বৃহৎ আয়তনের উন্মুক্ত কিংবা উঁচু ছাদবিশিষ্ট পাকা স্থান বা হলঘরকে বোঝায় যেখানে বিভিন্ন উৎস থেকে হাঁটার পথ ধরে আগত বহুসংখ্যক লোকের সমাগম হয়। সাধারণত জনপরিবহন-সংশ্লিষ্ট স্থাপনা যেমন বৃহৎ রেলস্টেশন বা বিমানবন্দরে এগুলি দেখা যায়। ভবন বা স্থাপনার বাইরে তথা বহিরাঙ্গনে উন্মুক্ত পাকা চত্বরের মতো হলে একে জনসমাগমক্ষেত্র বলে। এছাড়া অতিবৃহৎ পাকাবাজার (সুপারমার্কেট), বৃহৎ বিপণীকেন্দ্র ভবন (শপিং মল), বিশ্ববিদ্যালয় ও বৃহৎ শিক্ষাপ্রতিষ্ঠান, সরকারি ভবন, বৃহৎ হোটেল, সম্মেলনকেন্দ্র, ক্রীড়াক্ষেত্র (স্টেডিয়াম), ইত্যাদির অভ্যন্তরে বা বাইরে এরূপ জনসমাগমশালা বা জনসমাগমক্ষেত্র থাকতে পারে।\nজনসমাগমশালা বা জনসমাগমক্ষেত্রকে ইংরেজি পরিভাষায় \"কনকোর্স\" (Concourse) বা \"কনকোর্স হল\" বলে।\n\n\n== সমসাময়িক বিবর্তন ==\nসাম্প্রতিককালে ইংরেজিতে \"কনকোর্স\" কথাটি দিয়ে স্বশরীরে উপস্থিত হওয়ার বদলে আন্তর্জালে (ইন্টারনেটে) অসদভাবে (ভার্চুয়াল) অনেক ব্যক্তির সমবেত হওয়ার স্থানকে নির্দেশ করা হয়। যেমন বিভিন্ন আন্তর্জালে কেনাকাটার (ইন্টারনেট শপিং) ওয়েবসাইটগুলিতে এরকম ক্রেতাসমাগমস্থল  থাকতে পারে। আইইইই (ইনস্টিটিউট অফ ইলেকট্রিক্যাল অ্যান্ড ইলেকট্রনিক ইঞ্জিনিয়ার্স) সংস্থাটির একটি আন্তর্জালভিত্তিক ছাত্রসমাগমস্থল (স্টুডেন্ট কনকোর্স) আছে।\n\n\n== চিত্রপ্রদর্শনী ==\n\n\n=== বহিরাঙ্গন জনসমাগমক্ষেত্র ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== জনপরিবহন জনসমাগমশালা ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== গাড়ি রাখার ভবনের জনসমাগমশালা ===\n\n\t\t\n\t\t\t\n\t\t\t\n\t\t\n\n\n== তথ্যসূত্র =="}