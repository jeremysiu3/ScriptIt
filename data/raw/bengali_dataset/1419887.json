{"pageid": 1419887, "title": "মার্সেডিস ম্যাক্যামব্রিজ", "url": "https://bn.wikipedia.org/wiki?curid=1419887", "content": "কারলটা মার্সেডিজ অ্যাগনেস ম্যাক্যামব্রিজ (ইংরেজি: Carlotta Mercedes Agnes McCambridge; ১৬ মার্চ ১৯১৬ - ২ মার্চ ২০০৪) একজন মার্কিন বেতার, মঞ্চ, চলচ্চিত্র ও টেলিভিশন অভিনেত্রী ছিলেন। ওরসন ওয়েলস তাকে \"বিশ্বের সেরা বেতার অভিনেত্রী\" হিসেবে অভিহিত করেন। তিনি তার অভিষেক চলচ্চিত্র অল দ্য কিংস মেন (১৯৪৯)-এ অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কার অর্জন করেন এবং জায়ান্ট (১৯৫৬)-এ অভিনয়ের জন্য একই বিভাগে আরেকটি অস্কারের মনোনয়ন লাভ করেন। তিনি দি এক্‌জরসিস্ট (১৯৭৩) চলচ্চিত্রে পাজুজু চরিত্রের জন্য কণ্ঠ দেন। তিনি ২০০৪ সালের ২রা মার্চ মৃত্যুবরণ করেন।\n\n\n== প্রারম্ভিক জীবন ==\nম্যাক্যামব্রিজ ১৯১৬ সালের ১৬ই মার্চ ইলিনয় অঙ্গরাজ্যের জোলিয়েত শহরে জন্মগ্রহণ করেন। তার পিতা জন প্যাট্রিক ম্যাক্যামব্রিজ একজন কৃষক ছিলেন এবং মাতা ম্যারি (জন্ম: মাহাফ্রি)। তার দুজনেই আইরিশ-মার্কিন ও ক্যাথলিক ধর্মাবলম্বী ছিলেন। ম্যাক্যামব্রিজ শিকাগোর মুন্ডেলাইন কলেজ থেকে স্নাতক সম্পন্ন করেন।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মার্সেডিস ম্যাক্যামব্রিজ (ইংরেজি)\nইন্টারনেট ব্রডওয়ে ডেটাবেজে মার্সেডিস ম্যাক্যামব্রিজ  (ইংরেজি)\nইন্টারনেট অফ-ব্রডওয়ে ডেটাবেজে মার্সেডিস ম্যাক্যামব্রিজ (ইংরেজি)"}