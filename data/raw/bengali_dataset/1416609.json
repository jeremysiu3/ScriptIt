{"pageid": 1416609, "title": "লাক্সর", "url": "https://bn.wikipedia.org/wiki?curid=1416609", "content": "লাক্সর বা লুক্সর বা স্থানীয় আরবী নামে আল-উকসুর (আরবি: الأقصر, প্রতিবর্ণীকৃত: al-ʾuqṣur, অনুবাদ 'প্রাসাদসমূহ') উত্তর আফ্রিকার রাষ্ট্র মিশরের দক্ষিণভাগে ঊর্ধ্ব মিশর অঞ্চলের একটি নগরী, যেখানে থিবিস নামের প্রাচীন মিশরীয় নগরীর প্রত্নক্ষেত্রটি অবস্থিত। ২০২০ সালে লাক্সরের জনসংখ্যা ছিল ১৩ লক্ষেরও বেশি (মূল শহরের জনসংখ্যা প্রায় ৫ লক্ষ)। এর আয়তন প্রায় ৪১৭ বর্গকিলোমিটার (১৬১ বর্গমাইল)। এটি লাক্সর গভর্নরেটের রাজধানী। এটি বিশ্বের অদ্যাবধি বিদ্যমান প্রাচীনতম নগরীগুলির একটি।\nলাক্সরকে প্রায়ই \"বিশ্বের বৃহত্তম মুক্তাঙ্গন জাদুঘর\" হিসেবে চরিত্রায়িত করা হয়েছে। আধুনিক লাক্সর শহরের অভ্যন্তরেই প্রাচীন মিশরীয় কারনাক ও লাক্সর মন্দিরগুলি অবস্থিত। লাক্সরের ঠিক বিপরীতে নীল নদের অপর তীরে (পশ্চিম তীরে) অনেক সৌধ, মন্দির ও সমাধিতে পূর্ণ থেবীয় নেক্রোপলিসটি অবস্থিত, যাতে রাজাদের উপত্যকা (প্রাচীন মিশরের নতুন রাজ্যের তুতেনখামেনসহ আরও অনেক ফারাও রাজার সমাধিক্ষেত্র)। রাণীদের উপত্যকা ও মেমননের মূর্তিগুলি (৩য় আমেনহোতেপের) অবস্থিত। সারা বিশ্ব থেকে প্রতি বছর লক্ষ লক্ষ দর্শনার্থী লাক্সরের সৌধগুলি পরিদর্শন করতে আসে, যা লাক্সরের অর্থনীতির জন্য অত্যন্ত গুরুত্বপূর্ণ।\n\n\n== তথ্যসূত্র =="}