{"pageid": 1365443, "title": "অষ্টাদশ কর্পস (ইউনিয়ন আর্মি)", "url": "https://bn.wikipedia.org/wiki?curid=1365443", "content": "অষ্টাদশ কর্পস আমেরিকান গৃহযুদ্ধের সময় ইউনিয়ন সেনাবাহিনীর উত্তর ক্যারোলিনা কর্পস এর অংশ ছিল।\n\n\n== ইতিহাস ==\nঅষ্টাদশ কর্পস ২৪ ডিসেম্বর, ১৮৬২ সালে তৈরি করা হয়েছিল। এটি প্রাথমিকভাবে উত্তর ক্যারোলিনায় অবস্থানরত পাঁচটি ডিভিশনের সমন্বয়ে গঠিত হয়েছিল, যা এটিকে ইউনিয়ন আর্মির মধ্যে অন্যতম বৃহত্তম কোরে পরিণত করেছিল (যদিও ১৮৬৩ সালের প্রথম দিকে দশম কর্পসে যোগদানের জন্য দুটিকে বিচ্ছিন্ন করা হয়েছিল), এবং জেনারেল জন জি. ফস্টারের অধীনে রাখা হয়েছিল। ১৮৬৩ সালের আগস্টের মধ্যে, কর্পসের বেশিরভাগ মূল ইউনিট হয় ভেঙে দেওয়া হয়েছিল বা অন্যত্র স্থানান্তরিত হয়েছিল, কিন্তু ব্রিগেডিয়ার জেনারেল জর্জ ডব্লিউ. গেটির ডিভিশন (পূর্বে নবম কর্পস ) এবং ভার্জিনিয়ার বিলুপ্ত সপ্তম কর্পসের বেশিরভাগ অংশকে অষ্টাদশ কর্পস-এর অন্তর্ভুক্ত করা হয়েছিল।\n\n\n== অপারেশন ==\n\n১৮৬৪ সালের বসন্তের সময়, প্রাক্তন ষষ্ঠ কর্পস (যা জেনারেল উইলিয়াম ফারার স্মিথের নেতৃত্বে পরিচালিত হত) ইয়র্কটাউন, ভার্জিনিয়াতে স্থানান্তরিত করা হয়েছিলএবং তা জেনারেল বেঞ্জামিন বাটলারের আর্মি অফ দ্য জেমস নামক বাহিনীতে যোগদান করেছিল । বারমুডা হান্ড্রেডের অসফল অপারেশনগুলিতে কর্পস একটি প্রধান ভূমিকা পালন করেছিল এবং কোল্ড হারবারে এই সৈনিকরা ব্যাপকভাবে নিযুক্ত ছিল। ১২ জুন, লে. ইউলিসিস এস. গ্রান্ট স্মিথকে কনফেডারেট বাহিনীর কাছ থেকে পিটার্সবার্গ দখল করার জন্য একটি আকস্মিক অভিযানে পাঠান, যেন তিনি রবার্ট ই. লী এর আগেই উত্তর ভার্জিনিয়ার সেনাবাহিনীর বেশিরভাগ অংশ নিয়ে আসতে পারেন। পিটার্সবার্গের দ্বিতীয় যুদ্ধে (১৫-১৮ জুন, ১৮৬৪) স্মিথ জেনারেল পি.জি.টি. বিউরেগার্ড এর বাহিনীর বিরুদ্ধে সফল প্রাথমিক আক্রমণ করেছিলেন। কিন্তু ১৫ তারিখে বিউরেগার্ডের লোকদের বাইরের প্রবেশদ্বার থেকে তাড়িয়ে দেওয়ার পর স্মিথ কনফেডারেটদের পাল্টা আক্রমণের ভয়ে তীব্র আক্রমণ পরিচালনা করেননি যখন শহরটি সহজেই দখল হতে পারতো।\n\n\n== কমান্ডারবৃন্দ ==\nঅসুস্থতার কারণে জুলাই মাসে স্মিথকে কমান্ড থেকে অব্যাহতি দেওয়া হয় এবং তার স্থলাভিষিক্ত হন এডওয়ার্ড ওসি অর্ড এবং পরে গডফ্রে ওয়েটজেল । চার্লস এ. হেকম্যান শ্যাফিনস ফার্মের যুদ্ধের সময় জেনারেল অর্ডের আহত হওয়ার পরে সংক্ষিপ্তভাবে কর্পসকে কমান্ড করেছিলেন। ১৮৬৪ সালের সেপ্টেম্বর মাসে জন গিবন কর্পসের অস্থায়ী কমান্ডার ছিলেন। কর্পস প্রধান কনফেডারেট লাইনের সবচেয়ে কাছাকাছি প্রবেশের লাইন দখল করেছিল এবং এক মাস ধরে প্রায় প্রতিদিনের সংঘর্ষে ব্যাপক হতাহতের শিকার হয়েছিল।২৬শে আগস্ট দশম কর্পস দ্বারা কর্পসকে তার নিজস্ব অবস্থান থেকে মুক্ত করা হয়েছিল এবং প্রথমে বারমুডা হান্ড্রেডে এবং পরে জেমস নদীর উত্তর তীরে পাঠানো হয়েছিল। এর প্রথম বিভাগটি চ্যাফিনস ফার্মের যুদ্ধের সময় ২৯শে আগস্ট ফোর্ট হ্যারিসনে সফল আক্রমণে অংশ নেয়। ২৭ অক্টোবর ফেয়ার ওকসের দ্বিতীয় যুদ্ধেও কর্পসটি নিযুক্ত ছিল। ১৮৬২ সালের মে মাসে প্রথম যুদ্ধের মতো একই মাঠে লড়াই হয়েছিল। ১৮৬৪ সালের ডিসেম্বরে কর্পসটি শেষ পর্যন্ত বন্ধ হয়ে যায় (দশম কর্পসের মতো)। এর 'সাদা' ইউনিটগুলি নবগঠিত চব্বিশ কর্পসে যোগদান করেছিল এবং 'কালো' ইউনিটগুলি পচিশ কর্পসে যোগ দেয়।\n\n\n== তথ্যসূত্র =="}