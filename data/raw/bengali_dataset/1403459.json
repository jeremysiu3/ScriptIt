{"pageid": 1403459, "title": "দেবারতি মিত্র", "url": "https://bn.wikipedia.org/wiki?curid=1403459", "content": "দেবারতি মিত্র  ( জন্ম: ১২ এপ্রিল ১৯৪৬, মৃত্যু : ১১ জানুয়ারী, ২০২৪ ) সাম্প্রতিক কালের বিশিষ্ট ভারতীয় বাঙালি কবি।\n\n\n== জন্ম ও প্রারম্ভিক জীবন ==\nদেবারতি মিত্রের জন্ম ১৯৪৬ খ্রিস্টাব্দের ১২ এপ্রিল পশ্চিমবঙ্গের কলকাতায়। পিতা অজিত কুমার মিত্র এবং মাতা গীতা মিত্র। দেবারতির পড়াশোনাও কলকাতায়। যোগমায়া দেবী কলেজে পড়াশোনার পর তিনি কলকাতা বিশ্ববিদ্যালয়ের স্নাতক হন। এরপর  যাদবপুর বিশ্ববিদ্যালয়ে বাংলা ভাষা ও সাহিত্য নিয়ে পড়াশোনা করেন  এবং   স্নাতকোত্তর ডিগ্রী অর্জন করেন। \n\n\n== সাহিত্যকর্ম ==\nবালিকা বয়স থেকেই দেবারতির কবিতাচর্চা শুরু হয় এবং তার প্রথম কবিতা প্রকাশিত হয় ১৯৬৭ খ্রিস্টাব্দে সুনীল গঙ্গোপাধ্যায়ের কৃত্তিবাস পত্রিকায়। আর কলেজ ও বিশ্ববিদ্যালয়ে পড়াশোনার সময় রবীন্দ্রনাথ ও জীবনানন্দের কবিতা এবং পাশাপাশি কিটস ও এলিয়টের কবিতার সঙ্গে তিনি প্রাথমিক সম্পর্ক গড়ে তোলেন। তিনি তার কবিতায় ক্ষেত্র বিশেষে প্রাণবন্ত রূপকের ব্যবহার করেছেন যা পাঠক মহলে প্রসংশিত হয়েছে। এ পর্যন্ত তিনি আটটি কবিতা সংকলন প্রকাশ করেছেন। \nকাব্যগ্রন্থগুলিতে তার নিজস্ব ভাষা ও দৃষ্টিভঙ্গিতে, বিষয় ও শৈলি আধুনিক বাংলা সাহিত্যে এক স্বতন্ত্র স্থান অর্জন করেছে। তার প্রথম কাব্যগ্রন্থ অন্ধস্কুলে ঘন্টা বাজে প্রকাশিত হয় ১৯৭৪ খ্রিস্টাব্দে।\nতার রচিত ও প্রকাশিত গ্রন্থ গুলি হল\n\nঅন্ধ স্কুলে ঘন্টা বাজে (১৯৭৪), শতরূপা, কলকাতা\nআমার পুতুল (১৯৭৪), শতরূপা,  কলকাতা\nযুবকের স্নান (১৯৭৮), আনন্দ পাবলিশার্স, কলকাতা\n ভূতেরা ও খুকি (১৯৮৮), আনন্দ পাবলিশার্স, কলকাতা\nকবিতা সমগ্র  (১৯৯৫), আনন্দ পাবলিশার্স,  কলকাতা\nতুন্নুর কম্পিউটার  (২০০০), আনন্দ পাবলিশার্স,  কলকাতা\nশ্রেষ্ঠ কবিতা দে'জ পাবলিশিং, কলকাতা\nখোঁপা ভরে আছে তারার ধুলোয় (২০০৩), আনন্দ পাবলিশার্স,  কলকাতা \nজীবনের অন্যান্য ও কবিতা\nভ্রমণাধিক ভ্রমর\nদেবারতি মিত্রের প্রথম প্রকাশিত চারটি  কবিতা সংকলনের কবিতা ইংরাজীতে দুটি গ্রন্থে অনূদিত হয়েছে-\n\nইন দেয়ার ওউন ভয়েস: দ্য পেঙ্গুইন অ্যান্থোলজি অফ কনটেমপোরারি ইন্ডিয়ান ওমেন পোয়েটস্ (১৯৯৩), পেঙ্গুইন বুকস্ ইন্ডিয়া\nম্যাজেস্টিক নাইটস:লাভ পোয়েমস্ অফ বেঙ্গলি ওমেন (২০০৮), হোয়াইট পাইন প্রেস\nঅনুবাদ করেছেন ক্যারোলিন রাইট এবং পারমিতা বন্দ্যোপাধ্যায়। \n\n\n== সম্মাননা ==\n১৯৬৯ খ্রিস্টাব্দে দেবারতি মিত্র কবিকৃতির জন্য লাভ করেন কৃত্তিবাস পুরস্কার\n১৯৯৫ খ্রিস্টাব্দের পান আনন্দ বাজার গোষ্ঠীর সাহিত্য পুরস্কার আনন্দ পুরস্কার\n২০১৪ খ্রিস্টাব্দের পশ্চিমবঙ্গের সর্বোচ্চ সাহিত্য পুরস্কার রবীন্দ্র পুরস্কার\n২০০২ খ্রিস্টাব্দে তিনি জাতীয় কবি নির্বাচিত হন।\n১৯৭৫ খ্রিস্টাব্দে তিনি কবি ও গদ্যকার  মণীন্দ্র গুপ্তকে (১৯২৬-২০১৮) বিবাহ করেন।\n\n\n== তথ্যসূত্র =="}