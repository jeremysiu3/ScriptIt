{"pageid": 1096255, "title": "ফ্যাসিস্ট সাল", "url": "https://bn.wikipedia.org/wiki?curid=1096255", "content": "ফ্যাসিস্ট সাল (ইতালীয়: Era Fascista; এরা ফ্যাসিস্টা) ছিলো ফ্যাসিস্ট ইতালিতে ব্যবহৃত পঞ্জিকা সাল (বর্ষ সংখ্যা গণনা পদ্ধতি)। রোমে পদযাত্রা কিংবা আরো স্পষ্ট করে বললে বেনিতো মুসোলিনির প্রধানমন্ত্রী হিসেবে ২৯ অক্টোবর ১৯২২ খ্রিস্টাব্দে ক্ষমতা গ্রহণের তারিখকে পঞ্জিকা সালটির আদর্শ তথা প্রথম দিন হিসেবে শুরু করা হয়। এই পদ্ধতিটি ১৯২৬ সালে পরিচিত হয় এবং অ্যানো ভি (ইতালীয়: Anno V; অনু. পঞ্চম বর্ষ) তথা ১৯২৭ সালে ফ্যাসিস্ট ইতালির সরকারি পঞ্জিকা সাল হয়। ফ্যাসিস্ট সালের প্রতি বছরের শেষে ই.এফ. আদ্যাক্ষর বসানো হয়।\nএরা ফ্যাসিস্টা মূলত ফরাসি প্রজাতান্ত্রিক বর্ষপঞ্জী থেকে অনুপ্রাণিত ছিলো। \nএর বছর সংখ্যা ফ্যাসিস্ট প্রপোগান্ডার অংশ হিসেবে প্রায়ই গ্রেগরীয় তারিখের সাথে রোমান সংখ্যায় লেখা হতো। ফ্যাসিস্টের সালের বছর কখনো \"অ্যানো এক্সআইএক্স\", \"এ. এক্সআইএক্স\" বা \"ই.এফ.\" দ্বারা চিহ্নিত করা হতো। এই ব্যবস্থা ইতালীয় সাধারণ জীবনে \"বুর্জোয়া\" গ্রেগরীয় বর্ষপঞ্জি প্রতিস্থাপিত করার উদ্দেশ্য নিয়ে উদ্ভাবিত হয়েছিল, এমনকি ১৯৩৯ সালে পত্রপত্রিকাগুলোতে নতুন বছর সম্পর্কে লেখা পর্যন্ত নিষিদ্ধ ছিলো।\n\nরোমে পদযাত্রার দশম বার্ষিকী অ্যানো এক্স-কে বলা হত ডেসেনালে (প্রাচীন রোমান ডিসেনালিয়া থেকে উদ্ভূত)। অ্যানো এক্স এর কেন্দ্রস্থল ছিল ফ্যাসিবাদী বিপ্লব প্রদর্শনী।\nএই ব্যবস্থাটি ইতালির অধিকাংশ জায়গায় ১৯৪৩ সালের (অ্যানো এক্সএক্সআই) ফ্যাসিবাদের পতনের পর বর্জিত হয়, কিন্তু সালো প্রজাতন্ত্রে মুসোলিনির আমৃত্যু পর্যন্ত তথা ১৯৪৫ সালের এপ্রিল (অ্যানো এক্সএক্সআইআইআই) পর্যন্ত এটি ব্যবহার অব্যাহত থাকে।\nইতালির অনেক স্মৃতিস্তম্ভে এখনো ফ্যাসিস্ট সালের তারিখ পাওয়া যায়।\n\n\n== তথ্যসূত্র =="}