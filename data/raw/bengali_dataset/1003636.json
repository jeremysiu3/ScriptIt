{"pageid": 1003636, "title": "সাঁওতাল পরগনা বিভাগ", "url": "https://bn.wikipedia.org/wiki?curid=1003636", "content": "সাঁওতাল পরগনা বিভাগ ভারতে অবস্থিত ঝাড়খণ্ড রাজ্যের পাঁচটি প্রশাসনিক বিভাগের একটি। এর বিভাগীয় সদর দপ্তর রয়েছে দুমকা জেলার দুমকা শহরে।\n\n\n== নামকরণের ইতিহাস ==\n\nসাঁওতাল পরগনা নামে থাকা দুটি শব্দ বিশ্লেষণ করলে বোঝা যায় ঐ অঞ্চলে উপজাতি সম্প্রদায়ের মধ্যে সাঁওতালদের আধিপত্য, আবার পরগনা হলো মধ্যযুগে শাসকবর্গের সুবিধার জন্য তৈরী করা একটি প্রশাসনিক একক৷\n\n\n== অবস্থান ==\n\nঝাড়খণ্ড রাজ্যের উত্তরপূর্ব দিকে অবস্থিত সাঁওতাল পরগনা বিভাগের উত্তর দিকে রয়েছে বিহার রাজ্যের পূর্ণিয়া বিভাগ, উত্তর পূর্বে রয়েছে ঐ রাজ্যেরই ভাগলপুর বিভাগ, দক্ষিণ পূর্বে রয়েছে বিহারের মুঙ্গের বিভাগ ও ঝাড়খণ্ড রাজ্যের উত্তর ছোটনাগপুর বিভাগ উত্তর পশ্চিম দিকে রয়েছে পশ্চিমবঙ্গ রাজ্যের মালদা বিভাগ ও দক্ষিণ পশ্চিম দিকে রয়েছে ঐ রাজ্যেরই বর্ধমান বিভাগ৷\n\n\n== ইতিহাস ==\nবিভিন্ন ধর্মীয় শাস্ত্র বিশেষ করে বৌদ্ধ ধর্মীয় শাস্ত্রগুলিতে এই অঞ্চলটি কজঙ্গল নামে উল্লেখ রয়েছে। চীনা পরিব্রাজক হিউয়েন সাং খ্রিস্টীয় সপ্তম শতাব্দীতে চম্পা (বর্তমান ভাগলপুর) থেকে কজঙ্গল‌ হয়ে বর্তমান বাংলাদেশের পুণ্ড্রবর্ধন অবধি নিজের গন্তব্য নিশ্চিত করেন। তার বর্ণনা অনুসারে এই অঞ্চলের উত্তর সীমা তথা বর্তমান সাহেবগঞ্জ অঞ্চল গঙ্গা নদীর সন্নিকটে ছিল। জঙ্গলের দক্ষিণ দিকে ছিল হাতির চারণভূমি। স্থানীয় লোকেরা ছিলেন সোজাসাপ্টা বুদ্ধিদীপ্ত এবং শিক্ষানুরাগী।\nচিরস্থায়ী বন্দোবস্তের অধীনে ব্রিটিশ সরকার রাজমহল পাহাড় অঞ্চলের স্থানীয় অধিবাসী মাল পাহাড়ি জনজাতির লোকজনদের চাষ বাস করার জন্য বন সাফ করতে বললে তারা তা প্রত্যাখ্যান করে। পরবর্তীকালে জঙ্গল পরিষ্কার করে চাষবাস করার শর্তে কটক, ধলভূম, বীরভূম, মানভূম এবং হাজারিবাগ থেকে বহু সাঁওতালকে এখানে বসবাসের অনুমতি দেওয়া হয়। কজঙ্গল হয়ে ওঠে সাঁওতাল পরগনা। ব্রিটিশরা সাঁওতালদের থেকে রাজস্ব আদায় করা শুরু করে। ব্রিটিশদের উচ্চ, কর জমিদারদের চাপ এবং মধ্যস্বত্বভোগীদের উৎপীড়ন তারা বিদ্রোহ ঘোষণা করে। দুই সাঁওতালি বীর সিধু কানু এই সাঁওতাল বিদ্রোহের নেতৃত্ব প্রদান করলেও ব্রিটিশ বাহিনীর কাছে তারা পরাস্ত হয়।\n\n১৮৫৫ খ্রিস্টাব্দে সরকারিভাবে বেঙ্গল প্রেসিডেন্সির অন্তর্ভুক্ত সাঁওতাল পরগনাকে জেলা স্বীকৃতি দেওয়া হয়।\n\nএটি পূর্বতন ভাগলপুর বিভাগের অন্তর্গত ছিল এবং বর্তমান ঝাড়খণ্ড রাজ্যের একমাত্র বিভাগ যা ভারতের স্বাধীনতা লাভের পূর্বে ছোটনাগপুর বিভাগের অন্তর্ভুক্ত ছিল না। ১৯০৫ খ্রিস্টাব্দে বঙ্গভঙ্গের সময় ভাগলপুর বিভাগের অন্তর্গত জেলাগুলি ছিলো, সাঁওতাল পরগনা, ভাগলপুর, পূর্ণিয়া এবং মুঙ্গের৷ ২রা জ্যৈষ্ঠ ১৩৯০ বঙ্গাব্দ বা ১৭ই মে ১৯৮৩ খ্রিষ্টাব্দে পূর্বতন সাঁওতাল পরগনা জেলা থেকে দুটি পৃথক যথাক্রমে সাহেবগঞ্জ ও গোড্ডা জেলা গঠন করা হয়৷ ১৭ই জ্যৈষ্ঠ ১৩৯৭ বঙ্গাব্দে বা ১লা জুন ১৯৮৩ খ্রিষ্টাব্দে সাঁওতাল পরগনা জেলা থেকে নতুন দেওঘর জেলা গঠিত হয়৷ ১৯৮৪ খ্রিস্টাব্দে চারটি জেলা সাহবগঞ্জ, দুমকা, গোড্ডা ও দেওঘর নিয়ে গঠিত হয় সাঁওতাল পরগনা বিভাগ৷ ১৪ই মাঘ ১৪০০ বঙ্গাব্দে বা ১৯৯৪ খ্রীষ্টাব্দের ২৮ শে জানুয়ারী পুর্বতন সাহেবগঞ্জ জেলার দক্ষিণের মহকুমা পৃথক করে পাকুড় জেলা গঠন করা হয়৷ পরে ২৯শে কার্তিক ১৪০৭ বঙ্গাব্দে বা ২০০০ সালের ১৫ই নভেম্বর তারিখে বিহার রাজ্য থেকে ঝাড়খণ্ড রাজ্য গঠিত হলে উক্ত সমস্ত জেলা নবগঠিত ঝাড়খণ্ড রাজ্যে যুক্ত হয়৷ ১২ই বৈশাখ ১৪০৮ বঙ্গাব্দ বা ২০০১ সালের ২৬ এপ্রিল সাবেক দুমকা জেলার দক্ষিণের কুণ্ডহিত, নলা, জামতাড়া ও নারায়ণপুর ব্লক চারটি নিয়ে জামতাড়া জেলা গঠিত হয়।\n\n\n== জেলা তালিকা ==\n২০২০ খ্রিষ্টাব্দ পর্যন্ত এই বিভাগটি ছয়টি জেলা নিয়ে গঠিত। এগুলি হলো: সাহেবগঞ্জ জেলা, পাকুড় জেলা, গোড্ডা জেলা, দুমকা জেলা, দেওঘর জেলা এবং জামতাড়া জেলা।‌\n\nসাঁওতাল পরগনা বিভাগটি ১৪,১৮৯ বর্গকিমি ক্ষেত্রফল জুড়ে বিস্তৃত এবং মোট জনসংখ্যা ৬৯,৬৯,০৯৭ জন৷ বিভাগে সর্বাধিক ক্ষেত্রফল বিশিষ্ট জেলা দুমকা ও সর্বাধিক জনবহুল জেলা দেওঘর৷\nআয়তনানুসারে জেলাগুলির শতকরা ভাগ নিম্নরূপ:\n\nজনসংখ্যানুসারে জেলাগুলির শতকরা ভাগ নিম্নরূপ:\n\n\n== ধর্ম ও ভাষা ==\n\n\n=== ধর্ম ===\n\n\n=== ভাষা ===\nসাঁওতাল পরগনা ঐতিহাসিকভাবে মূলত রাজমহল অঞ্চলে মাল পাহাড়ি অঞ্চল, বাকি অংশ জঙ্গল সঙ্কুল। পরবর্তীকালে ব্রিটিশ শাসন কালে চাষাবাদ ও চিরস্থায়ী বন্দোবস্তের ফলে এই অংশ জনবহুল হয়ে ওঠে। বিভাগের পশ্চিম দিকের বিহার সীমান্ত বরাবর মৈথিলী-খোট্টা ও হিন্দিভাষী, পূর্ববর্তী পশ্চিমবঙ্গ সংলগ্ন অঞ্চলে বাংলা ভাষী এবং মধ্যবর্তী অংশে সাঁওতালি ভাষাভাষীর প্রভাব লক্ষ্য করা যায়। বিভাগটিতে কথিত ভাষার পাইচিত্র নিম্নরূপ:\n\n\n== তথ্যসূত্র =="}