{"pageid": 1067877, "title": "আলেরান্দ্রো", "url": "https://bn.wikipedia.org/wiki?curid=1067877", "content": "আলেরান্দ্রো বারা মান্সা রেয়ালিনো দে সুজা (পর্তুগিজ: Alerrandro; জন্ম: ১২ জানুয়ারি ২০০০; আলেরান্দ্রো এবং আলে এরান্দ্রো নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ব্রাজিলের পেশাদার ফুটবল লীগের শীর্ষ স্তর কাম্পেওনাতো ব্রাজিলেইরো সেরিয়ে আ-এর ক্লাব রেড বুল ব্রাগান্তিনো এবং ব্রাজিল অনূর্ধ্ব-১৭ দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৪ মৌসুমে, মাত্র ১৪ বছর বয়সে, ব্রাজিলীয় ফুটবল ক্লাব আতলেতিকো মিনেইরোর যুব পর্যায়ের হয়ে খেলার মাধ্যমে আলেরান্দ্রো ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৮ মৌসুমে, আতলেতিকো মিনেইরোর মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; আতলেতিকো মিনেইরোর হয়ে তিনি ১৮ ম্যাচে ২টি গোল করেছেন। ২০২০ মৌসুমে, তিনি প্রায় ৩ মিলিয়ন ইউরোর বিনিময়ে আতলেতিকো মিনেইরো হতে ব্রাজিলীয় ক্লাব রেড বুল ব্রাগান্তিনোয় যোগদান করেছেন।\n২০১৭ সালে, আলেরান্দ্রো ব্রাজিল অনূর্ধ্ব-১৭ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nআলেরান্দ্রো বারা মান্সা রেয়ালিনো দে সুজা ২০০০ সালের ১২ই জানুয়ারি তারিখে ব্রাজিলের লাভ্রাসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলেরান্দ্রো ব্রাজিল অনূর্ধ্ব-১৭ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৭ সালের ২রা মার্চ তারিখে তিনি ২০১৭ দক্ষিণ আমেরিকান অনূর্ধ্ব-১৭ চ্যাম্পিয়নশিপে প্যারাগুয়ে অনূর্ধ্ব-১৭ দলের বিরুদ্ধে ম্যাচে ব্রাজিল অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ২০১৭ সালে তিনি ব্রাজিল অনূর্ধ্ব-১৭ দলের হয়ে ২০১৭ দক্ষিণ আমেরিকান অনূর্ধ্ব-১৭ চ্যাম্পিয়নশিপের শিরোপা জয়লাভ করেছেন, উক্ত প্রতিযোগিতার শেষে ম্যাচে তার দল চিলি অনূর্ধ্ব-১৭ দলকে ৫–০ গোলের ব্যবধানে পরাজিত করে উক্ত প্রতিযোগিতার ইতিহাসে ১২ বারের মতো শিরোপা ঘরে তুলতে সক্ষম হয়েছিল। ব্রাজিলের বয়সভিত্তিক দলের হয়ে তিনি ১ বছরেরও কম সময়ে ৩ ম্যাচে অংশগ্রহণ করে ১টি গোল এবং ১টি শিরোপা জয়লাভ করেছেন। তিনি ২০১৭ সালের ১৭ই মার্চ তারিখে অনুষ্ঠিত ২০১৭ দক্ষিণ আমেরিকান অনূর্ধ্ব-১৭ চ্যাম্পিয়নশিপের ম্যাচে কলম্বিয়া অনূর্ধ্ব-১৭ দলের বিরুদ্ধে ব্রাজিলের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে আলেরান্দ্রো  (ইংরেজি)  \nট্রান্সফারমার্কেটে আলেরান্দ্রো (ইংরেজি) \nওয়ার্ল্ডফুটবল.নেটে আলেরান্দ্রো (ইংরেজি)"}