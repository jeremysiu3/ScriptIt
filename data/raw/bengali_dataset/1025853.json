{"pageid": 1025853, "title": "ইয়োহান ইয়োহানসন", "url": "https://bn.wikipedia.org/wiki?curid=1025853", "content": "ইয়োহান গুনার ইয়োহানসন (১৯ সেপ্টেম্বর ১৯৬৯ - ৯ ফেব্রুয়ারি ২০১৮) ছিলেন একজন আইসল্যান্ডীয় সুরকার। তিনি মঞ্চ, নৃত্য, টেলিভিশন ও চলচ্চিত্রে বিভিন্ন ধারার সুর সৃষ্টি করেছেন। তার কাজের ধরনে ঐতিহ্যবাহী ঐকতান বাদকদলের সাথে সমকালীন ইলেকট্রনিক উপাদানের মিশ্রণ পাওয়া যায়।\nইয়োহান ২০০২ সাল থেকে একক অ্যালবাম প্রকাশ করে আসছেন। ২০১৬ সালে তিনি ডয়েচে গ্রামোফোনের সাথে চুক্তিবদ্ধ হন এবং এই কোম্পানি থেকে তার শেষ একক অ্যালবাম ওরফি প্রকাশ করেন। চলচ্চিত্রে তার কয়েকটি উল্লেখযোগ্য কাজ হল দ্যনি ভিলনোভের প্রিজনার্স (২০১৩), সিকারিও (২০১৫) ও অ্যারাইভাল (২০১৬) এবং জেমস মার্শের দ্য থিওরি অব এভরিথিং (২০১৪)। তিনি দ্য থিওরি অব এভরিথিং ও সিকারিও চলচ্চিত্রের জন্য শ্রেষ্ঠ মৌলিক সুর বিভাগে একাডেমি পুরস্কারের মনোনয়ন লাভ করেন; এবং প্রথমটির জন্য শ্রেষ্ঠ মৌলিক সুর বিভাগে গোল্ডেন গ্লোব পুরস্কার অর্জন করেন। তিনি ড্যারেন আরোনোফস্কির মাদার! (২০১৭) চলচ্চিত্রের সঙ্গীত ও শব্দ উপদেষ্টা ছিলেন। তার সুরারোপিত ম্যারি ম্যাগডালেন ও ম্যান্ডি চলচ্চিত্র দুটি তার মৃত্যুর পর মুক্তি পায়।\nতার পরিচালিত একমাত্র চলচ্চিত্র লাস্ট অ্যান্ড ফার্স্ট মেন তার মৃত্যুর দুই বছর পর ৭০তম বার্লিন আন্তর্জাতিক চলচ্চিত্র উৎসবে প্রদর্শিত হয়।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে ইয়োহান ইয়োহানসন  (ইংরেজি)\nটাচ মিউজিকে জীবনী\nKitchen Motors.com, Johann Johannsson's record label\nBeggars.com-এ জীবনী, ডিস্কোগ্রাফি ও প্রচারণামূলক চিত্রাবলি"}