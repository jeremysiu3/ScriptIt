{"pageid": 1033704, "title": "নায়ক (বর্ণ)", "url": "https://bn.wikipedia.org/wiki?curid=1033704", "content": "নায়ক হল ভারতে দেখতে পাওয়া একটি হিন্দু বর্ণ। বিনয় কৃষ্ণ গিদওয়ানির মতে, নায়করা হচ্ছে ব্রাহ্মণ। তাদের গোত্র কাশব্য।\n\n\n== জনতত্ত্ব এবং পেশা ==\nনায়কেরা মূলত ওড়িশা এবং রাজস্থানে বসবাস করে। এছাড়াও তারা অন্ধ্রপ্রদেশের খাম্মাাম জেলা ও পশ্চিম গোদাবরী জেলা এবং গুজরাতের আহমেদাবাদের কাছে বেশ কয়েকটি গ্রামেও বাস করে। ক্যাথরিন হ্যানসেনের মতে গুজরাতি নায়কদের মূল পেশা ছিল \"গান করা, নাচ এবং নাটকে অভিনয় করা\"।\n\n\n== ধর্ম বিশ্বাস ==\nঅগ্রগামী বর্ণের হিন্দুরা প্রায়শই বেশ কয়েকটি দেবতার ভক্ত হয়। বিশেষত, রাজপুত নায়কেরা শিব (ধ্বংসকারী), সূর্য (সূর্যদেব) এবং দুর্গার (মাতৃরূপী দেবী) উপাসনা করে। সুরক্ষার প্রার্থনা করার জন্য তাদের গৃহদেবতাও রয়েছে। তারা দুর্গাকে উৎসর্গ করা একটি উৎসব দশহরা উদ্‌যাপন করে। এই উৎসব চলাকালীন তারা মহিষাসুরের বিরুদ্ধে দেবীর বিজয় উদ্‌যাপন করতে মহিষের বলি দেয়।\n\n\n== বর্তমান পরিস্থিতি ==\nনায়ক জাতকে রাজস্থানে তফসিলি জাতি হিসাবে শ্রেণিবদ্ধ করা হয়েছে।\n\n\n=== পশ্চাদপট ===\nউপজাতি কল্যাণ অধিদপ্তর কর্মকর্তাদের একটি দলকে নিযুক্ত করেছিল, তফসিলি মর্যাদার জন্য নায়কদের আবেদনের পরীক্ষা করার জন্য। এই দলটি এই সম্প্রদায়ের সংস্কৃতি, জীবনযাপন, অর্থনৈতিক ও সামাজিক পরিস্থিতি এবং সম্প্রদায়ের নৃতাত্ত্বিক দিকগুলি পরীক্ষা করার পরে, উপসংহারে এসেছিল যে এটি বিসি (এ) বিভাগের অধীনে ভোজনায়ক এবং ভোজ বাল্মিকী বর্ণের মধ্যে পড়ছে। উপজাতি কল্যাণ অধিদপ্তর সেই অনুযায়ী কমিটির অনুসন্ধানের ফলকে বৈধ ঘোষণা করে পরবর্তী পদক্ষেপের নির্দেশ জারি করেছিল।\n\n\n== আরও দেখুন ==\nনায়ক রাজবংশ\nকেলাডির নায়কেরা\n\n\n== তথ্যসূত্র =="}