{"pageid": 11726, "title": "সদরপুর উপজেলা", "url": "https://bn.wikipedia.org/wiki?curid=11726", "content": "সদরপুর বাংলাদেশের ফরিদপুর জেলার অন্তর্গত একটি উপজেলা। এখানেই অবস্থিত বিশ্ব জাকের মঞ্জিল, চন্দ্রপাড়া পাক দরবার শরীফ, বাইশ রশি জমিদার বাড়ি‌,আরিয়াল খাঁ নদী, চন্দ্রপাড়া নদীর তীর, মনিকোঠা বাজার ও আকোটের চর কাশবন।\n\n\n== ইতিহাস ==\nসদরপুর নাম করনের তেমন কোন নির্ভরযোগ্য সূত্র পাওয়া যায়নি। তবে লোক মুখে জানা যায় যে, স্থানীয় বাইশ রশি জমিদারদের যাতায়াতের জন্য বর্তমান থানার উত্তর পার্শ্বে ভূবনেশ্বর নদীতে তৎকালে বড় বড় পানশী নৌকা  রাখিত এবং যখনই এই স্থানে আসার প্রয়োজন হইত তখনই ‘‘সদর’’ কথাটি ব্যবহার করিত। এ থেকেই স্থানটির নাম করন সদরপুর হয়।\nসদরপুরের বিভিন্ন গ্রামের নামের শেষে রশি শব্দের প্রয়োগ দেখা যায়। মোগল আমলে রশির মাপে(১০০ হাত)জায়গা জমির পত্তন দেয়া হত বলে রশি শব্দযোগে এলাকার নাম হয়েছে। এর থেকে মোগল যুগে এই এলাকার গুরত্বপূর্ণ  অবস্থানের একটা ধারণা পাওয়া যায়। আনন্দ নাথ রায়ের ফরিদপুরের ইতিহাস গ্রন্থে সদরপুরের যে উল্লেখ পাওয়া যায় সেখানে সদরপুরের কিছু এলাকা ফরিদপুর স্টেশন(গোপালপুর, কৃষ্ণপুর প্রভৃতি এলাকা), কিছু এলাকা থানা নগরকান্দা (নয়াগ্রাম,যাত্রাবাড়ী, ঠেঙ্গামারী প্রভৃতি),কিছু এলাকা ভাঙ্গা থানা(সাড়ে সাতরশি, চরব্রাহ্মন্দী, দশহাজার,শ্যামপুর, সদরপুর প্রভৃতি) এর অধীন ছিল। পরবর্তীকালে এই এলাকাগুলো একত্রিত করে সদরপুর সার্কেলের যাত্রা শুরু হয়। পাকিস্তানে আমলে সদরপুরে উন্নয়ন সার্কেলের অফিস ছিল বাইশ রশি জমিদার বাড়ীতে। ১৯৭৬ সালের ১৬ মার্চ অফিস বাইশ রশি জমিদার বাড়ী হতে থানা প্রশিক্ষণকেন্দ্র(T.T. & D.C) তে স্থানান্তর করা হয়। সেসময় সার্কেল অফিসার(উন্নয়ন) হিসেবে কর্মরত ছিলেন আনন্দ চন্দ্র রায়। ৭ নভেম্বর ১৯৮২ সালে প্রধান সামরিক আইন প্রশাসক হুসেইন মুহাম্মদ এরশাদ কর্তৃক সদরপুরকে আপগ্রেড থানা হিসেবে ঘোষণা করা হয়। প্রথম থানা নির্বাহী অফিসার ছিলেন জনাব মো: আ: ছালাম। ১৯৮৪ সালে সদরপুরকে উপজেলা হিসেবে ঘোষণা করা হয়।\n\n\n=== ভাষা ও সংষ্কৃতি ===\nঅত্র উপজেলায় সর্বস্তরে বাংলা ভাষা ব্যবহৃত হয়। বিভিন্ন ধরনের ধর্মীয় ও সাংস্কৃতিক অনুষ্ঠান যেমন- বিভিন্ন ধর্মীয় অনুষ্ঠান, জাতীয় ও আন্তর্জাতিক দিবস, ১লা বৈশাখ, বিভিন্ন সঙ্গীতানুষ্ঠান, নৃত্যানুষ্ঠান, যাত্রা-পালা, নাটক, লোকনাট্য, গীতিনাট্য, গাজীর গান, পালা গান, বিচার গান ইত্যাদি অনুষ্ঠিত হয়।\n\n\n=== উপজেলার ঐতিহ্য ===\nবাংলাদেশের অন্যতম বৃহত্তম বড় নদী পদ্মা নদীর অংশ বিশেষ অত্র উপজেলার উত্তর পূর্বাংশে অবস্থিত।  দুইজন অন্যতম পীর হযরত মওলানা মুহাম্মদ হাসমত উলস্নাহ্ নক্শ বন্দী  মুজদ্দেশী (কুঃ) সাহেবের দরবার শরীফ তথা বিশ্ব জাকের মঞ্জিল ও থানা সদর দপ্তর হতে ৪ মাইল পূর্বে ঢেউখালী ইউনিয়নে চন্দ্রপাড়া পীর সাহেবের পাক দরবার শরীফ অবস্থিত। বাইশ রশি জমিদার বাড়ী অত্র উপজেলায় অবস্থিত। এছাড়াও মনিকোঠা বাজার থেকে খানিকটা দুরে আকোটের চর কাশবন ফরিদপুর জেলার মধ্যে ঐতিহ্য বয়ে আনছে।\n\n\n== অবস্থান ও আয়তন ==\nএই উপজেলার আয়তন ২৯০ বর্গকিলোমিটার\n\nউত্তরে চরভদ্রাসন উপজেলা ও ঢাকা জেলার দোহার উপজেলা\nদক্ষিণে ভাঙ্গা উপজেলা\nপূর্বে মাদারীপুর জেলার শিবচর উপজেলা ও মুন্সীগঞ্জ জেলার শ্রীনগর উপজেলা\nপশ্চিমে নগরকান্দা উপজেলা\n\n\n== প্রশাসনিক এলাকা ==\nএই উপজেলা ০১টি থানা, ০৯টি ইউনিয়ন ৮৭টি মৌজা ও ২৯৭টি গ্রাম নিয়ে গঠিত।\n\n\n=== ইউনিয়ন সমূহের তালিকা ===\n\nজনসংখ্যা সুত্র : শুমারী ২০১১্র\n\n\n== শিক্ষা ==\nশিক্ষা এই উপজেলায় ভালো উন্নতি সাধন করেছে। সদরপুরে দুটি কলেজ আছে।  সদরপুরে,দুইটি সরকারি উচ্চ বিদ্যালয় আছে।  এছাড়াও সদরপুরে আর আরো বেশ কিছু বেসরকারি উচ্চ বিদ্যালয় রয়েছে।\n\n\n=== উল্লেখযোগ্য শিক্ষা প্রতিষ্ঠান ===\n\n\n== নদ-নদী ==\nসদরপুর উপজেলায় তিনটি নদী আছে\n\nপদ্মা নদী\nআড়িয়াল খাঁ নদী\nভুবনেশ্বর নদ\n\n\n== উল্লেখযোগ্য স্থান সমূহ ==\nবিশ্ব জাকের মঞ্জিল\nবাইশ রশি জমিদার বাড়ি\nআকোটের চর কাশবন\nসদরপুর উপজেলা মডেল মসজিদ\nচন্দ্রপাড়া পাক দরবার শরিফ\nআকোটের চর নদীর পাড়\nশয়তান খালি ঘাট\n\n\n== চিত্রশালা ==\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় সদরপুর উপজেলা"}