{"pageid": 1049737, "title": "বান্দরবান সরকারি কলেজ", "url": "https://bn.wikipedia.org/wiki?curid=1049737", "content": "বান্দরবান সরকারি কলেজ বাংলাদেশের  বান্দরবান জেলার একটি সরকারি শিক্ষাপ্রতিষ্ঠান। প্রাকৃতিক পরিবেশ কলেজটির অন্যতম বৈশিষ্ট্য। পাহাড়ের পাদদেশে প্রাকৃতিক পরিবেশে একাডেমিক ও প্রশাসনিক ভবনগুলো তৈরি করা হয়েছে।\n\n\n== অবস্থান ==\nবান্দরবান কলেজ বান্দরবান জেলার সদর উপজেলার নোয়াপাড়া রোডের পাশে অবস্থিত।\n\n\n== ইতিহাস ==\n১৯৭৫ সালে বান্দরবান কলেজ প্রতিষ্ঠত হয়। সাবেক এমএলএ বীরেন্দ্র কিশোর রোয়াজা (ত্রিপুরা ) কলেজটির উন্নয়নের জন্য ২০ লাখ টাকা সরকার হতে অনুদান এনে দিয়েছিলেন। পরবর্তীতে ১৯৮০ সালের মার্চে কলেজটিকে জাতীয়করণ করা হয়। উচ্চ মাধ্যমিক কলেজ হিসেবে প্রতিষ্ঠালাভের পর পরবর্তীতে স্নাতক (কলা), ১৯৯৬ সালে স্নাতক (ব্যবসায় শিক্ষা) এবং ১৯৯৮ সালে স্নাতক (বিজ্ঞান) কোর্স চালু করা হয়। এর ফলে কলেজটি পূর্ণাঙ্গ ডিগ্রী কলেজের মর্যাদা পায়। একাডেমিক শিক্ষার সম্প্রসারণে এখানে ২০০১ সালে ৩টি বিষয়ে অনার্স কোর্স চালু করা হয় এবং ২০১৩-১৪ সালে আরও ২টি বিষয়ে অনার্স কোর্স চালুর অনুমোদন লাভ করে। বর্তমানে অর্থনীতি, ব্যবস্থাপনা, হিসাববিজ্ঞান, রাষ্ট্রবিজ্ঞান, বাংলা, ইংরেজি ও ইতিহাস বিষয়ে অনার্স কোর্স চালু আছে।\n\n\n== ব্যবস্থাপনা ==\nকলেজ পরিচালনার জন্য একটি গভর্নিং বডি রয়েছে।\n\n\n== শিক্ষকবৃন্দ ==\nকলেজের অধ্যক্ষ মোঃ নুরুল আবছার চৌধুরী এবং উপাধ্যক্ষ সনজীব কুমার চৌধুরী। এছাড়াও আরও শিক্ষক - শিক্ষিকা কর্মরত আছেন।\n\n\n== অবকাঠামো ==\nকলেজটিতে শিক্ষার্থীদের জন্য বিজ্ঞানভবন ও ছাত্রাবাস, একাডেমিক ভবন, প্রশাসনিক ভবন, অডিটরিয়াম ও খেলার মাঠ রয়েছে। এছাড়াও কলেজে একটি কম্পিউটার ল্যাব আছে। শিক্ষার্থীদের নামাজ আদায়ের জন্য মসজিদ এবং বায়ান্নর ভাষা আন্দোলনের শহীদের স্মরণে শহীদ মিনার নির্মাণ করা হয়েছে।\n\n\n== শিক্ষা কার্যক্রম ==\nকলেজে বর্তমানে উচ্চ মাধ্যমিক শিক্ষার পাশাপাশি, অনার্স এবং ডিগ্রি পর্যায়েও পাঠদান করা হয়ে থাকে।\n\n\n=== অনুষদসমূহ ===\nবিজ্ঞান\nব্যবসায়\nমানবিক\nস্নাতক(পাস)\nস্নাতক(সম্মান)\nবিভাগসমূহঃ\n\nব্যবস্থাপনা\nঅর্থনীতি\nরাষ্ট্রবিজ্ঞান\nহিসাববিজ্ঞান\nইতিহাস\nইংরেজি\nবাংলা\n\n\n=== সুযোগ-সুবিধাসমূহ ===\nইবাদতখানা\nমিলনায়তন\nরোভার স্কাউট\nবৃত্তি ও ফ্রি স্টুডেন্টশীপ\n\n\n== ফলাফল ও কৃতিত্ব ==\nকলেজের বর্তমান পাশের হার ৫৪%। শিক্ষার ক্ষেত্রে বান্দরবান সরকারি কলেজের উল্লেখযোগ্য ভূমিকার স্বীকৃতি হিসেবে কলেজটি জেলা পর্যায়ে একাধিকবার শ্রেষ্ঠ কলেজের গৌরব লাভ করে।\n\n\n== তথ্যসূত্র =="}