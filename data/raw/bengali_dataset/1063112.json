{"pageid": 1063112, "title": "মাসগ্রেভ স্তূপ", "url": "https://bn.wikipedia.org/wiki?curid=1063112", "content": "মাসগ্রেভ স্তূপ (যা মাসগ্রেভ প্রদেশ নামেও পরিচিত) যা দক্ষিণ অস্ট্রেলিয়া থেকে পশ্চিম অস্ট্রেলিয়া পর্যন্ত বিদ্যমান। এই স্তূপটি 'প্রোটেরোজোয়িক গ্র্যান্যুলাইট-নাইস (Proterozoic granulite-gneiss)' জাতীয় ভূ-গর্ভস্থ পাথরের পূর্ব-পশ্চিম অংশ। পৃথিবীতে অক্সিজেনের আবির্ভাবের কাল থেকে জটিল গঠন বিশিষ্ট প্রাণের আবির্ভাবের ভূতাত্ত্বিক যুগকে প্রোটেরোজোয়িক যুগ বলা হয়। মাসগ্রেভ স্তূপ এই প্রোটেরোজোয়িক যুগে গঠিত গ্র্যান্যুলাইট-নাইস জাতীয় পাথর যা মূলত উচ্চ শ্রেণীর মেটামরফিক পাথর। মাসগ্রেভ স্তূপের দৈর্ঘ্য প্রায় ৫০০ কি.মি.। \nঅস্ট্রেলিয়ায় সংঘটিত 'পিটারম্যান অরোজেনি(এক ধরনের প্রাকৃতিক প্রক্রিয়া যা কোন পর্বতশ্রেণী তৈরীর জন্য পৃথিবীর ভূত্বককে পার্শ্বিক চাপের মাধ্যমে বিকৃত করে ফেলে)' -এর মাধ্যমে মাসগ্রেভ স্তূপ প্রাথমিকভাবে প্রকাশ পায়। এই অরোজেনির ফলে অস্ট্রেলিয়ার 'উডরফ থ্রাস্ট'-এর একটি অংশ মাটি ভেদ করে বেরিয়ে এসেছিল, এ অংশটিকে 'অরোজেনিক অংশ' বলা হয়ে থাকে।\n\n\n== তথ্যসূত্র =="}