{"pageid": 1498239, "title": "জোসেফ মাইকেল আকাবা", "url": "https://bn.wikipedia.org/wiki?curid=1498239", "content": "জোসেফ মাইকেল আকাবা (জন্ম ১৭ই মে, ১৯৬৭) একজন মার্কিন শিক্ষাবিদ, জল-ভূতত্ত্ববিদ এবং মার্কিন যুক্তরাষ্ট্রের মহাকাশ সংস্থা নাসার একজন মহাকাশচারী । তাঁকে ২০০৪ সালের মে মাসে নাসার ১৯ নং মহাকাশচারী প্রশিক্ষণ দলের সদস্য নির্বাচন করা হয়, ফলে তিনি পুয়ের্তো রিকান বংশদ্ভূত প্রথম ব্যক্তি হিসেবে নাসা-র মহাকাশচারী প্রার্থী হিসাবে মনোনীত হবার সম্মান অর্জন করেন। ২০০৬-এর ১০ই ফেব্রুয়ারি প্রশিক্ষণ শেষ করে আন্তর্জাতিক মহাকাশ স্টেশনে সৌরবিদ্যুৎ ব্যবস্থার চূড়ান্ত গুচ্ছটি সরবরাহ করার জন্য নভোখেয়াযান বা স্পেস শাটলে করে এসটিএস-১১৯ নামক মহাকাশ যাত্রাতে মহাকাশচারী হিসেবে নিযুক্ত হন। যাত্রাটি  ২০০৯ সালের ১৫ই মার্চ থেকে ২৮শে মার্চ পর্যন্ত পরিচালিত হয়। তিনি পুয়ের্তো রিকান বংশোদ্ভূত প্রথম ব্যক্তি এবং ইবেরো-মার্কিন উত্তরাধিকারের পনেরো জন ব্যক্তির মধ্যে দ্বাদশ ব্যক্তি হিসেবে মহাকাশে যাত্রা করেছেন।\nএর পরে আকাবা আন্তর্জাতিক মহাকাশ স্টেশনে উড্ডয়ন প্রকৌশলী হিসাবে কাজ করেন। এ কাজে ২০১২ সালের ১৫ই মে তাঁকে উৎক্ষিপ্ত করা হয়। ১৭ই মে তারিখে তিনি মহাকাশ স্টেশনে পৌঁছান এবং কাজ শেষে ১৭ই সেপ্টেম্বর, ২০১২ তারিখে পৃথিবীতে ফিরে আসেন।  এরপর এক্সপিডিশন ৫৩/৫৪ অভিযানের সদস্য হিসেবে আকাবা আবারও ২০১৭ সালে আন্তর্জাতিক মহাকাশ স্টেশনে ফিরে যান। ২০২৩ সালে আকাবাকে মার্কিন যুক্তরাষ্ট্রের মহাকাশচারী কার্যালয় প্রধানের পদে নিয়োগ দান করা হয়।\n\n\n== আরও দেখুন ==\n\nহিস্পানীয় মহাকাশচারীর তালিকা\nপুয়ের্তো রিকানদের তালিকা\nপুয়ের্তো রিকান বিজ্ঞানী ও উদ্ভাবকদের তালিকা\nমার্কিন যুক্তরাষ্ট্র মহাকাশ কর্মসূচিতে পুয়ের্তো রিকানদের তালিকা\nমার্কিন যুক্তরাষ্ট্র মেরিন কোরে হিস্পানীয়দের তালিকা\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:NASA Astronaut Group 19"}