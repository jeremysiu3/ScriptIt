{"pageid": 1091310, "title": "হামজা মুহাম্মদ", "url": "https://bn.wikipedia.org/wiki?curid=1091310", "content": "হামজা মুহাম্মদ (ইংরেজি: Hamza Mohamed; জন্ম: ১৭ ফেব্রুয়ারি ১৯৯৫) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় হিসেবে খেলেন।\n২০১২ সালে, মালদ্বীপীয় ফুটবল ক্লাব বা আতোলের যুব পর্যায়ের হয়ে খেলার মাধ্যমে হামজা ফুটবল জগতে প্রবেশ করেছেন এবং পরবর্তীকালে ইদহাফুশি জুভানুঙ্গে এবং নিউ রেডিয়েন্টের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, মালদ্বীপীয় ক্লাব নিউ রেডিয়েন্টের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নিউ রেডিয়েন্টের হয়ে পাঁচ মৌসুমে ৩২ ম্যাচে ৫টি গোল করার পর ২০১৯–২০ মৌসুমে তিনি মালদ্বীপীয় ক্লাব মাজিয়ায় যোগদান করেছেন।\n২০১৪ সালে, হামজা মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পর, তিনি ২০১৫ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৪৮ ম্যাচে ৩টি গোল করেছেন।\n\n\n== প্রারম্ভিক জীবন ==\nহামজা মুহাম্মদ ১৯৯৫ সালের ১৭ই ফেব্রুয়ারি তারিখে মালদ্বীপের ইদহাফুশিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহামজা মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। ২০১৪ সালের ১৫ই সেপ্টেম্বর তারিখে তিনি ২০১৪ এশিয়ান গেমসে থাইল্যান্ড অনূর্ধ্ব-২৩ দলের বিরুদ্ধে ম্যাচে মালদ্বীপ অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মালদ্বীপের বয়সভিত্তিক দলের হয়ে তিনি ৩ ম্যাচে অংশগ্রহণ করেছেন।\n২০১৫ সালের ৩১শে জুলাই তারিখে, মাত্র ২০ বছর, ৫ মাস ও ১৪ দিন বয়সে, ডান পায়ে ফুটবল খেলায় পারদর্শী হামজা মায়োতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় নিয়াজ হুসাইনের বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি মায়োত ১–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে হামজা সর্বমোট ১২ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ১ মাস ও ১ দিন পর, মালদ্বীপের জার্সি গায়ে প্রথম গোলটি করেছেন; ২০১৬ সালের ১লা সেপ্টেম্বর তারিখে, বাংলাদেশের বিরুদ্ধে ম্যাচের ৭৯তম মিনিটে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হামজা মুহাম্মদ  (ইংরেজি)  \nট্রান্সফারমার্কেটে হামজা মুহাম্মদ (ইংরেজি) \nওয়ার্ল্ডফুটবল.নেটে হামজা মুহাম্মদ (ইংরেজি) \nইএসপিএন এফসিতে হামজা মুহাম্মদ (ইংরেজি) \nন্যাশনাল-ফুটবল-টিমস.কমে হামজা মুহাম্মদ (ইংরেজি)"}