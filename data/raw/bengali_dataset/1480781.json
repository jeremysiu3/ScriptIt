{"pageid": 1480781, "title": "লি ৎসাই-চি", "url": "https://bn.wikipedia.org/wiki?curid=1480781", "content": "লি ৎসাই-চি (জন্ম: ২ জানুয়ারি ২০০৫) হলেন একজন তাইওয়ানি তীরন্দাজ, যিনি চীনা তাইপেইয়ের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০২৩ সালে তীরন্দাজীতে অভিষেক করা ৎসাই-চি চীনা তাইপেইয়ের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nলি ৎসাই-চি ২০০৫ সালের ২রা জানুয়ারি তারিখে চীনা তাইপেইয়ের তাওইউয়ানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nৎসাই-চি চীনা তাইপেইয়ের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৪৬ পয়েন্ট নিয়ে তিনি ৪০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৫তম স্থান অধিকারী ডেনমার্কের কিরস্তিনে দ্যান্সত্রপ আন্দেরসেনের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে আলেহান্দ্রা ভালেনসিয়ার কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি চো ই-চিং এবং লেই চেন-ইংয়ের সাথে তাইওয়ানি দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৯২৬ পয়েন্ট নিয়ে ৯ম স্থান অধিকার করেছিল। অতঃপর প্রাথমিক পর্বে তারা মার্কিন যুক্তরাষ্ট্রকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে দক্ষিণ কোরিয়ার কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nউইকিউপাত্তে এই নিবন্ধটির কোনও সংযোগ নেই"}