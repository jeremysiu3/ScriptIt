{"pageid": 1010878, "title": "বিক্ষোভ (২০২২-এর চলচ্চিত্র)", "url": "https://bn.wikipedia.org/wiki?curid=1010878", "content": "বিক্ষোভ একটি বাংলাদেশী নাট্য চলচ্চিত্র। চলচ্চিত্রটি পরিচালনা করেছেন শামীম আহমেদ রনি ও শাপলা মিডিয়া ব্যানারে প্রযোজনা করেছেন সেলিম খান। চলচ্চিত্রটি নিরাপদ সড়কের দাবিতে ২০১৮ সালের ছাত্র আন্দোলনের ঘটনাকে উপজীব্য করে নির্মিত হয়েছে। এতে কেন্দ্রীয় চরিত্রে অভিনয় করেছেন শান্ত খান ও শ্রাবন্তী চট্টোপাধ্যায়। এছাড়াও পার্শ্বচরিত্রে অভিনয় করছেন ভারতের রাহুল দেব, রজতাভ দত্ত, জয়দীপ মুখার্জী, শুভশ্রী কর এবং বাংলাদেশের সাদেক বাচ্চু, শিবা শানু, সাবেরি আলম প্রমুখ। চলচ্চিত্রটি ২০২২-এর ১০ জুন প্রেক্ষাগৃহে মুক্তি পায়।\n\n\n== অভিনয় ==\nশান্ত খান - আরমান আহমেদ শান্ত\nশ্রাবন্তী চট্টোপাধ্যায় - আফ্রি জাহান\nরাহুল দেব\nরজতাভ দত্ত\nজয়দীপ মুখার্জী\nশুভশ্রী কর\nসাদেক বাচ্চু\nশিবা শানু\nসাবেরি আলম\n\n\n== প্রযোজনা ==\n২০১৯ সালের ১ সেপ্টেম্বর পশ্চিমবঙ্গের কলকাতায় চলচ্চিত্রটির চিত্রগ্রহণ শুরু হয়, যেখানে শান্ত খান, শ্রাবন্তী চট্টোপাধ্যায়, রজতাভ দত্ত, জয়দীপ মুখার্জী সহ ৪২ জনের অভিনয়শিল্পীর দল এই চিত্রগ্রহণে অংশ নেয়। ২০১৯ সালের সেপ্টেম্বর মাসের ৯ থেকে ১১ তারিখ পর্যন্ত ভারতের মুম্বাইয়ে চলচ্চিত্রটির জন্য সানি লিওনের আইটেম গানের দৃশ্য ধারণ করা হয়। ২০২১ সালের ১০ জানুয়ারি চলচ্চিত্রটির কাজ সম্পন্ন হয়।\n\n\n== মুক্তি ==\nচলচ্চিত্রটি ২০২২ সালের ১০ ই জুন দেশব্যাপী ৩৫ টি হলে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বিক্ষোভ  (ইংরেজি)\nবাংলা মুভি ডেটাবেজে বিক্ষোভ"}