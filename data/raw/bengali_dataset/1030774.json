{"pageid": 1030774, "title": "মাদল কেলি", "url": "https://bn.wikipedia.org/wiki?curid=1030774", "content": "মাদ্দল কেলি বা মাদ্দলপাট্টু হল কর্নাটকী সঙ্গীতে ইলাথালম বাদ্যের সমবেত ধূনের সহায়তা নিয়ে মাদ্দলম ড্রামের প্রধান উপকরণ হিসাবে উপস্থিত একটি সংগীত রীতি। শুধু মাদ্দলম কেলি সমাবেশে চেন্দা ড্রাম থাকেনা। পাঁচজন মাদ্দলম বাদকের সাথে যে মাদ্দল কেলি বাদিত হয় তাকে পঞ্চমাদ্দলকেলি বলা হয়; এবং দশ জন মাদ্দলম বাদক এই সমবেত বাদ্যযন্ত্রে অংশ নিলে সেই যন্ত্রসঙ্গীতকে বলা হয় দশমাদ্দলকেলি। এখানে মূলত আটটি-স্বরকম্পের ছন্দবদ্ধ চক্র ব্যবহৃত হয় যার নাম চেম্বাদা বা আদি তালম বলে। এটিতে কুরু নামে একটি বিভাগ রয়েছে, যেখানে ছন্দবদ্ধ চক্রগুলি ছয়-স্বরকম্পের পাঞ্চারি (পাঞ্চারিককুরু) হতে পারে, চোদ্দ-স্বরকম্পের আদান্থা (আদান্থ-ককুরু) এবং দশ-স্বরকম্পের চাম্বা (চাম্বাককুরু)। পণ্ডিতরা বলছেন থায়াম্বাকার সংযুক্তি মাদ্দল কেলি থেকেই বিকশিত হয়েছিল।\n\n\n== বর্ণনা ==\nমাদ্দলম এবং চেন্দা কেলি হল কেরল মন্দিরের ঐতিহ্যবাহী সমবেত ঘাতবাদ্য প্রদর্শন। এতে মুখ্য ভূমিকায় একজন চেন্দা এবং একজন মাদ্দলম শিল্পী থাকে এবং একটি ইলাথালম (একজোড়া করতাল ) বাদক স্বরকম্পকে ধরে রাখতে তাদের সহায়তা করে। \nমন্দিরের সীমানার ভিতরে এ জাতীয় বাদন রাখা হয়, এবং গড়ে প্রায় ২০ মিনিট ধরে এটি বাজানো হয়। এটি বড় চেন্দা মেলামের (বেশিরভাগ পাঞ্চারি মেলাম) আগে অথবা একটি রাতভর কথাকলি নৃত্যানুষ্ঠানের আগে অনুষ্ঠিত হয়। উভয় ক্ষেত্রেই এটি সন্ধ্যার পরে অনুষ্ঠিত হয়।\nচেন্দা-ও-মাদ্দলম কেলি মূলত দুটি ঘাতবাদ্য যন্ত্রের মধ্যে ক্রিয়া ও প্রতিক্রিয়া, এর মধ্যে একটি সহায়ক ভূমিকা পালন করে এবং অন্যটি প্রদত্ত তালের তাৎক্ষণিক পরিবর্তন করে।\nকেলিতে বেশ কয়েকটি ছন্দবদ্ধ উত্তরণ রয়েছে যা থায়ম্বাকা নামে আরও বিস্তৃত চেন্দা সমবেত ঘাতবাদ্যের বিকাশে সহায়তা করেছে।\n\n\n== তথ্যসূত্র ==\n\n\n== আরো দেখুন ==\nপান্ডি মেলাম\nপাঞ্চারি মেলাম\nপঞ্চবাদ্যম\nকথাকলি"}