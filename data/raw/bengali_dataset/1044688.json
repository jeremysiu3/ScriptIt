{"pageid": 1044688, "title": "ননি মাদুয়েকে", "url": "https://bn.wikipedia.org/wiki?curid=1044688", "content": "চুকুইয়োনোন্সো ত্রিস্তান মাদুয়েকে (ফরাসি উচ্চারণ: ​[ʃykwynɔ̃so nɔni tʁistɑ̃ madɥɛk], ফরাসি: Noni Madueke; জন্ম: ১০ মার্চ ২০০২; ননি মাদুয়েকে নামে সুপরিচিত) হলেন একজন ইংরেজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব চেলসি এবং ইংল্যান্ড অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলে থাকেন।\nইংরেজ ফুটবল ক্লাব টটেনহ্যাম হটস্পারের যুব পর্যায়ের হয়ে খেলার মাধ্যমে মাদুয়েক ফুটবল জগতে প্রবেশ করেছেন এবং পরবর্তীকালে পিএসভির যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৯–২০ মৌসুমে, ওলন্দাজ ক্লাব ইয়ং পিএসভির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র মৌসুম অতিবাহিত করেছেন; ইয়ং পিএসভির হয়ে তিনি ৬ ম্যাচে ৪টি গোল করেছেন। একই মৌসুমে, তিনি পিএসভির মূল দলে অন্তর্ভুক্ত হয়েছেন। ২০২৩ সালের ২০শে জানুয়ারি তারিখে, প্রিমিয়ার লিগের ক্লাব চেলসি মাদুয়েকেকে ৩০.৬ মিলিয়ন ইউরোর বিনিময়ে ২০২৮ সাল পর্যন্ত এক চুক্তিতে স্বাক্ষর করার ঘোষণা দেয়।\n২০১৭ সালে, মাদুয়েক ইংল্যান্ড অনূর্ধ্ব-১৬ দলের হয়ে ইংল্যান্ডের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nচুকুইয়োনোন্সো ত্রিস্তান মাদুয়েক ২০০২ সালের ১০ই মার্চ তারিখে ইংল্যান্ডের লন্ডনে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি নাইজেরীয় বংশোদ্ভূত।\n\n\n== আন্তর্জাতিক ফুটবল ==\nমাদুয়েক ইংল্যান্ড অনূর্ধ্ব-১৬, ইংল্যান্ড অনূর্ধ্ব-১৭, ইংল্যান্ড অনূর্ধ্ব-১৮ এবং ইংল্যান্ড অনূর্ধ্ব-২১ দলের হয়ে খেলার মাধ্যমে ইংল্যান্ডের প্রতিনিধিত্ব করেছেন। ২০১৭ সালের ২৭শে জুলাই তারিখে তিনি স্কটল্যান্ড অনূর্ধ্ব-১৬ দলের বিরুদ্ধে ম্যাচে ইংল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইংল্যান্ড অনূর্ধ্ব-১৭ দলের হয়ে তিনি ২০১৯ উয়েফা ইউরোপীয় অনূর্ধ্ব-১৭ চ্যাম্পিয়নশিপে অংশগ্রহণ করেছেন, তবে তার দল উক্ত প্রতিযোগিতায় গ্রুপ পর্ব হতে বিদায় নিয়েছিল; উক্ত প্রতিযোগিতায় তিনি ২ ম্যাচে অংশগ্রহণ করেছিলেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ইংল্যান্ড অনূর্ধ্ব-২১ দলে স্থান পেয়েছেন। তিনি ২০১৯ সালের ২৭শে মার্চ তারিখে ডেনমার্ক অনূর্ধ্ব-১৭ দলের বিরুদ্ধে ইংল্যান্ডের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ননি মাদুয়েকে  (ইংরেজি)  \nসকারবেসে ননি মাদুয়েকে (ইংরেজি) \nবিডিফুটবলে ননি মাদুয়েকে  (ইংরেজি)  \nওয়ার্ল্ডফুটবল.নেটে ননি মাদুয়েকে (ইংরেজি) \nইএসপিএন এফসিতে ননি মাদুয়েকে (ইংরেজি)"}