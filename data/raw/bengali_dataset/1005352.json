{"pageid": 1005352, "title": "হ্যালিমিডি (প্রাকৃতিক উপগ্রহ)", "url": "https://bn.wikipedia.org/wiki?curid=1005352", "content": "হ্যালিমিডি (ইংরেজি: Halimede, ) বা নেপচুন ৯ (ইংরেজি: Neptune IX) হল নেপচুনের একটি পশ্চাদমুখী অনিয়মিত প্রাকৃতিক উপগ্রহ। ২০০২ সালের ১৪ অগস্ট ম্যাথিউ জে. হোলম্যান, জন এইচ. ক্যাভেলারস, টমি গ্র্যাভ, ওয়েসলি সি. ফ্রেজার ও ড্যান মিলিসাভ্লজেভিক এই উপগ্রহটি আবিষ্কার করেন।\n\n\n== নামকরণ ==\nনেপচুনের অন্যান্য অনেক বহিঃস্থ উপগ্রহের মতো হ্যালিমিডির নামকরণও করা হয়েছে গ্রিক পুরাণে উল্লিখিত নেরেউস ও ডোরিসের পঞ্চাশ কন্যা নিরিডগণের অন্যতম হ্যালিমিডির নামানুসারে। ২০০৭ সালের ৩ ফেব্রুয়ারি আইএইউ-এর ৮৮০২ নং সার্কুলারে নামটি আনুষ্ঠানিকভাবে ঘোষণা করা হয়। এর আগে হ্যালিমিডির অস্থায়ী নামকরণ করা হয়েছিল এস/২০০২ এন ১ (ইংরেজি: S/2002 N 1)।\n\n\n== কক্ষপথ ==\nহ্যালিমিডি হল নেপচুনের দ্বিতীয় সর্বাধিক উৎকেন্দ্রিকতা-সম্পন্ন এবং তৃতীয় সর্বাধিক নতি-সম্পন্ন উপগ্রহ।\n\n\n== ভৌত বৈশিষ্ট্য ==\nহ্যালিমিডির ব্যাস প্রায় ৬২ কিলোমিটার (অ্যালবেডো আনুমানিক ০.০৪) এবং দৃশ্যমান আলোয় আপাতদৃষ্টিতে এটির রং অস্পষ্ট (ধূসর)। হ্যালিমিডির এই রং নিরিডের রঙের সাদৃশ্য সৌরজগতে অতীতে এক সংঘর্ষের ঘটনার সম্ভাব্যতা অত্যন্ত বৃদ্ধি করেছে (৪১ শতাংশ)। এই বিষয়টি ইঙ্গিত করে যে হ্যালিমিড সম্ভবত নিরিডেরই একটি খণ্ডাংশ।\n\n\n== তথ্যসূত্র ==\n\n\n== বহিঃসংযোগ ==\n\nMatthew Holman's Neptune's page\nDavid Jewitt's pages\nNeptune's Known Satellites (by Scott S. Sheppard)\nMPC: Natural Satellites Ephemeris Service\nMean orbital parameters from JPL"}