{"pageid": 1481225, "title": "বাংলাদেশ ন্যাশনাল আওয়ামী পার্টি-বাংলাদেশ ন্যাপ", "url": "https://bn.wikipedia.org/wiki?curid=1481225", "content": "বাংলাদেশ ন্যাশনাল আওয়ামী পার্টি-বাংলাদেশ ন্যাপ বাংলাদেশের একটি রাজনৈতিক দল। মশিউর রহমানের (যাদু মিয়া) নেতৃত্বে ন্যাশনাল আওয়ামী পার্টির (ভাসানী) একটি বিচ্ছিন্ন দল থেকে দলটির উৎপত্তি হয়। ১৯৭০ এর দশকের শেষের দিকে যাদু মিয়ার নেতৃত্বে ন্যাপের একটি বড়ো অংস বাংলাদেশ জাতীয়তাবাদী দলের সাথে যোগদান করে। যাদু মিয়ার ছেলে শফিকুল গনি স্বপন ২০০৬ সালের ডিসেম্বরে বাংলাদেশ ন্যাশনাল আওয়ামী পার্টি-বাংলাদেশ ন্যাপ পুনর্গঠন করেন। শফিকুল গনি স্বপন ২০০৯ সালে মারা যান, এরপর তার জৈষ্টপুত্র জেবেল রহমান গানি দলের চেয়ারম্যানের নির্বাচিত হন এবং দায়িত্ব নেন।\n\n\n== সংগঠন ==\nদলটির চেয়ারম্যান হলেন জেবেল রহমান গানি এবং মহাসচিব এম গোলাম মোস্তফা ভূইয়াঁ। দলটি ১৩ নভেম্বর ২০০৮ নিবন্ধিত হয় বাংলাদেশ নির্বাচন কমিশনের সাথে বাংলাদেশ ন্যাশনাল আওয়ামী পার্টি-বাংলাদেশ ন্যাপ নামে। বাংলাদেশ ন্যাপের নির্বাচনী প্রতীক হলো গাভী।  দলটির সাংগঠনিক কমিটি আছে ৩৮ টি জেলাতে। দলের নেতৃত্বে রয়েছে ৭১ সদস্যের কেন্দ্রীয় কমিটি।\n\n\n== নির্বাচনী রাজনীতি ==\n২০১২ সালে দলটি বিএনপি নেতৃত্বাধীন ২০ দলীয় জোটে যোগ দেয়। দলটি 2014 সালের বাংলাদেশের সাধারণ নির্বাচন বর্জন করেছিল।\n২০১৮ সালের ১৬ অক্টোবর দলটি ২০-দলীয় জোট থেকে বিচ্ছিন্ন করে  ন্যাশনাল ডেমোক্রেটিক পার্টির পাশাপাশি বাংলাদেশ ন্যাপও বিএনপির সঙ্গে জাতীয় ঐক্যফ্রন্টের জোটের প্রতিবাদ করেছে। পরবর্তীকালে, বাংলাদেশ ন্যাপ এবং এনডিপি বিকল্পধারা বাংলাদেশের নেতৃত্বাধীন যুক্তফ্রন্টে যোগ দেয়।\n\n\n== তথ্যসূত্র ==\n১. Daily Star. Quitting 20-Party: Rifts emerge in NAP, NDP\n২. Bangladesh Post. N’ganj NAP’s president dies\n৩. Bangladesh Election Commission. নিবন্ধিত রাজনৈতিক দল\n\n৪. New Age. Bangladesh NAP, NDP meet B Chy to expand Jukta Front"}