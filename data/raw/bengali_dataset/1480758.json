{"pageid": 1480758, "title": "লেই চেন-ইং", "url": "https://bn.wikipedia.org/wiki?curid=1480758", "content": "লেই চেন-ইং (চীনা: 雷千瑩; জন্ম: ১৭ এপ্রিল ১৯৯০) হলেন একজন তাইওয়ানি তীরন্দাজ, যিনি চীনা তাইপেইয়ের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১০ সালে তীরন্দাজীতে অভিষেক করা চেন-ইং চীনা তাইপেইয়ের হয়ে ২০১২, ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nলেই চেন-ইং ১৯৯০ সালের ১৭ই এপ্রিল তারিখে তাইওয়ানের নিউ তাইপে সিটিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nচেন-ইং চীনা তাইপেইয়ের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২৫টি ১০ পয়েন্ট অর্জন করে সর্বমোট ৬৫২ পয়েন্ট নিয়ে তিনি ২৯তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৬তম স্থান অধিকারী কলম্বিয়ার আনা রেন্দোনের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে জন হুন-ইয়ংয়ের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি চো ই-চিং এবং লি ৎসাই-চির সাথে তাইওয়ানি দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৮টি ১০ পয়েন্ট অর্জন করে সর্বমোট ১৯২৬ পয়েন্ট নিয়ে ৯ম স্থান অধিকার করেছিল। অতঃপর প্রাথমিক পর্বে তারা মার্কিন যুক্তরাষ্ট্রকে ৫–১ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে দক্ষিণ কোরিয়ার কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং তাই ইউ-সুয়ান একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৮টি ১০ পয়েন্ট অর্জন করে সর্বমোট ১৩১৭ পয়েন্ট নিয়ে ১৬তম স্থান অধিকার করেছিল। অতঃপর ১৬ দলের পর্বে দক্ষিণ কোরিয়ার কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লেই চেন-ইং (ইংরেজি)\nঅলিম্পিকস.কমে লেই চেন-ইং (ইংরেজি)\nঅলিম্পিডিয়ায় লেই চেন-ইং (ইংরেজি)"}