{"pageid": 1368717, "title": "নাগেশ কুকুনূর", "url": "https://bn.wikipedia.org/wiki?curid=1368717", "content": "নাগেশ কুকুনূর (জন্ম ৩০ মার্চ ১৯৬৭) একজন ভারতীয় চলচ্চিত্র পরিচালক, প্রযোজক, চিত্রনাট্যকার, ও অভিনেতা। তিনি মূলত হিন্দি চলচ্চিত্রে এবং অল্প কিছু তেলুগু চলচ্চিত্রে কাজ করেছেন। তিনি হায়দ্রাবাদ ব্লুজ (১৯৯৮), রকফোর্ড (১৯৯৯), ইকবাল (২০০৫), ডোর (২০০৬), আশায়েঁ (২০১০), লক্ষ্মী (২০১৪), ও ধনক (২০১৬)-এর মত সমান্তরাল চলচ্চিত্রে জন্য সুপরিচিত। তিনি তার কাজের জন্য সাতটি আন্তর্জাতিক পুরস্কার এবং দুটি জাতীয় চলচ্চিত্র পুরস্কার অর্জন করেন।\n\n\n== প্রারম্ভিক জীবন ==\nনাগেশ কুকুনূর ১৯৬৭ সালের ৩০শে মার্চ হায়দ্রাবাদে জন্মগ্রহণ করেন। তার পিতা সুদর্শন ও মাতা কুসুমা। কুকুনূরের মাতৃভাষা তেলুগু। তিনি ইয়েরকদের মন্টফোর্ট স্কুলে পড়াশোনা করেন। তিনি হায়দ্রাবাদের ওসমানিয়া বিশ্ববিদ্যালয় থেকে রসায়ন প্রকৌশল বিষয়ে স্নাতক ডিগ্রি অর্জন করেন। এরপর তিনি ১৯৮৮ সালে মার্কিন যুক্তরাষ্ট্রের জর্জিয়া অঙ্গরাজ্যের আটলান্টায় পাড়ি জমান এবং সেখানে জর্জিয়া ইনস্টিটিউট অব টেকনোলজি থেকে পরিবেশ প্রকৌশল বিষয়ে স্নাতকোত্তর ডিগ্রি সম্পন্ন করেন। জর্জিয়া টেক থেকে পাশ করার পর তিনি টেক্সাসের ট্রিনিটি কনসালটেন্টে পরিবেশ বিষয়ক কনসালটেন্ট হিসেবে যোগদান করেন। এই সময়ে তিনি চলচ্চিত্রের কর্মশালায় অংশগ্রহণ করেন। তিনি আটলান্টার ওয়্যারহাউজ অ্যাক্টরস থিয়েটারে অভিনয় ও পরিচালনা নিয়ে পড়াশোনা করেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নাগেশ কুকুনূর (ইংরেজি)\nটেমপ্লেট:নাগেশ কুকুনূর\n\n[[বিষয়শ্রেণী:অন্যান্য সামাজিক বিষয়ে শ্রেষ্ঠ চলচ্চিত্র বিভাগে জাতীয় চলচ্চিত্র পুরস্কার (ভারত) বিজয়ী পরিচালক]]"}