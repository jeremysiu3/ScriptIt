{"pageid": 1067986, "title": "দক্ষিণী", "url": "https://bn.wikipedia.org/wiki?curid=1067986", "content": "দক্ষিণী  হল কলকাতা মহানগরীর অন্যতম স্বনামধন্য সঙ্গীত শিক্ষাকেন্দ্র। এটি প্রধানত  রবীন্দ্রসঙ্গীতের শিক্ষা প্রদান করে ও রবীন্দ্রসঙ্গীতের প্রচার করে থাকে। \n\n\n== ইতিহাস ==\nশুভ গুহঠাকুরতা  ছিলেন রবীন্দ্র অনুরাগী রবীন্দ্র সঙ্গীত শিল্পী। রবীন্দ্রসঙ্গীত যা মূলত সেসময়ে শান্তিনিকেতনেই সীমাবদ্ধ ছিল, তাকে বাঙালির মাঝে ছড়িয়ে দিতে চেয়েছিলেন। তার সঙ্গীতশিক্ষক শৈলজারঞ্জন মজুমদারের পরামর্শে ১৯৪৮ খ্রিস্টাব্দের ৮ই মে (২৫ শে বৈশাখ) প্রতিষ্ঠা করেন।\n\n\n== শুরুতে ==\nমাত্র ১২ জন শিক্ষার্থী  নিয়ে দক্ষিণী শুরু হয়েছিল। ১৯৫৫ খ্রিস্টাব্দে শিক্ষার্থী হন ৬০০ জন। ১৯৬২ খ্রিস্টাব্দ এবং ১৯৭২ খ্রিস্টাব্দে শিক্ষার্থীর সংখ্যা দাঁড়ায় ১৫০০ বেশি।\n\n\n== বিভাগসমূহ ==\nপ্রতিষ্ঠানটি শুরু হয়েছিল নিম্নোক্ত প্রথম চারটি বিভাগ নিয়ে। পরে ২০০৮ খ্রিস্টাব্দে শেষোক্তটির সংযোজন ঘটে।\n\nরবীন্দ্রসঙ্গীত\nনৃত্যকলা কেন্দ্র (নাচের স্কুল)\nনাটক\nসাংস্কৃতিক\nপ্রকাশনা\n\n\n== ক্রিয়াকলাপ ==\n১৯৫১ খ্রিস্টাব্দ হতে ১৯৬০ খ্রিস্টাব্দ পর্যন্ত দক্ষিণী  আকাশবাণীর সহায়তায় ত্রি-বার্ষিক রবীন্দ্র সঙ্গীত সম্মেলনের আয়োজন করে।\n১৯৬১ খ্রিস্টাব্দে  রবীন্দ্রনাথ ঠাকুরের জন্ম শতবার্ষিকী উদ্‌যাপন করে।\n\n\n== প্রকাশনা ==\n১৯৫০ খ্রিস্টাব্দে শুভ গুহঠাকুরতা রবীন্দ্রনাথ ঠাকুর রচিত গান নিয়ে রচনা করেন রবীন্দ্র সংগীতের ধারা। বইটিতে রবীন্দ্রসঙ্গীতের প্রতিটি গানের আলাদা বিচার করে তাদের চারটির জায়গায় ১৭টি পর্যায়ে ভাগ করলেন। ভেঙে দেখালেন রবীন্দ্র গানের বৈচিত্র্য। এই শ্রেণিবিভাজনে রবীন্দ্রসঙ্গীতকে এবং এর অন্তর্নিহিত দর্শনকে অনুধাবন করতে এবং হিন্দুস্থানী ধ্রুপদী সঙ্গীতের উত্তরাধিকারের পাশাপাশি রবীন্দ্রনাথের মূল রচনাসমূহের বিশ্লেশনের মধ্য দিয়ে বুঝতে সাহায্য করে। বইটি দক্ষিণীর শিক্ষাক্রমের অন্তর্গত একটি পাঠ্যপুস্তক।\nসুবর্ণজয়ন্তীবর্ষ (সাহিত্যপত্র)\nরবীন্দ্রজন্ম শতবার্ষিকী\nরজত জয়ন্তী উৎসব\n\n\n== অবস্থান ==\nশিক্ষাপ্রতিষ্ঠানটি প্রথমে দক্ষিণ কলকাতার  ১৩২, রাসবিহারী অ্যাভিনিউতে শুরু হয়। ১৯৫৫ খ্রিস্টাব্দে ১, দেশপ্রিয় পার্কের 'দক্ষিণী ভবন' -এ স্থানান্তরিত হয়।\n\n\n== স্বীকৃত শিক্ষাপ্রতিষ্ঠান ==\n লন্ডনেস্থিত নূপূর (বর্তমানে প্রত্যাহৃত)\nউত্তর লন্ডনে রবিশিক্ষা\nদক্ষিণ লন্ডনে দক্ষিণায়ণ\nটরেন্টোতে রবিপ্রবাস\nওয়াশিংটন ডিসিতেকহলার  (বর্তমানে প্রত্যাহৃত)\nনয়া দিল্লিতে উত্তরায়ণ\nমুম্বইয়ের সৃজন\n\n\n== উল্লেখযোগ্য শিক্ষক ==\nসুচিত্রা মিত্র\nসুবিনয় রায়\nসুদেব গুহঠাকুরতা\nকমলা বসু\nসুনীল কুমার রায়\nসুভাষ চৌধুরী\nঅশোকতরু বন্দ্যোপাধ্যায়\nরণো গুহঠাকুরতা\n\n\n== বিশিষ্ট শিক্ষার্থীরা ==\nঋতু গুহ\nরণো গুহঠাকুরতা\nসাহেব চ্যাটার্জী\nকৃষ্ণ গুহঠাকুরতা\nশ্রীকান্ত আচার্য\nদেবাশীষ রায়চৌধুরী\nপ্রবুদ্ধ রাহা\nশেখর গুপ্ত\nশ্রেয়া গুহঠাকুরতা\nকমলিনী মুখার্জি\n\n\n== বিতর্ক ==\nতবুও অভিযোগ 'দক্ষিণী' যেন সমস্ত স্তরের ছাত্রদের মাঝে এক ভয়ভীতির সঞ্চার করে রাখে, যে পাঠ্য বিষয়ে যেন তারা  রবীন্দ্রনাথের ঠাকুরের নিজস্ব মতামতের বিপরীতে চলে।।\nদক্ষিণী বিশ্বভারতী গৃহীত ও প্রকাশিত স্বরলিপি ব্যবহার না করে নিজস্ব স্বরলিপি অনুসরণ করে।\n\n\n== আরো দেখুন ==\nবেঙ্গল মিউজিক কলেজ\nকলকাতা স্কুল অফ মিউজিক\nপূর্ব ভাড়ার সংগীত ফাউন্ডেশন\n\n\n== তথ্যসূত্র =="}