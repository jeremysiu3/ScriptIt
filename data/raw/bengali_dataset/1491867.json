{"pageid": 1491867, "title": "উলিপুর সরকারি কলেজ", "url": "https://bn.wikipedia.org/wiki?curid=1491867", "content": "উলিপুর সরকারি কলেজ কুড়িগ্রাম জেলার একটি সরকারি শিক্ষাপ্রতিষ্ঠান। এটি উলিপুর উপজেলার পৌর এলাকায় অবস্থিত এবং ১ জুন, ১৯৬৪ সালে প্রতিষ্ঠিত হয়। বর্তমানে এই কলেজে দিনাজপুর শিক্ষা বোর্ডের অধীনে উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, জাতীয় বিশ্ববিদ্যালয়ের অধীনে একটি স্নাতক (পাস) কোর্স চালু আছে। ২০২৪ সালের তথ্য অনুযায়ী, এখানে মোট ১০৮৯ জন শিক্ষার্থী অধ্যয়ন করছে।\n\n\n== ইতিহাস ==\nউলিপুর সরকারি কলেজের ইতিহাস উলিপুর উপজেলার একমাত্র সরকারি কলেজ হিসেবে পরিচিত। এটি ১৯৬৪ সালে বেসরকারি উদ্যোগে প্রতিষ্ঠিত হয় এবং ১৯৮৭ সালের ১ জুলাই জাতীয়করণ করা হয়। প্রতিষ্ঠাকালে এর নাম ছিল 'উলিপুর বি. ডি. কলেজ' বা 'উলিপুর বেসিক ডেমোক্রাটস কলেজ', কারণ এটি স্থানীয় বেসিক ডেমোক্রাটসদের প্রচেষ্টা ও অর্থায়নে প্রতিষ্ঠিত হয়েছিল। প্রয়াত হেমেন্দ্র চন্দ্র দত্তের নেতৃত্বে ১৭টি ইউনিয়ন পরিষদের চেয়ারম্যানদের সহযোগিতায় কলেজটি গড়ে ওঠে। তহবিল সংগ্রহে তারা প্রাথমিকভাবে ১৭,০০০ টাকা অনুদান দেন। এছাড়া, কলেজের উন্নয়নে স্থানীয় ব্যক্তিত্বদের অসামান্য অবদান রয়েছে।\nকলেজটি প্রথমে উলিপুর এম. এস. উচ্চ বিদ্যালয়ের টিনের ঘরে শুরু হয় এবং পরবর্তীতে মহারাজা মনীন্দ্র চন্দ্র নন্দীর বাহারবন্দের অধিগৃহীত জমিতে স্থানান্তরিত হয়। বর্তমানে কলেজটি নিজস্ব ভবনে অবস্থিত, যা ১৯৮০ সালে নির্মিত হয়। প্রতিষ্ঠালগ্নে মানবিক ও বাণিজ্য বিভাগ দিয়ে শুরু হলেও ১৯৬৯ সালে বিজ্ঞান বিভাগ যুক্ত করা হয়।\n\n\n== উপলব্ধ কোর্স ==\nউচ্চ মাধ্যমিক\nবিজ্ঞান\nমানবিক\nব্যবসায় শিক্ষা\nব্যাচেলর ডিগ্রি (পাস) কোর্স\nবিএসএস (পাস) \n\n\n== শিক্ষার্থী ==\nবর্তমানে এ কলেজে উচ্চ মাধ্যমিকে ৯০৯ জন, স্নাতক (পাশ) কোর্সে ১৮০ জন মিলে ১০৮৯ জন শিক্ষার্থী অধ্যায়নরত আছে।\n\n\n== ফলাফল ও র‍্যাংকিং ==\n২০০৯ থেকে ২০২৪ পর্যন্ত এইচএসসি পরীক্ষায় মোট অংশগ্রহণ করেছে ৩২০৪ জন, পাস করেছে ২২০৬ জন, ফেল করেছে ৯৯৮ জন, এ+ পেয়েছে ১২৩ জন, শতকরা পাস করেছে ৬৮.৮৫%, শতকরা এ+ পেয়েছে ৩.৮৪ %।\n২০২৪ সহপাঠী কলেজ র‍্যাংকিং অনুযায়ী, কলেজটি জাতীয় পর্যায়ে ৫৪৪০ তম, দিনাজপুর বোর্ডে ৩০১ তম, রংপুর বিভাগে ৭৬৪ তম এবং কুড়িগ্রাম জেলায় ৮৪ তম স্থানে রয়েছে।\n\n\n== আরো দেখুন ==\nকুড়িগ্রাম সরকারি কলেজ\nকুড়িগ্রাম সরকারি উচ্চ বিদ্যালয়\nকুড়িগ্রাম সরকারি মহিলা কলেজ\nকুড়িগ্রাম জেলার শিক্ষাপ্রতিষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}