{"pageid": 1515465, "title": "স্টাডি গ্রুপ (টেলিভিশন ধারাবাহিক)", "url": "https://bn.wikipedia.org/wiki?curid=1515465", "content": "স্টাডি গ্রুপ (কোরীয়: 스터디그룹, ইংরেজি: Study Group) হলো একটি দক্ষিণ কোরীয় অ্যাকশন কমেডি ভিত্তিক টেলিভিশন ধারাবাহিক। লি জাং-হান এবং ইউ বোম-সাংয়ের পরিচালনায় নির্মিত এই ধারাবাহিকটি রচনা করেছেন উম সুন-হো এবং ও বো-হিউন। হুয়াং মিন-হিউন, হান জি-উন, চা উ-মিন, লি জং-হিউন এবং শিন সু-হিউনের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৫ সালের ২৩শে জানুয়ারি তারিখে টিভিংয়ে সম্প্রচার শুরু হয়েছিল, যা প্রতি সপ্তাহের বৃহস্পতিবার স্থানীয় সময় ১২:০০টায় প্রচারিত হয়েছে; যার সর্বমোট ১০টি পর্ব রয়েছে।\n\n\n== সারাংশ ==\nএই ধারাবাহিকটি শিন হিয়ং-উকের জনপ্রিয় ওয়েবটুনের ওপর ভিত্তি করে নির্মিত, যা ইউসুং টেকনিক্যাল হাই স্কুলের প্রথম বর্ষের ছাত্র ইউন গা-মিনের (হুয়াং মিন-হিউন) গল্প অনুসরণ করে, যিনি অসাধারণ মারামারির দক্ষতা রাখেন, কিন্তু পড়াশোনায় দুর্বল। তার একমাত্র স্বপ্ন উচ্চশিক্ষা অর্জন করা, আর সে লক্ষ্যে স্কুলের দুর্নামি ও সহিংসতার মধ্যে একটি স্টাডি গ্রুপ গঠন করে। গা-মিনকে সাহায্য করেন লি হান-কিউং (হান জি-উন), যিনি ইউসুং টেকনিক্যাল হাই স্কুলের একজন অস্থায়ী শিক্ষক এবং স্টাডি গ্রুপের দৃঢ় সমর্থক। গ্রুপের অন্যান্য সদস্যরা হলেন পি হান-উ (চা উ-মিন), দ্বিতীয় বর্ষের একজন মডেল ছাত্র; কিম সে-হিউন (লি জং-হিউন), গা-মিনের সহপাঠী ও স্টাডি গ্রুপের সহ-প্রতিষ্ঠাতা; লি জি-উ (শিন সু-হিউন), প্রথম বর্ষের ছাত্রী ও হিউন-উয়ের যমজ বোন; চোই হি-ওন (ইউন সাং-জং), জি-উর নিকট বন্ধু; এবং লি জুন (গং দো-ইউ), যে গা-মিনের লড়াইয়ের দক্ষতা দেখে দলে যোগ দেয়।\nএই ধারাবাহিকটি স্টাডি গ্রুপের সদস্যদের কঠিন পথচলার গল্প তুলে ধরে, যেখানে তারা ইউসুং টেকনিক্যাল হাই স্কুলের বিশৃঙ্খলা, সহিংসতা ও কটূক্তির মধ্য দিয়ে নিজেদের ভবিষ্যৎ গড়তে চেষ্টা করে। গা-মিনের একাডেমিক উন্নতির সংকল্প তার স্কুলের বিপজ্জনক পরিবেশ ও সহপাঠী-শিক্ষকদের সন্দেহের মুখে চ্যালেঞ্জের সম্মুখীন হয়। তবে হান-কিউংয়ের দিকনির্দেশনা ও বন্ধুদের সমর্থনে তারা বাধাগুলো অতিক্রম করার জন্য একত্রিত হয় এবং পড়াশোনার মাধ্যমে নিজেদের ভবিষ্যৎ বদলানোর চেষ্টা করে।\nএই ধারাবাহিকে ধৈর্য, বন্ধুত্ব ও ব্যক্তিগত উন্নতির মতো গুরুত্বপূর্ণ বিষয়গুলো তুলে ধরা হয়েছে, যেখানে শিক্ষার রূপান্তরকারী শক্তি ও প্রতিকূলতার বিপরীতে লড়াই করার গুরুত্ব প্রকাশ পায়। একাডেমিক ও ব্যক্তিগত নানা চ্যালেঞ্জের মধ্য দিয়ে স্টাডি গ্রুপের সদস্যরা আত্মমূল্য, উচ্চাকাঙ্ক্ষা এবং সহায়ক সম্পর্কের গুরুত্ব সম্পর্কে মূল্যবান শিক্ষা লাভ করে। এটি এমন এক অনুপ্রেরণামূলক গল্প উপস্থাপন করে, যেখানে যুবকদের কঠিন বাস্তবতার মধ্যেও উজ্জ্বল ভবিষ্যতের জন্য সংগ্রাম করতে দেখা যায়।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nহুয়াং মিন-হিউন – ইউন গা-মিন\nহান জি-উন – লি হান-কিউং\nচা উ-মিন – পি হান-উ\nলি জং-হিউন – কিম সে-হিউন\nশিন সু-হিউন – লি জি-উ\nইউন সাং-জং – চোই হি-ওন\nগং দো-ইউ – লি জুন\n\n\n=== পার্শ্ব চরিত্র ===\nহং মিন-গি – পার্ক গোন-ইয়প\nবেক সো-হু – মা মিন-হুয়ান\nপার্ক ইউন-হো – লি হিউন-উ\nলি কুয়াং-হি – জুং দো-হুন\nজু ইয়ন-উ – কিম সুন-চুল\nসো দোং-গিউ\nক্যন হিউং-সোক – লি দে-চুল\nলিম জি-সুব – অ্যান্টি\nশিম উ-সুং – না তে-মান\nমো গোন-হু – গুক গুয়ান-উ\n\n\n=== বিশেষ চরিত্র ===\nকিম ইয়ং-আ – জোন মি-হেয়ন\nকিম ইয়ং-উং – সে-হিউনের বাবা\nলি জং-হিউক – পি ইয়ন-বেক\nজুং জে-সুং – ইউসুং টেকনিকাল হাই স্কুলের উপ-অধ্যক্ষ\nকিম মিন – ও জাং-হো\nকিম জুং-ইয়ং – ও জুং-হুয়া\nজোন মু-সং – সুন-চুলের দাদা\nইউ ইন-সু – চু জে-হুয়াং\n\n\n== মুক্তি ==\nস্টাডি গ্রুপের চিত্রধারণ ২০২৩ সালের আগস্ট মাসে শুরু হয়ে ২০২৪ সালের মার্চ মাসে সম্পন্ন হয়েছে। অতঃপর, ২০২৫ সালের ২৩শে জানুয়ারি তারিখে টিভিংয়ে এই ধারাবাহিকটি মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় স্টাডি গ্রুপ (ইংরেজি) \nইন্টারনেট মুভি ডেটাবেজে স্টাডি গ্রুপ   (ইংরেজি)"}