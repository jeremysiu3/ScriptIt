{"pageid": 1426535, "title": "ভিয়েতনাম জাতীয় অনূর্ধ্ব-২০ ফুটবল দল", "url": "https://bn.wikipedia.org/wiki?curid=1426535", "content": "ভিয়েতনাম জাতীয় অনূর্ধ্ব-২০ ফুটবল দল (যা সংক্ষেপে ভিয়েতনাম অনূর্ধ্ব-২০ নামে পরিচিত) হচ্ছে আন্তর্জাতিক ফুটবলে ভিয়েতনামের প্রতিনিধিত্বকারী পুরুষদের অনূর্ধ্ব-২০ দল, যার সকল কার্যক্রম ভিয়েতনামের ফুটবলের সর্বোচ্চ নিয়ন্ত্রক সংস্থা ভিয়েতনাম ফুটবল ফেডারেশন দ্বারা নিয়ন্ত্রিত হয়। ১৯৯৬ সালের ১৯শে জুন তারিখে, ভিয়েতনাম অনূর্ধ্ব-২০ প্রথমবারের মতো আন্তর্জাতিক খেলায় অংশগ্রহণ করেছে; চীনের বাওদিংয়ে অনুষ্ঠিত ইন্দোনেশিয়া অনূর্ধ্ব-২০ দলের বিরুদ্ধে উক্ত ম্যাচে পরাজিত হয়েছিল।\nরং ভাং নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় ভিয়েতনামের রাজধানী হ্যানয়ে অবস্থিত। বর্তমানে এই দলের প্রধান প্রশিক্ষকের দায়িত্ব পালন করছেন ভিয়েতনামি সাবেক ফুটবল খেলোয়াড় হোয়ান আনহ তুয়ান এবং অধিনায়কের দায়িত্ব পালন করছেন কং-ভিত্তেলের মধ্যমাঠের খেলোয়াড় খুয়াত ভান খাং।\nভিয়েতনাম অনূর্ধ্ব-২০ এপর্যন্ত ১ বার ফিফা অনূর্ধ্ব-২০ বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ২০১৭ ফিফা অনূর্ধ্ব-২০ বিশ্বকাপের গ্রুপ পর্বে অংশগ্রহণ করা, যেখানে তারা মাত্র ১ অর্জন করে গ্রুপ পর্ব থেকেই বিদায় নিয়েছিল। অন্যদিকে, এএফসি অনূর্ধ্ব-২০ এশিয়ান কাপে ভিয়েতনাম অনূর্ধ্ব-২০ এপর্যন্ত ২০ বার অংশগ্রহণ করেছে; উক্ত প্রতিযোগিতায় দলটির সেরা সাফল্য হচ্ছে ২০১৬ এএফসি অনূর্ধ্ব-২০ এশিয়ান কাপের সেমি-ফাইনালে অংশগ্রহণ করা, যেখানে তারা জাপান অনূর্ধ্ব-২০ দলের কাছে ০–৩ গোলের ব্যবধানে পরাজিত হয়েছে। এনগুয়েন কুওক ভিয়েন, এনগুয়েন থানহ হান, এনগুয়েন দুক ফু, দুনহ জুয়ান তিয়েন এবং বুই ভি হাওয়ের মতো খেলোয়াড়গণ ভিয়েতনামের অনূর্ধ্ব-২০ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== ফিফা অনূর্ধ্ব-২০ বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ ভিয়েতনাম জাতীয় অনূর্ধ্ব-২০ ফুটবল দল (ইংরেজি)"}