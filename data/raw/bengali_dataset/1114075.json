{"pageid": 1114075, "title": "চিলড্রেনস বুক ট্রাস্ট", "url": "https://bn.wikipedia.org/wiki?curid=1114075", "content": "চিলড্রেনস বুক ট্রাস্ট ( সিবিটি ) হল একটি ভারতীয় শিশু-কিশোর এবং তরুণ-প্রাপ্তবয়স্কদের জন্য বিখ্যাত বই প্রকাশনা সংস্থা। প্রখ্যাত কার্টুনিস্ট “শঙ্কর” নামে পরিচিত কেশব শঙ্কর পিল্লাই  সংস্থাটির প্রতিষ্ঠাতা। ১৯৫৭ খ্রিস্টাব্দে ভারতের তৎকালীন  রাষ্ট্রপতি  ড. সর্বপল্লী রাধাকৃষ্ণণ এর উদ্বোধন করেছিলেন। এর প্রধান কার্যালয় বর্তমানে  নতুন দিল্লির শঙ্করস্ ইন্টারন্যাশনাল ডলস্ মিউজিয়ম বা শঙ্করের আন্তর্জাতিক পুতুল যাদুঘরের সঙ্গে  বাহাদুরশাহ জাফর মার্গস্থিত নেহেরু হাউসে হলেও এদের প্রবেশদ্বার আলাদা। তবে বর্তমানে  শঙ্করস্ ইন্টারন্যাশনাল ডলস্ মিউজিয়ম, ডলস্  ডিজাইনিং এবং উৎপাদন কেন্দ্র, ডক্টর বিসি রায় মেমোরিয়াল চিলড্রেনস লাইব্রেরি এবং রিডিং রুম এবং লাইব্রেরি এবং ইন্দ্রপ্রস্থ প্রেস নিয়ে চিলড্রেন্স বুক ট্রাস্ট গঠিত।।\n\n\n== ইতিহাস ==\nপ্রথম দিকে চিলড্রেন্স বুক ট্রাস্ট কেশব শঙ্কর পিল্লাই রচিত গল্প প্রকাশিত হত এবং পরে অন্যদের রচিত গ্রন্থ প্রকাশ করতে থাকে। চিলড্রেন্স বুক ট্রাস্ট ১৯৬১ খ্রিস্টাব্দে কে শিবকুমারের ইংরাজীতে লেখা এবং রেবতীভূষণ ঘোষ দ্বারা চিত্রিত সচিত্র গ্রন্থ  \"কিংস চয়েস\" এবং  কুসমাবতী দেশপান্ডের হিন্দিতে রচিত এবং কে হেব্বার দ্বারা চিত্রিত  \"বর্ষা কি বুন্দ\" প্রকাশ করে। ইংরাজীতে লেখা সচিত্র গ্রন্থ \"হোম\" প্রকাশিত হয় ১৯৬৫ খ্রিস্টাব্দে। বইটির রচয়িতা ছিলেন কমলা নায়ার এবং চিত্রণ ও অলংকরণ করেন কে এস কুলকার্নি। প্রাক-স্কুল শিশুদের জন্য প্রথম ছবির বই প্রকাশিত হয়েছে ১৯৬৬ খ্রিস্টাব্দে। \"থ্রি ফিশ\" নামক এই বইটি যৌথভাবে লেখেন  দোলাত দুঙ্গাজি ও এ কে লাভাঙ্গিয়া এবং চিত্রাঙ্কন করেন পুলক বিশ্বাস। \nচিলড্রেন্স বুক ট্রাস্ট ১৯৭৮ খ্রিস্টাব্দে প্রথম শিশু-কিশোর পাঠ্য পুস্তক রচয়িতাদের এক বার্ষিক প্রতিযোগিতার আয়োজন করে এবং  বার্ষিক প্রতিযোগিতা হতে বিজয়ী লেখকদের লেখা  চিলড্রেন্স বুক ট্রাস্ট প্রকাশ করে এবং  নিজেদের  ইন্দ্রপ্রস্থ প্রেসে সেগুলি মুদ্রিত হয়। সারা দেশে ১৫০০ পরিবেশকের মাধ্যমে প্রকাশিত গ্রন্থগুলি আন্তর্জাতিক বইমেলায় পাঠানো হয়।  \n\n\n== তথ্যসূত্র =="}