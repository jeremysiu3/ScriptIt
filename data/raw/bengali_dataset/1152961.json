{"pageid": 1152961, "title": "লিনিয়া নাইগ্রা", "url": "https://bn.wikipedia.org/wiki?curid=1152961", "content": "লিনিয়া নাইগ্রা (লাতিন ভাষায় \"কালো রেখা\" ), হলো একটি অতিরঞ্জিত রেখা যাকে প্রায়ই গর্ভাবস্থার রেখা হিসাবে উল্লেখ করা হয়। এটি গর্ভাবস্থার অনুমিত লক্ষণগুলির একটি।  এটি বাদামী বর্ণের এবং সাধারণত প্রায় এক সেন্টিমিটার (০.৪ ইঞ্চি) প্রস্থে। রেখাটি পিউবিস থেকে নাভি পর্যন্ত পেটের মধ্যরেখা বরাবর উল্লম্বভাবে চলে, তবে পিউবিস থেকে পেটের উপরের দিকেও চলতে পারে। \nগর্ভবতী মহিলাদের জন্য, লিনিয়া নাইগ্রা অমরা দ্বারা তৈরি মেলানোসাইট-উত্তেজক হরমোন বৃদ্ধির জন্য দায়ী করা হয়।  যা মেলাসমা এবং স্তনবৃন্ত কালো করে। ফর্সা-চর্মযুক্ত মহিলাদের ক্ষেত্রে গাঢ় পিগমেন্টেশনযুক্ত মহিলাদের তুলনায় এই ঘটনাটি কম দেখা যায়।  লিনিয়া নাইগ্রা সাধারণত প্রসবের কয়েক মাসের মধ্যে অদৃশ্য হয়ে যায়।\nযদিও লিনিয়া নাগ্রা গর্ভাবস্থার বাইরে খুব কমই আলোচনা করা হয়, তবে সব বয়সের পুরুষ এবং মহিলাদের এটি থাকতে পারে। গর্ভাবস্থা ব্যতীত, ১১ থেকে ১৫ বছর বয়স পর্যন্ত উভয় লিঙ্গের মধ্যেই লিনিয়া নাইগ্রার সর্বাধিক এবং সমান প্রকোপ রয়েছে। বয়ঃসন্ধিকালে হরমোনের পরিবর্তনের ফলে এই প্রকোপ বৃদ্ধি পেতে পারে। ১৫ বছর বয়সের পরে, পুরুষদের মধ্যে লিনিয়া নাইগ্রার প্রকোপ হ্রাস পায়। মহিলাদের ক্ষেত্রে এটি প্রায়শই অস্বাভাবিকভাবে উচ্চ ইস্ট্রোজেনের লক্ষণ মাত্র। ৩০ বছর বয়সের পরে উভয় লিঙ্গের ক্ষেত্রে এ রেখার প্রকোপ ১০% এর নিচে নেমে আসে। উপরন্তু, একটি স্বল্প-ব্যবধানের ওজন বৃদ্ধির পরেও এই রেখা প্রদর্শিত হতে পারে। এটি হরমোনের ভারসাম্যহীনতা, জেনেটিক রোগ, ক্যান্সার, প্রদাহ এবং এমনকি ছত্রাকের সংক্রমণের লক্ষণও হতে পারে।\n\n\n== অতিরিক্ত ছবি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\n\n== তথ্যসূত্র ==\n\n উইকিমিডিয়া কমন্সে লিনিয়া নাইগ্রা সম্পর্কিত মিডিয়া দেখুন।"}