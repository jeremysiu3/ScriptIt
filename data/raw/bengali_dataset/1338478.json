{"pageid": 1338478, "title": "অঞ্জু (অভিনেত্রী)", "url": "https://bn.wikipedia.org/wiki?curid=1338478", "content": "অঞ্জু একজন ভারতীয় অভিনেত্রী। তিনি মুলত দক্ষিন ভারতের মালয়ালম ও তামিল চলচ্চিত্র জগতে তার অভিনয়ের জন্য সুপরিচিত। ১৯৭৮ সালের ফেব্রুয়ারী মাসে তার জন্ম। তিনি জন্মসুত্রে তামিলনাড়ুর বাসিন্দা। তিনি তামিল চলচ্চিত্র উথিরিপুক্কাল -এ অভিনয়ের মাধ্যমে অভিনয় জগতে পদার্পন করেন। উথিরিপুক্কাল ১৯৭৯ সালে মুক্তি পায়। তখন তার বয়স মাত্র দুই বছর। মালয়ালম ও তামিল চলচ্চিত্রের পাশাপাশি তিনি কন্নড় ও তেলুগু ভাষার ছবিতেও অভিনয় করেছেন। রুক্মিণী চলচ্চিত্রে তার অভিনয়ের জন্য ১৯৮৮ সালে তিনি সেরা অভিনেত্রী বিভাগে কেরালা রাজ্য চলচ্চিত্র পুরস্কার জিতেছিলেন। বর্তমানে তিনি বিভিন্ন টিভি ধারাবাহিকে অভিনয়ের কাজে ব্যাস্ত আছেন।\n\n\n== অভিনয় জীবন ==\n১৯৭৯ সালে উথিরিপুক্কাল -এ শিশুশিল্পী হিসাবে তার অভিনয় জীবন শুরু হয়। এরপর ১৯৭৯ থেকে ১৯৮৯ এই দীর্ঘ দশ বছর তিনি বিভিন্ন তামিল চলচ্চিত্রে শিশুশিল্পী হিসাবে কাজ করেছেন যাদের মধ্যে উল্লেখযোগ্য, পোত্তাথা পোত্তুকাল (১৯৮০), পোল্লাধবন (১৯৮০), মেন্দুম কোকিলা (১৯৮১), বালা নাগাম্মা (১৯৮১), হিটলার উমানাথ (১৯৮২), এন সেল্ভামে(১৯৮৫) ইত্যাদি।\nনব্বই -এর দশক থেকে তিনি পাকাপাকিভাবে দক্ষিণ ভারতীয় সিনেমায় অভিনয় করতে শুরু করেন এবং অভিনেত্রী হিসাবে সুপরিচিত হয়ে ওঠেন। ১৯৯০ সাল থেকে তিনি বিভিন্ন তামিল, মালয়ালম, তেলুগু ও কন্নড় ছবিতে অভিনয় করছেন। তামিল ও মালয়ালম সিনেমায় তিনি সবচেয়ে বেশি কাজ করেছেন। তার কয়েকটি উল্লখনীয় তামিল সিনেমা হল, খিলাড়ি কান্মানি (১৯৯০), এংগাল স্বামী আয়াপ্পা (১৯৯০), অধিকারী (১৯৯১), অভিরামি (১৯৯২), আদিথ্যান (১৯৯৩), গোপালা গোপালা (১৯৯৬), পোমাগাল ওরভালম(১৯৯৯), কুবেরন (২০০০), মিলিটারি(২০০৩), পোল্লাধবন (২০০৭), মিনাসারা (২০১১) ইত্যাদি।\n\n\n== তথ্যসূত্র =="}