{"pageid": 1515598, "title": "ফর ঈগল ব্রাদার্স", "url": "https://bn.wikipedia.org/wiki?curid=1515598", "content": "ফর ঈগল ব্রাদার্স (কোরীয়: 독수리 5형제를 부탁해!, ইংরেজি: For Eagle Brothers) হলো একটি দক্ষিণ কোরীয় ফ্যামিলি ড্রামা ভিত্তিক টেলিভিশন ধারাবাহিক। চোই সাং-ইয়লের পরিচালনায় নির্মিত এই ধারাবাহিকটি রচনা করেছেন গু হিউন-সুক। উম জি-ওন, আন জে-উক, চোই দে-চুল, কিম দোং-ওয়ান এবং ইউন পার্কের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৫ সালের ১লা ফেব্রুয়ারি তারিখে কেবিএস২-এ সম্প্রচার শুরু হয়েছিল, যা প্রতি সপ্তাহের শনিবার এবং রবিবার স্থানীয় সময় ২০:০০টায় প্রচারিত হয়েছে; যার সর্বমোট ৫০টি পর্ব রয়েছে।\n\n\n== সারাংশ ==\nমা গুয়ান-সুক শিওয়ান পোস্ট অফিসে সেকশন চিফ হিসেবে কাজ করেন। তিনি ৪৫ বছর বয়সী এবং অবিবাহিত। তিনি ঈগল ব্রিউয়ারির সিইও ও জাং-সু-এর সঙ্গে পরিচিত হন এবং তারা বিয়ে করার সিদ্ধান্ত নেন। কিন্তু বিয়ের মাত্র ১০ দিন পর, জাং-সু একটি দুর্ঘটনায় মারা যান। গুয়ান-সুক ব্রিউয়ারির দায়িত্ব গ্রহণ করেন এবং তার চারজন ছোট ভাশুরের জন্য উপার্জনকারী হয়ে ওঠেন। তার প্রাণোচ্ছল ও আনন্দময় ব্যক্তিত্ব তাকে সকল প্রতিকূলতা মোকাবিলা করতে সাহায্য করে।\nহান দং-সোক এলএক্স হোটেলের চেয়ারম্যান। তিনি এক ধনী পরিবারে জন্মগ্রহণ করেছেন এবং জীবনে কোনো অভাব অনুভব করেননি, কিন্তু ১৫ বছর আগে স্ত্রীকে হারানোর পর তিনি একাকীত্বে জীবন কাটাচ্ছেন। তিনি গর্বিত, দৃঢ়চেতা এবং সঠিক-ভুল নিয়ে তার স্পষ্ট মতামত রয়েছে। একদিন, তার দেখা হয় গুয়ান-সুকের সঙ্গে।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nউম জি-ওন – মা গুয়ান-সুক\nআন জে-উক – হান দং-সোক\nচোই দে-চুল – ও চুন-সু\nকিম দোং-ওয়ান – ও হুং-সু\nইউন পার্ক – ও বোম-সু\nলি সোক-গি – ও কাং-সু\n\n\n=== পার্শ্ব চরিত্র ===\nলি পিল-মো – ও জাং-সু\nপার্ক জুন-গুম – গং জু-সিল\nকিম জুন-বে – কো জা-দং\nচোই বিউং-মো – দকগো তাক\nবে হে-সুন – জাং মিল-এ\nপার্ক হিয়ো-জু – মুন মি-সুন\nইউ ইন-ইয়ং – জি গক-বুন\nকিম সুং-ইউন – হান বম\nশিন সুল-কি – দকগো সে-রি\nইউন জুন-ওন – হান-গেয়ল\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় ফর ঈগল ব্রাদার্স (ইংরেজি) \nইন্টারনেট মুভি ডেটাবেজে ফর ঈগল ব্রাদার্স   (ইংরেজি)"}