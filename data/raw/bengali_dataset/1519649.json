{"pageid": 1519649, "title": "নিশা নাগপাল", "url": "https://bn.wikipedia.org/wiki?curid=1519649", "content": "নিশা নাগপাল একজন ভারতীয় অভিনেত্রী যিনি মূলত  টেলিভিশন  জগতের সাথে যুক্ত।\nতিনি করণ সিং গ্রোভার অভিনীত জি টিভির জনপ্রিয় ধারাবাহিক কুবুল হ্যায়  -তে প্রথম অভিনয়ের সুযোগ পান। ধারাবাহিকে তিনি তানভীর বেগের ভূমিকায় অভিনয় করার জন্য নির্বাচিত হয়েছিলেন  কিন্তু পরে তার স্বাস্থ্যগত সমস্যার কারণে তিনি ধারাবাহিক থেকে সরে আসেন এবং তার স্থানে আম্রপালি গুপ্তা তানভির চরিত্রে অভিনয় করেন।  ২০১৪ সালে, তিনি সাহারা ওয়ান চ্যানেলে সম্প্রচারিত মাসাক্কলি ধারাবাহিকে  প্রথম প্রধান চরিত্রে অভিনয় করার সু্যোগ পান। এই ধারাবাহিকে তিনি প্রধান নারী চরিত্র চাঁদনীর ভূমিকায় অভিনয় করেছিলেন।\nএছাড়াও নিশা ইয়ে হ্যায় আশিকি, পুনর্বিবাহ - এক নয়ি উমেদ, লাজবন্তী, নিশা অর উসকে কাজিন, বেগুসরাই এবং আধুরি কাহানি হামারির মতো বহু টিভি ধারাবাহিকের বিভিন্ন চরিত্রে অভিনয় করেছেন।\n২০১৭ সালে তিনি ৪ লায়ন্স ফিল্মস প্রযোজনা সংস্থার  ওয়েব সিরিজ তনহাইয়া -তে রাশির ভূমিকায় অভিনয় করেছিলেন।  তাকে শেষ দেখা গেছিল সনি সাব চ্যানেলে ২০২৪ সালে সম্প্রচারিত বংশজ ধারাবাহিকে কোয়েল বর্মা চরিত্রে অভিনয় করতে।\n\n\n== চলচ্চিত্র তালিকা ==\n\n\n=== টেলিভিশন ===\n\n\n== তথ্যসূত্র =="}