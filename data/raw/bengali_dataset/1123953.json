{"pageid": 1123953, "title": "মানেকনাথ", "url": "https://bn.wikipedia.org/wiki?curid=1123953", "content": "বাবা মানেকনাথ খ্রিষ্টিয় ১৫ শতকের কিংবদন্তি হিন্দু সাধু ছিলেন যিনি বর্তমান ভারতের গুজরাত রাজ্যের আহমেদাবাদ শহরের কাছে সবরমতী নদীর তীরে বসবাস করতেন।\n\n\n== কিংবদন্তি ==\n১৪১১ সালে সাধু মানেকনাথ বাধা দেন এবং আহমদ শাহ প্রথমকে ভাদ্র দুর্গ নির্মাণে সহায়তা করেন। দুর্গের দেয়াল নির্মাণের সময় তিনি দিনের বেলা একটি মাদুর বুনতেন, তারপরে তিনি রাতে মাদুরের বুনন খুলে ফেলতেন এবং যাদুর প্রভাবে দেয়াল ভেঙে পড়ে। যখন এটি আবিষ্কৃত হয়, নিজের ক্ষমতা প্রমাণের জন্য তাঁকে আমন্ত্রণ জানানো হয়েছিল। নিজেকে একটি কেটলিতে আবদ্ধ করে আহমেদ শাহের কাছে তাঁর ক্ষমতার প্রমাণ দিতে হয়েছিল। মানেকনাথ এটি করার পর, আহমদ শাহ কেটলির মুখ বন্ধ করে দিয়েছিলেন। অন্য এক বিবরণ অনুযায়ী, তিনি রাজাকে দুর্গ নির্মাণ করার জায়গাটি সনাক্ত করতে সাহায্য করেছিলেন, এবং সেখানে দুর্গ নির্মাণ শুরু হয়েছিল। শহরের দেয়ালের স্থপতি আহমেদ খাট্টু তাঁর পরামর্শে শহর সৃষ্টির বিন্যাসের পরিবর্তন করেন। তাঁকে জীবন্ত কবর দেওয়া হয়েছিল, অথবা অন্য মতে যখন সবরমতী নদী ফার্নান্দেজ সেতুর নিচ দিয়ে শহরের মধ্য দিয়ে যাচ্ছিল, তিনি নদী দ্বীপে সমাধি নিয়েছিলেন। \n\n\n== নামকরণ ==\nশহরের প্রথম চতুর্থাংশ, মানেক চকের নামকরণ তাঁর নামে করা হয়েছে। পরিবারের মতে, মানেক বুর্জ হল সেই জায়গা, যেখান থেকে শহরের নির্মাণ শুরু হয়েছিল। সেখানে তাঁর স্মৃতি মন্দিরটি অবস্থিত। তাঁর নামে নামকরণ করা দুর্গের প্রথম বুরুজ, মানেক বুর্জ, এলিস সেতুর পূর্ব প্রান্তে অবস্থিত।\n\n\n== পুজো ও মন্দির ==\nউত্তর ও মধ্য গুজরাতে সাধু মানেকনাথ পূজিত হন। খেড়া জেলার থাসরার কাছে ভরথারিতেও তাঁর স্মৃতিসৌধ রয়েছে, সেখানে তাঁকে নিজের ঘোড়ায় উপবিষ্ট দেখানো হয়েছে এবং তাঁকে গ্রামের পৃষ্ঠপোষক হিসেবে বিবেচনা করা হয়। বনসকাঁথা জেলার দন্তার লাটোলে তাঁর একটি মন্দির রয়েছে। পাহাড়ের পাদদেশে একটি গুহার কাছে এটি অবস্থিত, এখানে সাধু ধ্যান করেছিলেন বলে বিশ্বাস করা হয়।\n\n\n== বংশধর ==\nগত ৬০০ বছর ধরে, বাবা মানেকনাথের বংশধর, বিজয়াদশমীর দিন মানেক বুর্জে পতাকা উত্তোলন করেন। মহন্ত ঘনশ্যামনাথ, এই সাধকের ১২ তম প্রজন্মের বংশধর, তিনি মন্দিরে পূজা করেন এবং প্রতি বছর শহরের প্রতিষ্ঠা দিবসে ও বিজয়াদশমীতে মানেক বুর্জে পতাকা উত্তোলন করেন।\n\n\n== তথ্যসূত্র =="}