{"pageid": 1366675, "title": "গ্লোবাল নিউজ: বিসি ১", "url": "https://bn.wikipedia.org/wiki?curid=1366675", "content": "গ্লোবাল নিউজ: বিসি ১ (বেশিরভাগ বিসি ১ নামে পরিচিত) কোরাস এন্টারটেইনমেন্টের মালিকানাধীন একটি কানাডীয় ইংরেজি ভাষার বিশেষত্ব চ্যানেল যা কোরাসের গ্লোবাল টেলিভিশন নেটওয়ার্কের ভ্যানকুভার মালিকানাধীন-এবং-পরিচালিত কেন্দ্র সিএইচএএন-ডিটি (গ্লোবাল বিসি) এর সাথে পরিচালিত। চ্যানেলটি বেশিরভাগ ব্রিটিশ কলাম্বিয়া প্রদেশের জন্য স্থানীয় সংবাদ সম্প্রচার করে। চ্যানেলটির ব্র্যান্ডিং গ্লোবাল নেটওয়ার্ক এবং এর সংবাদ বিভাগ গ্লোবাল নিউজ থেকে নেওয়া। এটি বার্নাবিতে অবস্থিত ৭৮৫০ এন্টারপ্রাইজ সড়কে (লেক সিটি ওয়ে স্কাইট্রেন স্টেশনের ওপারে) সিএইচএএন-ডিটির স্টুডিও থেকে সম্প্রচার করে।\n\n\n== ইতিহাস ==\n২০১২ সালের ১১ জানুয়ারিতে শ মিডিয়া ব্রিটিশ কলাম্বিয়া প্রদেশের জন্য (অন্টারিওর বাহিরে অবস্থিত কানাডার প্রথম আঞ্চলিক সংবাদ টেলিভিশন চ্যানেল) একটি ২৪-ঘণ্টার আঞ্চলিক সংবাদ চ্যানেল উদ্বোধন করার উদ্দেশ্য ঘোষণা করে, যা গ্লোবালের ভ্যানকুভার কেন্দ্র সিএইচএএন-ডিটি এর সাথে পরিচালিত হবে, ২০১২ সালের গ্রীষ্মে প্রত্যাশিত উদ্বোধনের তারিখ সহ।\n২০১২ সালের ২০ জুলাইতে \"বিসি গ্লোবাল নিউজ\" নামে কানাডীয় রেডিও-টেলিভিশন ও টেলিযোগাযোগ কমিশন চ্যানেলটিকে সম্প্রচার করার অনুমতি দেয়। এটিকে বর্ণিত করা হয়, \"ভ্যাঙ্কুভার/ভিক্টোরিয়া সম্প্রসারিত মার্কেটের উপর বিশেষ ফোকাস সহ একটি আঞ্চলিক, ইংরেজি ভাষার বিশেষত্ব বিষয়শ্রেণী খ পরিষেবা যা ব্রিটিশ কলাম্বিয়ার বাসিন্দাদের পরিবেশন করার জন্য উত্সর্গীকৃত স্থানীয় এবং আঞ্চলিক সংবাদ, ট্রাফিক, আবহাওয়া, ব্যবসা, খেলাধুলা এবং বিনোদন তথ্যের মিশ্রণ সরবরাহ করবে, ব্রডকাস্ট ব্যুরো অফ মেজারমেন্ট (বিবিএম) কানাডা দ্বারা সংজ্ঞায়িত।\" একই দিনে শ মিডিয়া নতুন \"গ্লোবাল নিউজ বিসি ১\" নামে ২০১৩ সালের আগের দিকে চ্যানেলটির উদ্বোধনের পরিবর্তিত উদ্দেশ্য ঘোষিত করে।\n\n২০১২ সালের ৩০ আগস্টে ২০১৩ সালের জানুয়ারি মাসে উদ্বোধন হওয়ার প্রত্যাশিত গ্লোবাল নিউজ: বিসি ১ এর ব্যাপারে একটি বিবৃতি পোস্ট করে গ্লোবাল বিসি, দাবি করে যে এটি \"শীর্ষ স্থানীয় এবং আঞ্চলিক সংবাদ নিয়ে প্রদেশ জুড়ে দর্শকদেরকে প্রদান করবে\" এবং \"গ্লোবাল নিউজের ডিজিটাল ফার্স্ট উদ্দেশ্যের একটি গুরুত্বপূর্ণ উপাদান\" হবে। উদ্বোধনটি পরে ২০১৩ সালের ১৪ মার্চ পর্যন্ত স্থগিত করা হয়। চ্যানেলটি প্রাথমিক সম্প্রচার শুরু করে ১৪ মার্চের পিটি সকাল ৮টায় (ইউটিসি দুপুর ২টায়) এবং এক ঘন্টা পর পিটি সকাল ৯টায় এএম/বিসি অনুষ্ঠানের আত্মপ্রকাশের মধ্য দিয়ে আনুষ্ঠানিক সম্প্রচার শুরু করে।\n২০১৬ সালের ১ এপ্রিলে গ্লোবাল নিউজ: বিসি ১ এর মূল কোম্পানি শ মিডিয়া (যাতে আরও রয়েছে মূল নেটওয়ার্ক গ্লোবাল এবং ১৮টি অন্যান্য বিশেষত্ব চ্যানেল) শ এর ভ্রাতৃপ্রতিম কোম্পানি কোরাস এন্টারটেইনমেন্টের কাছে বিক্রি করা হয়, এবং স্টেশনটি ভ্রাতৃপ্রতিম নেটওয়ার্কগুলোর জন্য চারটি আগের থেকে মালিকানাধীন রেডিও স্টেশন পেলো।\n২০২২ সালের অক্টোবরে কোরাস এন্টারটেইনমেন্ট দ্বারা সমস্ত গ্লোবাল নিউজ সম্পত্তির পুনঃব্র্যান্ডের সাথে সাথে চ্যানেলটি একটি নতুন লোগো এবং অন-এয়ার গ্র্যাফিক্স গ্রহণ করে।\n\n\n== বিন্যাস ==\nগ্লোবাল নিউজ বিসি ১ এ রয়েছে এর স্ক্রিনের নিচে এবং ডিন দিকে একটি 'এল-ফ্রেম' ডিসপ্লে যা দিনের শীর্ষ সংবাদ শিরোনাম, আবহাওয়া, ক্রীড়া স্কোর, এবং বাজার সূচক বহন করে, বিক্ষিপ্ত নিয়মিত ব্যানার বিজ্ঞাপন সহ। চ্যানেলটি গ্লোবাল বিসি থেকে স্থানীয় সংবাদ অনুষ্ঠান সিমুলকাস্ট করে সপ্তায় দিনে আট ঘণ্টার জন্য এবং সপ্তাহান্তে ছয় ঘণ্টার জন্য। এদের প্রতিবেদক এবং উপস্থাপক সংবাদ প্রদান করে থাকলেও, চ্যানেলটি ব্রিটিশ কলাম্বিয়ার ওকানাগান অঞ্চলের দর্শকদের জন্য প্রদান করা আর একটি গ্লোবালের মালিকানাধীন-এবং-পরিচালিত কেন্দ্র  গ্লোবাল ওকানাগান দ্বারা পরিচালিত কোনো সংবাদ অনুষ্ঠান সম্প্রচার করেনা। এই পরিবর্তে ওকানাগানের জন্য একটি সংবাদ অনুষ্ঠান সম্প্রচারিত হয় সপ্তাহের দিনে রাত ৯:২৫-এ এবং সপ্তাহান্তে রাত ৯:৩০-এ, বার্নাবি থেকে উপস্থাপন করার জর্ডান আর্মস্ট্রং সহ।\n২০১৫ সালের জানুয়ারি মাসে বিসি১ এর অন-স্ক্রিন বাগ গ্র্যাফিক্স সাদা এবং নীল রঙে পরিবর্তন করে। স্ক্রিনের ডান দিকে এটি ট্রাফিক ক্যামেরা এবং সরাসরি ট্রাফিক ফিড দেখায়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nগ্লোবাল বিসি"}