{"pageid": 1484937, "title": "মাইকেল ডিন উডফোর্ড", "url": "https://bn.wikipedia.org/wiki?curid=1484937", "content": "মাইকেল ডিন উডফোর্ড (ইংরেজি: Michael Dean Woodford, জন্ম ১৯৫৫) একজন মার্কিন সামষ্টিক অর্থনীতিবিদ ও মুদ্রাতাত্ত্বিক। তিনি বর্তমানে মার্কিন যুক্তরাষ্ট্রের কলাম্বিয়া বিশ্ববিদ্যালয়ে অধ্যাপনা করছেন।\n\n\n== উচ্চশিক্ষায়তনিক কর্মজীবন ==\nউডফোর্ড শিকাগো বিশ্ববিদ্যালয় থেকে ১৯৭৭ সালে কলাবিদ্যায় স্নাতক (ব্যাচেলর অভ আর্টস) উপাধি লাভ অরেন। এরপর ১৯৮০ সালে তিনি ইয়েল আইন শিক্ষা প্রতিষ্ঠান থেকে জুরিস ডক্টর অর্থাৎ আইনবিদ্যায় ডক্টর উপাধি অর্জন করেন। অতঃপর তিনি ১৯৮৩ সালে ম্যাসাচুসেটস ইনস্টিটিউট অভ টেকনোলজি থেকে অর্থনীতিতে ডক্টরেট উপাধি অর্জন করেন।\nতিনি কলাম্বিয়া বিশ্ববিদ্যালয়ে শিক্ষকতা জীবন শুরু করেন।  এরপর তিনি শিকাগো বিশ্ববিদ্যালয় ও প্রিন্সটন বিশ্ববিদ্যালয়ে শিক্ষকতা করে ২০০৪ সালে আবার কলাম্বিয়া বিশ্ববিদ্যালয়ে ফেরত আসেন এবং জন বেটস ক্লার্ক চেয়ার বা বিশিষ্ট অধ্যাপক হিসেবে যোগ দেন। তিনি জন ডি ও ক্যাথারিন টি ম্যাকার্থার ফাউন্ডেশন পুরস্কার গবেষণা বৃত্তি লাভ করেন, যা ১৯৮১ থেকে ১৯৮৬ সাল পর্যন্ত তাঁর গবেষণার অর্থায়ন করে। ২০০৭ সালে তিনি ডয়চে ব্যাংক পুরস্কার লাভ করেন।\nউডফোর্ড প্রারম্ভিকভাবে সৌরকলঙ্ক ভারসাম্যসমূহ ও ত্রুটিপূর্ণ প্রতিযোগিতার উপর দৃষ্টি নিবদ্ধ করেন। পরবর্তীতে তিনি আঠালো দাম সামষ্টিক অর্থনৈতিক প্রতিমানের উপরে গবেষণা শুরু করেন। তখন থেকে তিনি ঐ পরিকাঠামোটি ব্যবহার করে মুদ্রানীতি সংক্রান্ত বিভিন্ন  বিষয় অধ্যয়ন করেছেন, সুদের হার-ভিত্তিক নীতির পক্ষে ওকালতি করেছেন এবং উইকসেলের নীতিগুলির সাথে তাঁর গবেষণাকর্ম সমন্বিত করেছেন। \n\n\n== তথ্যসূত্র ==\n\n\n== বহিঃসংযোগ ==\nMichael Woodford's homepage at Columbia University\nMichael Woodford  2007 winner of the Deutsche Bank Prize in Financial Economics\nটেমপ্লেট:Keynesians"}