{"pageid": 1337756, "title": "কৃষ্ণবেণী (অভিনেত্রী)", "url": "https://bn.wikipedia.org/wiki?curid=1337756", "content": "চিত্তাজাল্লু কৃষ্ণবেণী (জন্ম ২৪ ডিসেম্বর ১৯২৪) সি. কৃষ্ণবেণী বা শুধু কৃষ্ণবেণী নামেও পরিচিত। বহুমুখী প্রতিভাধারী এই ভারতীয় মহিলা একাধারে একজন তেলুগু সিনেমার অভিনেত্রী, প্রযোজক এবং গায়ক।\n\n\n== জীবনী ও কাজ ==\nকৃষ্ণবেণী জন্মসুত্রে ভারতের অন্ধ্রপ্রদেশ রাজ্যের পশ্চিম গোদাবরী জেলার পানগিডির বাসিন্দা। চলচ্চিত্র জগতে আসার আগে তিনি একজন নাট্য শিল্পী ছিলেন। সতী অনসূয়া ছবিতে শিশুশিল্পী হিসাবে অভিনয় করে তিনি চলচ্চিত্র জগতে তার যাত্রা শুরু করেন। তখন তার বয়স ছিল মাত্র ১০ বছর।  সতী অনসূয়া ১৯৫৩ সালে মুক্তি পায়। তার বাবা কৃষ্ণা রাও একজন ডাক্তার ছিলেন। ১৯৩৯ সালে তিনি চেন্নাইতে চলে আসেন কারণ তিনি তেলুগু ছবিতে অভিনয়ের জন্য বেশ কিছু প্রস্তাব পেতে শুরু করেছিলেন। তিনি তামিলের মতো অন্যান্য ভাষার চলচ্চিত্রেও অভিনয় করেছেন। তিনি কচ দেবযানী (১৯৩৮), গোল্লাভামা (১৯৪৭), মদালসা (১৯৪৮) এবং মনদেশম (১৯৪৯) এর মতো ছবিতে অভিনয় করেছেন।\nতিনি ১৯৩৯ সালে মির্জাপুরম -এর জমিদারকে বিয়ে করেন। তিনি চেন্নাইতে তার স্বামীর শোভানাচালা স্টুডিওতে প্রযোজনা ও চলচ্চিত্র নির্মাণের সাথে সক্রিয়ভাবে জড়িত হন। তার স্বামীর চলচ্চিত্র প্রযোজনা কোম্পানির নাম প্রথমে ছিল জয়া স্টুডিও, যা পরে পরিবর্তিত হয়ে হয় শোভানাচালা স্টুডিও। প্রযোজক হিসাবে তার তেলুগু চলচ্চিত্র মনদেশম (১৯৪৯) এ বেশ কিছু অসামান্য চলচ্চিত্র ব্যক্তিত্বের অভিনয় জগতে আত্মপ্রকাশ ঘটেছিল। মনদেশম -এ অভিনেতা এন টি রামা রাও অভিনয় করেছিলেন। ঘন্টশালা ভেঙ্কটেশ্বর রাও ছিলেন সঙ্গীত পরিচালক এবং পি লীলা সিনেমার জন্য গান গেয়েছিলেন। মনদেশম বাংলা উপন্যাস বিপ্রদাস অবলম্বনে নির্মিত।\n\n\n== তথ্যসূত্র =="}