{"pageid": 1449510, "title": "কুষ্টিয়া পুলিশ লাইনস বধ্যভূমি", "url": "https://bn.wikipedia.org/wiki?curid=1449510", "content": "কুষ্টিয়া পুলিশ লাইনস বধ্যভূমি কুষ্টিয়া শহরে অবস্থিত একটি বধ্যভূমি। বাংলাদেশের স্বাধীনতা যুদ্ধের সময় কুষ্টিয়া পুলিশ লাইনস বৃহত্তর কুষ্টিয়া জেলার মধ্যে পাকিস্তানি সেনাবাহিনীর একটি অন্যতম ঘাঁটি ছিল।\n\n\n== অবস্থান ==\nবধ্যভূমিটি কুষ্টিয়া শহরের মজমপুর এলাকায় কুষ্টিয়া পুলিশ লাইসনে অবস্থিত।\n\n\n== ইতিহাস ==\n১৯৭১ সালের ২৬ মার্চে যশোরথেকে মেজর শোয়েব-এর নেতৃত্বে ২৭ বালচু রেজিমেন্ট-এর প্রায় দুইশ পাকিস্তানি সৈন্য এসে কুষ্টিয়া জিলা স্কুল, কুষ্টিয়া পুলিশ লাইনস ও আড়য়াপড়ায় ওয়ারলের্স কার্যালয়ে ঘাটি স্থাপন করে।\nপাক-সেনারা বিহারী ও রাজাকারদের সহায়তায় সন্দেহভাজন বাঙালিদের কুষ্টিয়া পুলিশ লাইনসে ধরে নিয়ে আসতো। ধরে এনে তাদের উপর অকথ্য নির্যাতন চালাত। পা ঝুলিয়ে প্রহার করা হতো, হাত-পায়ের আঙুলে আলপিন ঢুকিয়ে দেওয়া হতো। যাঁদের হত্যা করার সিদ্ধান্ত নেওয়া হতো, তাদেরকে রাজাকার ও বিহারীদের কাছে হস্তান্তর করত। এসব মানুষকে নিয়ে যাওয়া হতো পার্শ্ববর্তী রেললাইনের নির্জন স্থানে। তারপর তারা গুলি চালিয়ে, জবাই করে হত্যা করতো।\n\n\n== তথ্যসূত্র =="}