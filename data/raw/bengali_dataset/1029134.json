{"pageid": 1029134, "title": "সমগ্র বিজ্ঞান", "url": "https://bn.wikipedia.org/wiki?curid=1029134", "content": "সমগ্র বিজ্ঞান (ইংরেজিতে Omics \"ওমিক্‌স্‌\") পারিভাষিক শব্দের অন্তে ব্যবহৃত একটি শব্দাংশ, যা দিয়ে বিজ্ঞান, বিশেষত জীববিজ্ঞানের এমন কিছু শাখা বা ক্ষেত্রকে বোঝায় যে শাখাগুলির নামের শেষে বা অন্তে \"-সমগ্র বিজ্ঞান\" কথাটি যুক্ত থাকে, যেমন বংশাণুসমগ্র বিজ্ঞান (জিনোমিকস), প্রতিলিপিসমগ্র বিজ্ঞান (ট্রান্সক্রিপ্টোমিকস), প্রোটিনসমগ্র বিজ্ঞান (প্রোটিওমিকস), ক্ষুদ্রাণুসমগ্র বিজ্ঞান (মেটাবোলোমিকস), শারীরবৃত্তীয় প্রক্রিয়াসমগ্র বিজ্ঞান (ফিজিওমিকস), অঙ্গসংস্থানিক বৈশিষ্ট্যসমগ্র বিজ্ঞান (মর্ফোমিকস), বহির্বৈশিষ্ট্যসমগ্র বিজ্ঞান (ফেনোমিকস), ইত্যাদি। সমগ্র বিজ্ঞানগুলির লক্ষ্য হলো জৈব অণুসমূহের গোষ্ঠীসমূহের সামষ্টিক চরিত্রায়ন ও পরিমাপন যা থেকে এক বা একাধিক জীবদেহের গঠন-কাঠামো, কার্য ও অণুসমূহের অভ্যন্তরীণ গতিবিদ্যা সম্পর্কে জ্ঞানার্জন করা সম্ভব।\n-সমগ্র বা -ওম (ইংরেজি -ome) নামের অন্তবাচক পরিভাষাংশটি দিয়ে ঐসব ক্ষেত্রে অধীত বিষয়বস্তুকে নির্দেশ করা হয়, যেমন বংশাণুসমগ্র (জিনোম), প্রোটিনসমগ্র (প্রোটিওম), প্রতিলিপিসমগ্র (ট্রান্সক্রিপ্টোম), ক্ষুদ্রাণুসমগ্র (মেটাবোলোম), শারীরবৃত্তীয় প্রক্রিয়াসমগ্র (ফিজিওম), অঙ্গসংস্থানিক বৈশিষ্ট্যসমগ্র (মর্ফোম), বহির্বৈশিষ্ট্যসমগ্র (ফেনোম), ইত্যাদি।\n\n\n== তথ্যসূত্র =="}