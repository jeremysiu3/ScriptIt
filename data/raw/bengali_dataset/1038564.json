{"pageid": 1038564, "title": "বলসরবক্কম", "url": "https://bn.wikipedia.org/wiki?curid=1038564", "content": "বলসরবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি মূলত পশ্চিম চেন্নাইয়ের একটি আবাসিক লোকালয়৷ পুন্তমল্লী থেকে ১৫ কিলোমিটার দূরে মাদুরবায়ল-পুন্তমল্লী তালুকদ্বয়ের সীমার মধ্যে চেন্নাইয়ের অন্যতম প্রধান সড়ক আর্কট রোডের ওপর এটি অবস্থিত৷ এটি মাদুরবায়ল বিধানসভা কেন্দ্রের অন্তর্গত৷ ২০১১ খ্রিস্টাব্দের অক্টোবর মাসে বলসরবক্কম পুরসভা চেন্নাই নগর নাগমের ১১ নং জোনের ১৪৯ ও ১৫২ নং ওয়ার্ডের অন্তর্ভুক্ত হয়৷\n\n\n== ইতিহাস ==\nদ্বিতীয় বিশ্বযুদ্ধ চলাকালীন বলসরবক্কমে প্রথম পরিকল্পিত আবাসিক উপনীবেশ তৈরির পরিকল্পনা গ্রহণ করা হয়৷ এর পূর্বে এটি মাদ্রাজ প্রেসিডেন্সির চিঙ্গলপৎ জেলার সঈদাপেট তালুকের একটি ছোট গ্রাম ছিল৷ দুর্গম হওয়ার কারণে ১৯৮০ অবধি এখানে ধীরগতিতে উন্নতি সাধন হতে থাকে৷ আর্কট রোডের প্রান্তবর্তী হওয়ার তৎপরবর্তীকালে উন্নয়নে গতি আসে৷\n\n\n== ভূগোল ==\nবলসরবক্কম লোকালয়কে কেন্দ্র করে রয়েছে আলবক্কম, রামাপুরম, পোরূর ও আলোয়ারতিরুনগর৷\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে বলসরবক্কমে জনসংখ্যা ছিল ৪৭,৩৭৮ জন৷ প্রতি হাজার পুরুষে নারী ১০০৪ জন৷ ছয় বছর অনূর্ধ্ব শিশু সংখ্যা ৪,৬৯৬ জন, যার মধ্যে শিশুপুত্র ২,৪৩৯ ও শিশুকন্যা ২,২৫৭ জন৷ তফসিলি জাতি ও তফসিলি উপজাতি সংখ্যার অনুপাত মোট জনসংখ্যাহ ৭.০১ ও ০.০৯ শতাংশ৷ বলসরবক্কমের সাক্ষরতার হার ৮৬.৩৯ শতাংশ৷ পুরসভায় মোট পরিবার সংখ্যা ১২,২৭৮টি৷ মোট শ্রমজীবীর সংখ্যা ১৮,৪৮৫ জন, যার মধ্যে কৃষক ১১৭ জন, মূল কৃষিজীবী ৭৫ জন গৃহস্থলী সংক্রান্ত শ্রমজীবী ৩৩৮ জন, অন্যান্য শ্রমজীবী ১৬,৩৭৯ জন। মোট প্রান্তিক শ্রমজীবী সংখ্যা ১,৫৭৬ জন, যার মধ্যে প্রান্তিক কৃষক ২৯ জন, প্রান্তিক কৃষিজীবী ১৪ জন, প্রান্তিক গৃহস্থলী সংক্রান্ত শ্রমজীবী ৫৮ জন, অন্যান্য প্রান্তিক শ্রমজীবী ১,৪৭৫ জন।\n\n\n== তথ্যসূত্র =="}