{"pageid": 1330193, "title": "মাকসুদা আক্তার", "url": "https://bn.wikipedia.org/wiki?curid=1330193", "content": "মাকসুদা আক্তার একজন বাংলাদেশী পেশাগত নারী শরীরচর্চাবিদ।  ২০১৯ সালে জাতীয় শরীর গঠন প্রতিযোগিতায় প্রথম রানার আপ হন ও ২০২১ সালে জাতীয় শরীর গঠন প্রতিযোগিতায় প্রথম হন।  এছাড়া তিনি ভারতের মুম্বাইয়ে আইএইচএফ অলিম্পিয়া প্রতিযোগিতায় পদক জয় লাভ করেছিলেন।  এই আসরে প্রাথমিক বাছাই থেকে সেরা আটে থাকা মাকসুদা তৃতীয় রানার্সআপ হয়েছেন। দুবাই মাসল শো-তে অংশ নিয়ে তিনি সেখানে পদক জয়লাভ করেন।\nবাংলাদেশ নৌবাহিনী স্কুল এন্ড কলেজ থেকে উচ্চমাধ্যমিক পরীক্ষায় অংশগ্রহণ করেন মাকসুদা। এরপর টেক্সটাইল ডিজাইনে পোস্ট গ্র্যাজুয়েশন করতে ২০১৭ সালে ভারতের পাঞ্জাব যান। সেখানে পড়াশোনার পাশাপাশি নিয়মিত জিম করতেন নারী এই শরীরচর্চাবিদ। \nবর্তমানে তিনি জিম প্রশিক্ষক হয়ে কাজ করেন। \n\n\n== পুরস্কার ==\nস্বর্ণপদক, জাতীয় শরীর গঠন প্রতিযোগিতা, ২০২১\nরৌপ্যপদক, জাতীয় শরীর গঠন প্রতিযোগিতা, ২০১৯\nবর্ষসেরা বডি বিল্ডার, বিএসপিএ \nতৃতীয় রানার্সআপ, আইএইচএফএফ অলিম্পিয়া অ্যামেচার বডিবিল্ডিং, মুম্বাই, ভারত \nশিরোপা, বঙ্গবন্ধু বাংলাদেশ গেমসের নারী ইভেন্ট (উন্মুক্ত শ্রেণি)\n\n\n== তথ্যসূত্র =="}