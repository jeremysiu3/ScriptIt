{"pageid": 1421318, "title": "কালো নুনিয়া চাল", "url": "https://bn.wikipedia.org/wiki?curid=1421318", "content": "উত্তরবঙ্গের ধানের রাজা  বলে পরিচিত কালো নুনিয়ার কদর বিশ্বজুড়ে। প্রচুর পরিমাণে চাষ হয় না। তাই চাহিদা আরও বেশি। কালো নুনিয়া স্বাদে-গন্ধে ইতিমধ্যেই মাত করেছে রসনাপ্রেমীদের। এই চাল উত্তরবঙ্গের কিছু এলাকা ছাড়া তেমন চাষ হয় না। এখানকার কালো নুনিয়াই পরীক্ষাগতভাবে সেরা বলে প্রমাণিত বিভিন্ন গবেষণায়। দীর্ঘ বছর ধরে উৎপাদন হয়ে আসলেও এই ধানের স্বীকৃতি ছিল না। তাই আরও কয়েকটি চালের সঙ্গে প্রায় ২ বছর আগে জিআই ট্যাগের জন্য আবেদন জানানো হয়েছিল কালো নুনিয়ারও। অবশেষে সেই স্বীকৃতি এল। তাতে খুশি উত্তরবঙ্গ বিশেষ করে কোচবিহার জেলার মানুষ। কারণ সবচেয়ে বেশি কালো নুনিয়া হয় কোচবিহারেই। এরপরেই জলপাইগুড়িতেও এই চাল হয় প্রচুর পরিমাণে।\nগোবিন্দভোগ, তুলাইপাঞ্জি চাল ‘জিআই’ স্বীকৃতি পেয়েছিল আগেই। এ বার সে তালিকায় যুক্ত হল উত্তরবঙ্গের ‘ধানের রাজা’ কালো নুনিয়াও। উত্তরবঙ্গ কৃষি বিশ্ববিদ্যালয় ও স্টেট এগ্রিকালচারাল ম্যানেজমেন্ট অ্যান্ড এক্সটেনশন ট্রেনিং ইনস্টিটিউটের তরফে ‘জিওগ্রাফিকাল ইন্ডিকেশন’ বা ‘জিআই’ স্বীকৃতির জন্য আবেদন জানান হয়েছিল। দীর্ঘ অপেক্ষার পরে, সে স্বীকৃতি মিলেছে। নতুন বছরের শুরুতে ওই স্বীকৃতিতে আশার আলো দেখছেন উত্তরের কৃষি মহলের অনেকেই।\nউত্তরবঙ্গ কৃষি বিশ্ববিদ্যালয়ের বীজ বিজ্ঞান ও প্রযুক্তি বিভাগের অধ্যাপক বিধান রায় সংবাদমাধ্যমকে জানিয়েছেন “পাঁচ বছর আগে থেকেই কালো নুনিয়ার জিআই স্বীকৃতির চেষ্টা হচ্ছিল। গোবিন্দভোগ, তুলাইপাঞ্জির মতো কালো নুনিয়া চাল এক গুরুত্বপূর্ণ তালিকায় যুক্ত হল।\n\n\n== তথ্যসূত্র =="}