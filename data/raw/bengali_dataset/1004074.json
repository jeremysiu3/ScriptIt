{"pageid": 1004074, "title": "টাটা স্টিল", "url": "https://bn.wikipedia.org/wiki?curid=1004074", "content": "টাটা স্টিল লিমিটেড ঝাড়খণ্ডের জামশেদপুরে অবস্থিত একটি ভারতীয় বহুজাতিক ইস্পাত তৈরির সংস্থা এবং এর সদর দফতর ভারতের পশ্চিমবঙ্গ রাজ্যের কলকাতায় অবস্থিত। এটি টাটা গোষ্ঠীর একটি সহায়ক সংস্থা।\nপূর্বে টাটা আয়রন ও স্টিল কোম্পানি লিমিটেড (টিআইএসসিও) নামে পরিচিত ছিল। টাটা স্টিল বিশ্বের শীর্ষ ইস্পাত উৎপাদনকারী সংস্থাগুলির মধ্যে একটি। সংস্থাটির বার্ষিক ৩৪ মিলিয়ন টন অপরিশোধিত ইস্পাত উৎপাদনের ক্ষমতা রয়েছে। এটি বিশ্বের অন্যতম ভৌগলিকভাবে বৈচিত্র্যযুক্ত ইস্পাত উৎপাদক সংস্থা এবং সারা বিশ্বে বাণিজ্যিক পরিচালনা ও উপস্থিতি রয়েছে। গোষ্ঠীটি (এসইএ পরিচালনা বাদে) ২০২০ সালের ৩১ শে মার্চ শেষ হওয়া আর্থিক বছরে একীভূত আয় সিসাবে ১৯.৭বিলিয়ন মার্কিন ডলার নথিভুক্ত করে। এটি সেলের পরে বার্ষিক ১৩ মিলিয়ন টন উৎপাদনক্ষমতার সাথে ভারতের দ্বিতীয় বৃহত্তম ইস্পাত সংস্থা (দেশীয় উৎপাদন অনুযায়ী পরিমাপ করা হয়)।\nটাটা স্টিল ভারত, নেদারল্যান্ডস ও যুক্তরাজ্যের মূল পরিচালনা সহ ২৬ টি দেশে কাজ করে এবং প্রায় ৮০,০০০ লোককে নিয়োগ দেয়। এর বৃহত্তম উৎপাদন কেন্দ্রটি (১০ এমটিপিএ ক্ষমতা) ঝাড়খণ্ডের জামশেদপুরে অবস্থিত। টাটা স্টিল ২০০৭ সালে যুক্তরাজ্য ভিত্তিক ইস্পাত প্রস্তুতকারক করুসকে অধিগ্রহণ করে। এটি বিশ্বের বৃহত্তম কর্পোরেশনগুলির মধ্যে ২০১৪ ফরচুন গ্লোবাল ৫০০ র‌্যাঙ্কিংয়ে ৪৮৬তম স্থান অর্জন করে। ব্র্যান্ড ফিনান্স অনুসারে এটি ২০১৩ সালের সপ্তম সর্বাধিক মূল্যবান ভারতীয় ব্র্যান্ড।\n২০১৯ সালের জুলাই মাসে “টাটা স্টিল কলিঙ্গনগর”কে (টিএসকে) বিশ্ব অর্থনৈতিক ফোরামের (ডব্লিউইএফ) গ্লোবাল লাইট হাউস নেটওয়ার্কের তালিকায় অন্তর্ভুক্ত করা হয়।\n\n\n== তথ্যসূত্র ==\n\n\n== বহিঃসংযোগ =="}