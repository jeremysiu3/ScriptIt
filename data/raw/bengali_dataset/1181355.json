{"pageid": 1181355, "title": "জামালউদ্দীন আহমদ", "url": "https://bn.wikipedia.org/wiki?curid=1181355", "content": "জামালউদ্দীন আহমদ একজন বাংলাদেশী রসায়নবিদ। তিনি চট্টগ্রাম বিশ্ববিদ্যালয়ের (চবি) রসায়ন বিভাগের অবসরপ্রাপ্ত অধ্যাপক এবং ফেনীতে অবস্থিত বেসরকারি বিশ্ববিদ্যালয়, ফেনী বিশ্ববিদ্যালয়ের তৃতীয় উপাচার্য।\n\n\n== জন্ম ==\nতিনি ১৯৫৫ সালে ব্রাহ্মণবাড়িয়া জেলায় জন্মগ্রহণ করেন।\n\n\n== শিক্ষাজীবন ==\nজামালউদ্দীন চট্টগ্রাম বিশ্ববিদ্যালয়ের রসায়ন বিভাগ থেকে থেকে ১৯৭৬ সালে স্নাতক ও ১৯৭৭ সালে স্নাতকোত্তর ডিগ্রি লাভ করেন। তিনি যুক্তরাজ্য থেকে চার্টার্ড কেমিস্ট হিসেবে এমফিল এবং ভারতের যাদবপুর বিশ্ববিদ্যালয় থেকে ১৯৯০ সালে বিশ্লেষণীয় ও পরিবেশ রসায়নে পিএইচডি ডিগ্রি অর্জন করেন।\n\n\n== কর্মজীবন ==\nজামালউদ্দীন আহমদ চট্টগ্রাম বিশ্ববিদ্যালয়ের রসায়ন বিভাগে ১৯৮১ সালে প্রভাষক হিসেবে শিক্ষকতা শুরু করেন এবং ২০২০ সালে অধ্যাপক হিসেবে অবসর লাভ করেন। অধ্যাপনার পাশাপাশি তিনি চবির রসায়ন বিভাগের সভাপতি এবং ইন-অর্গানিক কেমিস্ট্রির শাখা প্রধান হিসেবেও দায়িত্ব পালন করেন।\nতিনি ২০২২ সালের ১৪ অক্টোবর ফেনীতে অবস্থিত বেসরকারি বিশ্ববিদ্যালয়, ফেনী বিশ্ববিদ্যালয়ের তৃতীয় উপাচার্য হিসেবে দায়িত্বভার গ্রহণ করেন।\n\n\n== প্রকাশনা ==\nতার গবেষণা ও প্রকাশনার সংখ্যা ২৪০টির বেশি।\n\n\n== তথ্যসূত্র =="}