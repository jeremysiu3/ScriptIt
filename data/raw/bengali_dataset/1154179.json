{"pageid": 1154179, "title": "বেলিয়ল কলেজ, অক্সফোর্ড", "url": "https://bn.wikipedia.org/wiki?curid=1154179", "content": "বেলিয়ল কলেজ () হল ইংল্যান্ডের অক্সফোর্ড বিশ্ববিদ্যালয়ের অন্যতম সদস্য কলেজ। এটি অক্সফোর্ডের প্রাচীনতম কলেজগুলির একটি। ১২৬৩ খ্রিস্টাব্দে ডারহ্যাম কাউন্টির বার্নার্ড দুর্গের মালিক প্রথম জন ডে বেলিয়ল এই কলেজ প্রতিষ্ঠা করেন। প্রতিষ্ঠার জন্য প্রয়োজনীয় অর্থসাহায্যও তিনিই করেছিলেন। ১২৬৮ সালে ডে বেলিয়লের মৃত্যুর পর তাঁর বিধবা পত্নী ডার্ভোরভিলাও আরও অনুদান দিয়ে এবং বিধি প্রণয়ন করে কলেজ প্রতিষ্ঠার কাজ সম্পূর্ণ করতে সহায়তা করেন। উল্লেখ্য, ডার্ভোরভিলার বিষয়সম্পত্তির পরিমাণ তাঁর স্বামীর চেয়ে অনেক বেশি ছিল। তাঁকেও এই কলেজে সহ-প্রতিষ্ঠাতা মনে করা হয়।\nএই কলেজের প্রাক্তন শিক্ষার্থীদের মধ্যে রয়েছেন যুক্তরাষ্ট্রের বর্তমান প্রধানমন্ত্রী বরিস জনসন, তিনজন প্রাক্তন প্রধানমন্ত্রী (এইচ. এইচ. এইচ. অ্যাসকুইথ, হ্যারোল্ড ম্যাকমিলান ও এডওয়ার্ড হিথ), নরওয়ের পঞ্চম হারাল্ড, জাপানের সম্রাজ্ঞী মাসাকো, পাঁচ নোবেল বিজয়ী, বেশ কয়েকজন লর্ডস অফ অ্যাপিল ইন অর্ডিনারি ও বহু-সংখ্যক সাহিত্যিক ও দার্শনিক। শেষোক্ত দুই শ্রেণির বুদ্ধিজীবীদের মধ্যে উল্লেখযোগ্যেরা হলেন শোঘি এফেন্দি, অ্যাডাম স্মিথ, গেরার্ড ম্যানলি হপকিনস ও অলডাস হাক্সলি। বাইবেলের ইংরেজি অনুবাদক জন ওয়েক্লিফ ১৩৬০-এর দশকে এই কলেজের মাস্টার ছিলেন।\n\n\n== তথ্যসূত্র ==\n\n\n== আরও পড়ুন ==\nJones, John (২০০৫)। Balliol College: a history (2nd, revised সংস্করণ)। Oxford: Oxford University Press। আইএসবিএন 9780199201815। \n\n\n== বহিঃসংযোগ ==\n\nBalliol College\nJunior Common Room (undergraduate students)\nMiddle Common Room (graduate students)\nA virtual tour of Balliol College (360° photographs)  ওয়েব্যাক মেশিনে আর্কাইভকৃত ১১ জানুয়ারি ২০১০ তারিখে\nBalliol College Dining Hall (zoomable image)\nBalliol College History & Archives\n\nMap sources for বেলিয়ল কলেজ, অক্সফোর্ড"}