{"pageid": 1517939, "title": "বাকেজোরি", "url": "https://bn.wikipedia.org/wiki?curid=1517939", "content": "বাকেজোরি (জাপানি: 化け草履, আক্ষরিক অর্থে \"ভূত স্যান্ডেল\") হল লোককাহিনীর একটি প্রাণী।  এটি জাপানি লোককথায় ইয়োকাই গোষ্ঠীর অন্তর্গত।\n\n\n== বর্ণনা ==\nবাকেজোরিকে একটি ঘোরাফেরা করা স্যান্ডেল হিসেবে বর্ণনা করা হয়। এর দুটি হাত, দুটি পা, কিন্তু মাত্র একটি চোখ রয়েছে। বলা হয়, এটি রাতে বসতবাড়িতে আতঙ্ক সৃষ্টি করে, দৌড়াদৌড়ি করে এবং বারবার উচ্চারণ করে: \"কারারিন, কোরোরিন, কানকোরোরিন, মনাগু মিৎসু নি হা নিনমাই!\" (জাপানি: カラリン、コロリン、カンコロリン、まなぐ三つに歯二ん枚; \"কারারিন, কোরোরিন, কানকোরোরিন! তাদের তিনটি চোখ আর দুটি দাঁত!\")। সম্ভবত এটি তার \"উচ্চ শ্রেণির আত্মীয়\" বিখ্যাত গেটা স্যান্ডেলকে ব্যঙ্গ করে।\n\n\n== পটভূমি ==\nবাকেজোরির নকশার আদল সম্ভবত জোরি থেকে নেওয়া হয়েছে। এটি ব্রোথা চালের খড় দিয়ে তৈরি জাপানের ঐতিহ্যবাহী স্যান্ডেল।\nবাকেজোরি একটি বিশেষ ইয়োকাই গোষ্ঠীর অন্তর্গত এবং এটি তসুকুমোগামি (জাপানি: 付喪神; \"জীবন্ত বস্তু-অপদেবতা\") নামে পরিচিত। জাপানি লোককথা অনুসারে, ঘরোয়া সরঞ্জাম, রান্নার উপকরণ এবং পোশাকসহ বিভিন্ন বস্তু দীর্ঘদিন অবহেলিত বা পরিত্যক্ত থাকলে (প্রায় ১০০ বছর পর) সেগুলো প্রাণ পায় এবং নিজস্ব চেতনা অর্জন করে।\nবাকেজোরিরা সাধারণত মানুষের জন্য ক্ষতিকর নয়। তবে কখনও কখনও তারা কাপড় ছিঁড়ে ফেলতে পারে বা মানুষকে বিরক্ত করতে পারে। তাদের এসব কাজের পেছনে কারণ হতে পারে একঘেয়েমি, হতাশা, প্রতিশোধ বা হিংসা। বেশিরভাগ বাকেজোরি অন্যান্য জীবন্ত গৃহস্থালি সামগ্রী বা পোশাকের সঙ্গে দলবদ্ধ হয় অথবা তারা একা একাই বাড়ি ছেড়ে পালিয়ে যায়।\n\n\n== সূত্র ==\n\n\n== বহির্সংযোগ ==\nসম্পর্কে সংক্ষিপ্ত তথ্য বেক-জোরি এ yokai.com (জাপানি)"}