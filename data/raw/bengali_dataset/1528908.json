{"pageid": 1528908, "title": "দিব্যা জৈন", "url": "https://bn.wikipedia.org/wiki?curid=1528908", "content": "দিব্যা জৈন একজন ভারতীয় সফটওয়্যার ইঞ্জিনিয়ার এবং উদ্যোক্তা। ফরচুন -এর পক্ষ থেকে জৈনকে ডেটা ডোয়েন  সম্বোধনে অভিহিত করা হয়েছে।  দিব্যা বর্তমানে গুগল সংস্থার অন্তর্গত এমএল বিভাগের পরিচালক। পূর্বে তিনি অ্যাডোবিতে এমএল -এর পরিচালক ছিলেন  তিনি আগে বক্স তথ্যপ্রযুক্তি সংস্থায় একজন ডেটা বা তথ্য বিশ্লেষক প্রকৌশলী হিসাবে কাজ করেছেন। \n\n\n== জীবনের প্রথমার্ধ ==\nদিব্যা জৈনের জন্ম ভারতের রুরকিতে।  জৈন আলীগড় বিশ্ববিদ্যালয় থেকে বৈদ্যুতিক প্রকৌশলে স্নাতক ডিগ্রি অর্জন করেছেন এবং সান জোসে স্টেট বিশ্ববিদ্যালয় থেকে কম্পিউটার প্রকৌশলে স্নাতকোত্তর ডিগ্রি অর্জন করেছেন।  তিনি ২০০৩ সালে সান মাইক্রোসিস্টেমসে এবং ২০০৫ সালে কেজিওন সিস্টেমস নামদক একটি স্টার্টআপে কাজ শুরু করেন  জৈন তথ্য বিশ্লেষক (ডেটা অ্যানালাইসিস) সংস্থা, ডি লুপ-এর সহ-প্রতিষ্ঠাতা ছিলেন।  ২০১৩ সালে বক্স সংস্থা ডি লুপ -কে অধিগ্রহন করলে দিব্যা বক্সে তথ্য বিশ্লেষক প্রকৌশলী হিসাবে যোগ দেন।  বক্সে, তিনি মেশিন লার্নিং প্রযুক্তির উপর কাজ করেন। \n\n\n== কর্মজীবন ==\nদিব্যা ২০০৩ সালে সান মাইক্রোসিস্টেমস সংস্থায়  কর্মজীবন শুরু করেন। তারপর ২০০৫ সালে কেজিওন সিস্টেমস নামের একটি স্টার্ট-আপ স্ংস্থায় যোগদান করেন। ২০০৯ সালে, ইএমসি সংস্থা কেজিয়ন সিস্টেমস সংস্থাকে অধিগ্রহণ করে। এইসময় জৈন সমসাময়িক প্রযুক্তিতে আগ্রহী হয়ে সেই বিষয়ে কিছু আনুষ্ঠানিক শিক্ষা গ্রহণের সিদ্ধান্ত নেন এবং স্ট্যানফোর্ড বিশ্ববিদ্যালয় থেকে ডেটা মাইনিং এবং বিশ্লেষণে এক বছরের স্নাতক কোর্স সম্পন্ন করেন। জৈন ২০১১ সালে ইএমসি সংস্থার চাকরী ছেড়ে বেরিয়ে আসেন। এরপর সেই একই বছরের সেপ্টেম্বর মাস পর্যন্ত আরেকটি স্টার্টআপে কাজ করেন এবং তারপর ডিলুপ ইনকর্পোরেটেড প্রতিষ্ঠা করেন।ডি লুপ সংস্থা মূলত ডেটা অ্যানালিটিক্স বা তথ্য বিশ্লেষক সংস্থা হিসাবে পরিচিত। \n\n\n== তথ্যসূত্র =="}