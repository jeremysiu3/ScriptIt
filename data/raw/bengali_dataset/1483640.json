{"pageid": 1483640, "title": "এম. খায়রুল আলম খান", "url": "https://bn.wikipedia.org/wiki?curid=1483640", "content": "এম. খায়রুল আলম খান একজন বাংলাদেশী পদার্থবিদ। তিনি রাজশাহী বিশ্ববিদ্যালয়ের ফলিত পদার্থবিজ্ঞান ও ইলেকট্রনিক্স বিভাগের অবসরপ্রাপ্ত অধ্যাপক এবং গোপালগঞ্জ বিজ্ঞান ও প্রযুক্তি বিশ্ববিদ্যালয় প্রথম উপাচার্য।\n\n\n== কর্মজীবন ==\nএম. খায়রুল আলম খান রাজশাহী বিশ্ববিদ্যালয়ের ফলিত পদার্থবিজ্ঞান ও ইলেকট্রনিক্স বিভাগের অধ্যাপক ছিলেন। ১৯৯৯ সালে তিনি বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, গোপালগঞ্জের প্রকল্প পরিচালক ও ২০০১ সালে বিশ্ববিদ্যালয়টির প্রথম উপাচার্য হিসেবে নিয়োগ লাভ করেন। ২০০১ সালের অষ্টম জাতীয় সংসদ নির্বাচনে বাংলাদেশ জাতীয়তাবাদী দল নেতৃত্বাধীন চারদলীয় জোট সরকার গঠন করার পর ২০০২ সালে বিশ্ববিদ্যালয় প্রকল্পটি সম্পূর্ণ বন্ধ ঘোষণা করে এবং উপাচার্য খায়রুল আলম খানের নিয়োগ বাতিল করে তাকে রাজশাহী বিশ্ববিদ্যালয়ে ফিরে যাওয়ার নির্দেশ দেয়। ২০০৮ সালে অনুষ্ঠিত নবম জাতীয় সংসদ নির্বাচনে বাংলাদেশ আওয়ামী লীগ নেতৃত্বাধীন মহাজোট সরকার গঠন করলে স্থগিত বিশ্ববিদ্যালয় প্রকল্পটি ২০০৯ সালে পুনর্জীবিত করা হয় এবং ২০১০ সালে খায়রুল আলম খানকে পুনরায় প্রকল্প পরিচালক ও উপাচার্য নিয়োগ দেওয়া হয়। তিনি ২০১০ থেকে ২০১৪ সাল পর্যন্ত পূর্ণ মেয়াদে বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়, গোপালগঞ্জের উপাচার্য হিসেবে দায়িত্ব পালন করেন।\n\n\n== তথ্যসূত্র =="}