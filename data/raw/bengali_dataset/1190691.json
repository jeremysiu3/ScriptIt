{"pageid": 1190691, "title": "ইয়াকুব কিভিয়র", "url": "https://bn.wikipedia.org/wiki?curid=1190691", "content": "ইয়াকুব পিওত্র কিভিয়র (পোলীয়: Jakub Kiwior, পোলীয় উচ্চারণ: [jˈakup kˈivʲɔr]; জন্ম: ১৫ ফেব্রুয়ারি ২০০০; ইয়াকুব কিভিয়র নামে সুপরিচিত) হলেন একজন পোলীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব আর্সেনাল এবং পোল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলেন।\n২০১৬ সালে, কিভিয়র পোল্যান্ড অনূর্ধ্ব-১৬ দলের হয়ে পোল্যান্ডের বয়সভিত্তিক পর্যায়ে অভিষেক করেছিলেন। প্রায় ছয় বছর যাবত পোল্যান্ডের বয়সভিত্তিক দলের হয়ে খেলার পর, তিনি ২০২২ সালে পোল্যান্ডের হয়ে আন্তর্জাতিক পর্যায়ে অভিষেক করেছেন; পোল্যান্ডের জার্সি গায়ে তিনি এপর্যন্ত ১১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nইয়াকুব পিওত্র কিভিয়র ২০০০ সালের ১৫ই ফেব্রুয়ারি তারিখে পোল্যান্ডের তিখিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকিভিয়র পোল্যান্ড অনূর্ধ্ব-১৬, পোল্যান্ড অনূর্ধ্ব-১৭, পোল্যান্ড অনূর্ধ্ব-১৮, পোল্যান্ড অনূর্ধ্ব-১৯, পোল্যান্ড অনূর্ধ্ব-২০ এবং পোল্যান্ড অনূর্ধ্ব-২১ দলের হয়ে খেলার মাধ্যমে পোল্যান্ডের প্রতিনিধিত্ব করেছেন। ২০১৬ সালে তিনি পোল্যান্ড অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। পোল্যান্ডের বয়সভিত্তিক দলের হয়ে তিনি প্রায় ৬ বছরে ৪৯ ম্যাচে অংশগ্রহণ করে ৬টি গোল করেছেন।\nকিভিয়র কাতারে অনুষ্ঠিত ২০২২ ফিফা বিশ্বকাপের জন্য ২০২২ সালের ১০ই নভেম্বর তারিখে ঘোষিত পোল্যান্ডের ২৬ সদস্যের চূড়ান্ত দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n২৬ এপ্রিল ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইয়াকুব কিভিয়র  (ইংরেজি)  \nসকারবেসে ইয়াকুব কিভিয়র (ইংরেজি) \nবিডিফুটবলে ইয়াকুব কিভিয়র  (ইংরেজি)  \nইইউ-ফুটবলে ইয়াকুব কিভিয়র (ইংরেজি) \nট্রান্সফারমার্কেটে ইয়াকুব কিভিয়র (ইংরেজি) \nওয়ার্ল্ডফুটবল.নেটে ইয়াকুব কিভিয়র (ইংরেজি) \nইএসপিএন এফসিতে ইয়াকুব কিভিয়র (ইংরেজি) \nন্যাশনাল-ফুটবল-টিমস.কমে ইয়াকুব কিভিয়র (ইংরেজি)"}