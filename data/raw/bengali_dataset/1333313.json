{"pageid": 1333313, "title": "জ্যোতি সুরেখা ভেন্নাম", "url": "https://bn.wikipedia.org/wiki?curid=1333313", "content": "জ্যোতি সুরেখা ভেন্নাম (জন্ম ৩রা জুলাই ১৯৯৬, বিজয়ওয়াড়া, ভারত) একজন ডানহাতি ভারতীয় তীরন্দাজ।\n৪ বছর বয়সে, তিনি তিনবার কৃষ্ণা নদী পার হন, ৫ কিমি দূরত্ব তিনি তিন ঘন্টা ২০ মিনিট ছয় সেকেণ্ডে পূরণ করেছিলেন। এর পরে তাঁর নাম লিমকা বুক অফ রেকর্ডসে উঠেছিল। বিভিন্ন জাতীয় ও আন্তর্জাতিক প্রতিযোগিতায় তিনি ৯৮টি পদক জিতেছেন।\n\n\n== প্রাথমিক জীবন ==\nজ্যোতি ১৯৯৬ সালের ৩রা জুলাই, হায়দ্রাবাদে ভেন্নাম সুরেন্দ্র কুমার এবং শ্রী দুর্গার ঘরে জন্মগ্রহণ করেন। তাঁর বাবা একজন প্রাক্তন কাবাডি খেলোয়াড় ছিলেন এবং এখন বিজয়ওয়াড়ার একজন ভেটেরিনারি ডাক্তার। তাঁর মা একজন গৃহকর্ত্রী। জ্যোতি নালন্দা ইনস্টিটিউট থেকে তাঁর স্কুল এবং ইন্টারমিডিয়েট সম্পন্ন করেন।\n\n\n== কর্মজীবন ==\n১৩ বছর বয়সে, তিনি মেক্সিকান গ্র্যান্ড প্রিক্সে একটি অলিম্পিক রাউন্ড স্বর্ণপদক জিতেছিলেন। মেক্সিকান গ্র্যান্ড প্রিক্সে, তিনি ব্রোঞ্জ (২০ মিটার) এবং তিনটি রৌপ্য (৫০ মিটার এবং ৪০ মিটার) জিতেছিলেন।\n২০১১ সালে, তিনি ২০১১ এশিয়ান আর্চারি চ্যাম্পিয়নশিপে দুটি ব্রোঞ্জ পদক জিতেছিলেন।\n২০২২সালের জানুয়ারিতে, তিনি মার্কিন যুক্তরাষ্ট্রের পেনসিলভানিয়ার ল্যাঙ্কাস্টারের কাছে অনুষ্ঠিত ল্যাঙ্কাস্টার আর্চারি ক্লাসিকে মহিলাদের ওপেন প্রো ইভেন্টে প্রথম স্থান অধিকার করেন।\n\n\n== পুরস্কার এবং প্রশংসা ==\n২০১৭ সালে, মুখ্যমন্ত্রী এন. চন্দ্রবাবু নাইডু তাঁকে নগদ ১ কোটি টাকা পুরস্কারে ভূষিত করেছিলেন, এর সঙ্গে তিনি পেয়েছিলেন বিজয়ওয়াড়া বা অমরাবতীতে ৫০০ বর্গ গজের একটি হাউজিং স্থান। তীরন্দাজীর ক্ষেত্রে তাঁর কৃতিত্বের জন্য অর্জুন পুরস্কারে ভূষিত হওয়ার পরে তিনি এই পুরস্কার পেয়েছিলেন। সুরেখা দক্ষিণ ভারতে এই পুরস্কারে পুরস্কৃত হওয়া সর্বকনিষ্ঠ এবং অন্ধ্র প্রদেশ রাজ্যের বিভক্তির পর প্রথম ক্রীড়াবিদ ছিলেন।\n\n ২০১৫ এশিয়ান আর্চারি চ্যাম্পিয়নশিপ: মহিলা একক প্রতিযোগিতা।\n২০১৭ সালে অর্জুন পুরস্কার।\n২০১৯ সালে হারটোজেনবোশ-এ ওয়ার্ল্ড আর্চারি চ্যাম্পিয়নশিপে দুটি ব্রোঞ্জ পদক জিতেছেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারি ফেডারেশনে জ্যোতি সুরেখা ভেন্নাম (ইংরেজি)"}