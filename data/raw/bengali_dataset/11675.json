{"pageid": 11675, "title": "বগুড়া সদর উপজেলা", "url": "https://bn.wikipedia.org/wiki?curid=11675", "content": "বগুড়া সদর বাংলাদেশের বগুড়া জেলার অন্তর্গত একটি উপজেলা।\n\n\n== অবস্থান ও আয়তন ==\nবাংলাদেশের উত্তরবঙ্গে প্রবেশদার এক ঐতিহ্যবাহী প্রাচীন জনপদ বগুড়া। প্রাচীন পুন্ড্র রাজ্যের রাজধানী পুন্ড্রবর্ধন হচ্ছে বগুড়া। জেলা সদরের কাছেই এই উপজেলাটি অবস্থিত। উপজেলার আয়তন ১৭৭.৩৪ বর্গ কিলোমিটার। বগুড়া সদর এর উত্তরে শিবগঞ্জ উপজেলা, দক্ষিণে শাজাহানপুর উপজেলা, পূর্বে গাবতলী উপজেলা, পশ্চিমে কাহালু উপজেলা।\n\n\n== নামকরণ ==\nসুলতান গিয়াস উদ্দিন বলবনের পুত্র সুলতান নাসির উদ্দিন বগড়া ১২৭৯ থেকে ১২৮২ পর্যন্ত এ অঞ্চলের শাসক ছিলেন। তার নামানুসারে এ অঞ্চলের নাম হয়েছে বগড়া বা বগুড়া।\n\n\n== প্রশাসনিক এলাকা ==\n১৯৮৩ সালের ১ ডিসেম্বর বগুড়া সদর থানাকে উপজেলায় রূপান্তরিত করা হয়। বগুড়া সদরে ২৫ টি ইউনিয়ন বা ওয়ার্ড আছে। ৩১০ টি মৌজা বা মহল্লা আছে। সর্বমোট ৩৪১টি গ্রাম আছে। সংসদীয় এলাকা ৪১-বগুড়া-৬ ( বগুড়া সদর)। ইউনিয়নের সংখ্যা ১১টি এবং পৌরসভা ০১টি (বগুড়া পৌরসভা ‘‘ক’’ শ্রেণিভূক্ত)। পৌরসভার কার্যক্রম শুরু ১৮৭৫ খ্রিঃ। ইউনিয়ন সমূহ-\n\nফাঁপোর ইউনিয়ন\nসাবগ্রাম ইউনিয়ন\nনিশিন্দারা ইউনিয়ন\nএরুলিয়া ইউনিয়ন\nরাজাপুর ইউনিয়ন\nশাখারিয়া ইউনিয়ন\nশেখেরকোলা ইউনিয়ন\nগোকুল ইউনিয়ন\nনুনগোলা ইউনিয়ন\nলাহিড়ীপাড়া ইউনিয়ন\nনামুজা ইউনিয়ন\n\n\n== শিক্ষা ==\nজেলায় শিক্ষার হার ৫৫.৫%। সরকারি প্রাথমিক বিদ্যালয় ১০০টি। বেসরকারী মাধ্যমিক বিদ্যালয় ৫০ টি। মাদ্রাসা ২৮ টি (সরকারি-কামিল-১, ফাজিল-৩, আলিম-৪ দাখিল-২০ টি),সরকারি পলেটেকনিক ইনস্টিটউট ১ টি।জেলার উল্লেখযোগ্য শিক্ষাপ্রতিষ্ঠানগুলো হলো শহিদ জিয়াউর রহমান মেডিকেল কলেজ ,ঐতিহ্যবাহী সরকারি আজিজুল হক কলেজ ,সরকারি শাহ সুলতান কলেজ, সরকারি মুজিবুর রহমান মহিলা কলেজ, বগুড়া ক্যান্টনমেন্ট পাবলিক স্কুল ও কলেজ, বিয়াম মডেল স্কুল ও কলেজ, পুলিশ লাইন্স স্কুল ও কলেজ, বগুড়া সরকারি কলেজ, ঐতিহ্যবাহী বগুড়া জিলা স্কুল, বগুড়া সরকারি বালিকা উচ্চ বিদ্যালয় বিদ্যালয় ইত্যাদি।\n\n\n== জনসংখ্যা ==\nমোট জনসংখ্যা ৪,৪৬,২৬৩ জন। পুরুষ-২,৩৩,৩৪২ জন, মহিলা ২,১২,৯২১ জন। জনসংখ্যার বৃদ্ধির হার - ১.৬৬%। জনসংখ্যার ঘনত্ব - ১৫১৮ ( প্রতি বর্গ কিঃ মিঃ)।\n\n\n== আবহাওয়া ==\nগড় তাপমাত্রা- সর্বোচ্চ ৩৪.৬ ডিগ্রী সেঃ, সর্বনিম্ন-১১.৯ ডিগ্রী সেঃ।\nবৃষ্টিপাত -বাৎসরিক ১৬১০ সেঃ মিঃ।\n\n\n== দর্শনীয় স্থান ==\nশহিদ চান্দু ক্রিকেট স্টেডিয়াম\nবগুড়া স্টল বিমান বন্দর এরুলিয়া,\nচাঁদমুহা হরিপুর-সাহার বিল এলাকায় চাঁদ সওদাগরের বসতবাড়ি,\nউপজেলার প্রাণকেন্দ্র সাতমাথায় সার্কিট হাউজ সংলগ্ন নবাববাড়ি যা বর্তমানে প্যালেস মিউজিয়াম নামে বহুল পরিচিত,\nঐতিহাসিক আলতাফুন্নেছা খেলার মাঠ ও বগুড়ার উডবার্ন পাবলিক লাইব্রেরি,\nপর্যটন উপযোগী স্থান/স্থাপনা - গোকুল ইউনিয়নে মেধ নামক স্থানে ঐতিহাসিক বেহুলা - লক্ষিনদরের বাসর ঘর।\n\n\n== অর্থনীতি ==\n\n\n=== কল কারখানা ===\nবাংলাদেশে একমাত্র ফাউন্ড্রি শিল্পের পাশাপাশি বর্জ্য তুলা, ঝুট কাপড়, সাবান, বেডসীট মশারি কাপড়, জুট মিলস, পেপার মিলস, ফিড মিলস, সিমেন্ট কারখানা, পোল্ট্রিশিল্প সহ এগ্রো বেসড্ শিল্প প্রতিষ্ঠান গড়ে উঠেছে।\n\n\n=== শিল্পায়ন ===\nবগুড়া সদর উপজেলার ফুলবাড়ী মৌজায় ৩৩.১৭ একর জমিতে বিসিক শিল্প নগরী স্থাপন করা হয়েছে। উক্ত বিসিক শিল্প নগরীতে ৯৩টি শিল্প কারখানা স্থাপন করে প্রায় ৬০০০ জন লোকের কর্মসংস্থান সৃষ্টি করা হয়েছে। বগুড়া সদর উপজেলার ফুলবাড়ী মৌজায় ১৯৬৪ইং ও ১৯৮০ইং সালে দুই দফায় ৩৩.১৭ একর জমি অধিগ্রহণ করে বিসিক শিল্প নগরী স্থাপন করা হয়েছে।\n\n\n=== কৃষি সম্পর্কিত ===\nমোট জমি ও আবাদি জমির পরিমাণ ১৭,৭৩৪ হেঃ তম্মধ্যে আবাদি জমি ১১.৭০০ হেঃ ( এক ফসলি-১০ হেঃ, দু ফসলি-৩৩৫৮ হেঃ ও তিন ফসলি-৪২৮২ হেঃ এবং তিন এর অধিক-৪০৫০ হেঃ)। প্রধান ফসল ধান, আলু, মরিচ, সরিষা, ভুট্টা, গম এবং বিভিন্ন শাক সবজি।\n\n\n== যোগাযোগ বাবস্থা ==\nমোট রাস্তার দৈর্ঘ্য : ৪২২.৯০ কিঃ মিঃ,\nরেলপথ : ১৫০.০কিঃ মিঃ,\nপাকা রাস্তা : ১৬৯.৫০ কিঃ মিঃ,\nকাঁচা রাস্তা : ২৪২.৪০ কিঃ মিঃ\nহেরিং বোন/ডব্লিউবিএম রাস্তা : ১১.০০ কিঃ মিঃ,\nব্রীজ/পুল/কালভার্ট : ৪৩২ টি\n\n\n== উল্লেখযোগ্য ব্যক্তিত্ব ==\nতদানিন্তন পাকিস্তানের প্রধানমন্ত্রী জনাব সৈয়দ মোহাম্মদ আলী চৌধূরী,\nপ্রজাবন্ধু মৌলভী রজিবউদ্দীন তরফদার, এম এল এ\nবিশিষ্ট সাহিত্যিক রোমেনা আফাজ,\nএম.আর আকতার মুকুল,\nবি.এম ইলিয়াস,\nভাষা সৈনিক গাজীউল হক,\nপল্লী কবি রোস্তম আলী কর্ণপুরী,\nকণ্ঠশিল্পী আঞ্জুমান আরা\nসৈয়দ আশরাফুল ইসলাম প্রধান নির্বাহী পরিচালক রাশেদা বেগম ফাউন্ডেশন বাংলাদেশ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় বগুড়া সদর উপজেলা \nOnline Newspaper of Bogra / বগুড়া সংবাদ"}