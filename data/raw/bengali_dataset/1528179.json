{"pageid": 1528179, "title": "মাহবানু টাটা", "url": "https://bn.wikipedia.org/wiki?curid=1528179", "content": "মাহবানু টাটা (২৬শে এপ্রিল ১৯৪২ - ৭ই আগস্ট ২০২৩) ছিলেন ভারতীয় বংশোদ্ভূত একজন ইরানি পরিসংখ্যানবিদ। ইরানে তাঁকে পরিসংখ্যানের প্রতিষ্ঠাতা হিসেবে ব্যাপকভাবে বিবেচনা করা হত।\n\n\n== শিক্ষা ==\nমাহবানু টাটা একজন জরথুষ্ট্রীয় (পারসি) ছিলেন এবং তিনি বোম্বের অধিবাসী ছিলেন। তিনি ১৯৬৪ সালে স্থানীয় প্রভিডেন্স কলেজ থেকে স্নাতক হন। তিনি পড়াশোনা চালিয়ে যান এবং ১৯৬৭ সালে পারডু বিশ্ববিদ্যালয় থেকে পরিসংখ্যানে পিএইচডি ডিগ্রি অর্জন করেন। শিক্ষাজীবন শেষ করার পর, তিনি শিক্ষাক্ষেত্রে কর্মজীবন শুরু করেন এবং অবশেষে ইরানের বেশ কয়েকটি বিশ্ববিদ্যালয়ে পরিসংখ্যানের অধ্যাপক হয়েছিলেন।\n\n\n== কর্মজীবন ==\nমিশিগান স্টেট ইউনিভার্সিটিতে পাঁচ বছর শিক্ষকতা করার পর মাহবানু ইরানে আসেন এবং শরীফ ইউনিভার্সিটি অফ টেকনোলজিতে পরিসংখ্যানের অধ্যাপক হিসেবে দু বছর কাজ করেন। এরপর, পরবর্তী ১৬ বছর ধরে, তিনি ইনস্টিটিউট অফ এডুকেশন, স্ট্যাটিকস অ্যাণ্ড ইনফর্মেটিকস, দ্য হায়ার স্কুল অফ কম্পিউটার প্ল্যানিং অ্যাণ্ড অ্যাপ্লিকেশন, ইরান আজাদ বিশ্ববিদ্যালয় এবং আল্লামেহ তাবাতাবাই বিশ্ববিদ্যালয়ে পরিসংখ্যানকে একটি বিষয় হিসেবে প্রতিষ্ঠা করেন।\n১৯৮৯ সালে, তিনি কেরমানে চলে আসেন, কেরমানের শহীদ বাহনার বিশ্ববিদ্যালয়ের গণিত ও কম্পিউটার বিজ্ঞান বিভাগের পরিসংখ্যান বিভাগে কাজ করার জন্য। তিনি বেশ কিছু বছর ধরে এই বিভাগের দেখাশোনা করেছেন।\nমাহবানু বেশ কিছু সংস্থার সদস্য ছিলেন, তার মধ্যে আছে ইন্টারন্যাশানাল ইনস্টিটিউট অফ স্ট্যাটিসটিকস, ইরানিয়ান সোসাইটি অফ ম্যাথমেটিশিয়ানস, ইরানিয়ান সোসাইটি অফ স্ট্যাটিস্টিক্স এবং বিভিন্ন বৈজ্ঞানিক সংস্থা। ইরানের পরিসংখ্যানগত দক্ষতায় তাঁর অবদানের জন্য তাঁকে \"ইরানের পরিসংখ্যানের জননী\" হিসেবে অভিহিত করা হয়েছিল।\n\n\n== মৃত্যু ==\nমাহবানু টাটা ২০২৩ সালের ৭ই আগস্ট ৮১ বছর বয়সে মারা যান।\n\n\n== তথ্যসূত্র ==\nটেমপ্লেট:Mathematics in Iran"}