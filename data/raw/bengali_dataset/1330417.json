{"pageid": 1330417, "title": "টিকইল", "url": "https://bn.wikipedia.org/wiki?curid=1330417", "content": "টিকইল বাংলাদেশের চাঁপাইনবাবগঞ্জ জেলাস্থ নাচোল উপজেলার একটি ঐতিহ্যবাহী গ্রাম। এই গ্রামের বিশেষ বৈশেষ্টের কারণে আল্পনা গ্রাম নামে অধিক পরিচিত। হিন্দু-অধ্যুষিত এ গ্রামের প্রতিটি বাড়ির দেয়ালে হাতে আঁকা নানা আলপনা এর কারণে এটি দর্শনীয় স্থান হিসেবে বিশেষ পরিচিতি পায়।\n\n\n== ইতিহাস ==\nটিকইলে এই ঐতিহ্যের গোড়াপত্তন কীভাবে হয়েছিলো তা জানা যায়নি। পূর্বপুরুষের হাত ধরে এখানকার বাসিন্দারা আবহমানকাল ধরে এই শিল্প টিকিয়ে রাখছেন। হিন্দু-অধ্যুষিত এ গ্রামে বিভিন্ন পার্বণে, উৎসব, পূজা, আনন্দময় উপলক্ষ্যে এ গ্রামের গৃহিণী আর মেয়েরা মহাসমারোহে এই কাজটি করেন। আগের দিনে বাড়িঘরের আলপনার মাধুর্য দেখে ওই বাড়ির বর-কনে পছন্দ করতেন প্রবীন সদস্যরা। গ্রামের নারীরা বাড়ির দেয়ালে দেয়ালে আল্পনা এঁকে বাড়ির সৌন্দর্যবর্ধনের সঙ্গে সঙ্গে দেবতার সুদৃষ্টি ও আশীর্বাদ কামনা করে থাকেন৷ এছাড়াও মুক্তিযুদ্ধ, বাল্যবিবাহের কুফল সহ সমসাময়িক ইতিহাস ও স্থান পায় এসব আলপনায়।\nগ্রামবাসী তাদের মাটির ঘরের দেয়ালে এসব আলপনা করেন। এই আল্পনা তারা আঁকেন তাদের নিজেদের তৈরি করা মাটির রং দিয়ে। আলপনা গ্রাম নামে খ্যাত টিকইলে এই ঐতিহ্য দেথতে প্রতি বছর প্রচুর দর্শনার্থীর সমাগম হয়।\n\n\tআল্পনার চিত্র সমূহ\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== অবস্থান ==\nচাঁপাইনবাবগঞ্জ সদর থেকে ২৪ কিলোমিটার উত্তর-পূর্বে নাচোল উপজেলার নেজামপুর ইউনিয়নের হাটবাকইল বাজার থেকে উত্তর দিকে অবস্থিত এই গ্রামটি।\n\n\n== আরও দেখুন ==\n\nইলা মিত্র\nতেভাগা আন্দোলন\nবাংলাদেশের জাতিগোষ্ঠী\n\n\n== তথ্যসূত্র =="}