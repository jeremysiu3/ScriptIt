{"pageid": 1529387, "title": "এলভিরার ফটক", "url": "https://bn.wikipedia.org/wiki?curid=1529387", "content": "এলভিরার ফটক (স্পেনীয়: Puerta de Elvira) স্পেনের গ্রানাডা শহরে অবস্থিত একটি প্রবেশদ্বার (তোরণ)। এটি ১৮৯৬ সালে Bien de Interés Cultural হিসাবে ঘোষিত হয়। এই গেটটি Calle Elvira (এলভিরা স্ট্রিট) রাস্তার আলবাইসিন এলাকার সীমানায় অবস্থিত। এই প্রবেশদ্বারটি পূর্বে আরবি ভাষায় বাব ইলবিরা (Bāb Ilbīra) নামে পরিচিত ছিল।\nএটি মূলত ১১শ শতকের জিরিদ শাসকদের দ্বারা নির্মিত প্রতিরক্ষা প্রাচীরের অংশ ছিল। তবে ১৪শ শতকে এটি পুনর্নির্মাণ করা হয়। পুননির্মাণের পর এই ফটকটি নতুন নাসরিদ শাসকদের প্রতিরক্ষা প্রাচীরে অন্তর্ভুক্ত করা হয়।\nবর্তমানে প্রবেশদ্বারটির শুধু একটি অংশ টিকে আছে। এই প্রবেশদ্বারের বাইরে একসময় একটি বড় মুসলিম কবরস্থান ছিল, যা \"ইবনে মালিক কবরস্থান\" নামে পরিচিত। বর্তমানে এই কবরস্থানের একটি অংশের ওপরে রয়েল হাসপাতাল (Hospital Real) নামক একটি হাসপাতাল অবস্থিত।\n\n\n== তথ্যসূত্র =="}