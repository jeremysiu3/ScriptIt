{"pageid": 1033937, "title": "বিঘত", "url": "https://bn.wikipedia.org/wiki?curid=1033937", "content": "বিঘত বা বিঘৎ দৈর্ঘ্য বা দূরত্বের একটি একক, যা মানুষের হাত দিয়ে পরিমাপ করা হয়। হাতের পাঁচ আঙ্গুল টানটান করে চারদিকে প্রসারিত করে বুড়ো আঙ্গুলের ডগা থেকে কনিষ্ঠ আঙ্গুলের ডগা পর্যন্ত যে দূরত্ব পাওয়া যায়, তাকে এক বিঘত বলে। প্রাচীনকালে এক বিঘতকে এক হাতের অর্ধেক গণ্য করা হত।\nপাশ্চাত্যে কখনও কখনও \"বড় বিঘত\" (বুড়ো আঙ্গুল থেকে কনিষ্ঠ আঙ্গুল) এবং \"ছোট বিঘত\" (বুড়ো আঙ্গুল থেকে তর্জনী কিংবা তর্জনী থেকে কনিষ্ঠ আঙ্গুল) - এই দুইয়ের মধ্যে পার্থক্য করা হয়।\nব্রিটিশ সাম্রাজ্য শাসিত বাংলা এবং ভারতীয় উপমহাদেশের অন্যত্র ব্যবহৃত পরিমাপ এককসমূহের মধ্যে বিঘতও ছিল। এটি ছিল ৯ ইঞ্চির সমপরিমাণ দূরত্ব। ১ বিঘত ৪ অঙ্গুলি বা ৩ মুষ্টি নিয়ে গঠিত ছিল। অন্যদিকে ২ বিঘত বা ১৮ ইঞ্চিতে যে এককটি পাওয়া যায়, সেটিকে ১ হাত বলা হত।\nপাশ্চাত্যে ইংরেজি ভাষায় এটি \"স্প্যান\" (Span) ও ফরাসি ভাষায় \"অঁপঁ\" (Empan) নামে পরিচিত। হিন্দি ও উর্দু ভাষাতে এটি \"বালিশ্‌ত\" (উর্দু: بالشت, হিন্দি: बालिश्त) নামে পরিচিত। ধ্রুপদী ও আধুনিক প্রমিত আরবি ভাষাতে (ও অনেক আরবি উপভাষাতে) এটি শিব্‌র (شبر) নামে পরিচিত।\n\n\n== তথ্যসূত্র =="}