{"pageid": 1171013, "title": "আই স দ্য ডেভিল", "url": "https://bn.wikipedia.org/wiki?curid=1171013", "content": "আই স দ্য ডেভিল (কোরীয়: 악마를 보았다, আংমার‍্যুল পোয়াত্তা) ২০১০ সালে মুক্তিপ্রাপ্ত দক্ষিণ কোরীয় মারপিটধর্মী রোমাঞ্চকর চলচ্চিত্র। পার্ক হুন-চঙের চিত্রনাট্যে চলচ্চিত্রটি পরিচালনা করেন কিম চি-উন। চলচ্চিত্রটিতে দেখানো হয় চাং কিয়ং-ছুল নামক এক সাইকোপ্যাথ সিরিয়াল কিলারের হাতে তার বাগদত্তা নির্মমভাবে খুন হওয়ার পর, এনআইসি এজেন্ট কিম সু-হিয়ন প্রতিশোধ নেওয়ার জন্য এক অভিযানে জড়িয়ে পড়ে। সু-হিয়ন ও কিয়ং-ছুল চরিত্রে যথাক্রমে লি পিয়ং-হুন ও ছোয়ে মিন-শিক অভিনয় করেন। ২০১১ সালের সানডেন্স চলচ্চিত্র উৎসবে চলচ্চিত্রটি প্রথম প্রদর্শিত হয় এবং যুক্তরাষ্ট্রে এটি সীমিত পরিসরে মুক্তি পায়।\n\n\n== পটভূমি ==\nচাং কিয়ং ছল (ছোয়ে মিন-শিক) একজন সাইকোপ্যাথ সিরিয়াল কিলার। সে ভয়ংকর উপায়ে অসংখ্য হত্যাকাণ্ড করেছে যা মানুষের কল্পনার বাইরে। পুলিশ তাকে অনেকদিন ধরেই খুঁজে বেড়াচ্ছে, কিন্তু ধরতে পারছে না। একদিন, অবসরপ্রাপ্ত পুলিশ কর্মকর্তার মেয়ে চু-ইয়ন তার নৃশংসতার শিকার হয় এবং বিভৎস অবস্থায় তার মৃতদেহ উদ্ধার করা হয়। চু-ইয়নের বাগদত্তা, এনআইসি কর্মকর্তা সু-হিয়ন (লি পিয়ং-হন) হত্যাকারীকে নিজহাতে ধরার জন্য কাজে নামেন। তিনি প্রতিজ্ঞা করেন তার ক্ষমতার সর্বস্ব দিয়ে তিনি খুনের বদলা নেবেন। এতে যদি তাকে এক দানবে পরিণত হতে হয়, তবুও।\n\n\n== শ্রেষ্ঠাংশে ==\nকিম সু-হিয়ন চরিত্রে লি পিয়ং-হন, ন্যাশনাল ইন্টেলিজেন্স সার্ভিসের একজন কর্মকর্তা\nচাং কিয়ং-ছুল চরিত্রে ছোয়ে মিন-শিক, একজন স্কুলবাস চালক এবং সিরিয়াল কিলার\nচাং চু-ইয়ন চরিত্রে ও সান-হা, সু-হিয়নের বাগদত্তা\nস্কোয়াড প্রধান চাং চরিত্রে চন কুক-হোয়ান, চু-ইয়নের বাবা\nচাং সে-ইয়ন চরিত্রে কিম ইউন-স, চু-ইয়নের বোন\nসেকশন প্রধান ও চরিত্রে ছন হো-জিন, পুলিশ প্রধান\nথে-জু চরিত্রে ছোয়ে মু-সং, কিয়ং-ছুলের বন্ধু\nসে-জং চরিত্রে কিম ইন-স, থে-জুর বান্ধবী\nহান সং-ই চরিত্রে ইউন ছে-ইয়ং, নার্স\nসেকশন প্রধান ও-এর মেয়ে চরিত্রে নাম পো-রা\nজুনিয়র হাই বিদ্যালয়ের ছাত্রী চরিত্রে চং চি-হুন\n\n\n== বিকল্প সংস্করণ ==\nচলচ্চিত্রটিতে হিংস্রতা ও ভয়াবহতার অভিযোগে কোরিয়া মিডিয়া রেটিং বোর্ড প্রেক্ষাগৃহে মুক্তির উপযোগী করতে চলচ্চিত্রটিকে পুনরায় সম্পাদনার জন্য কিম চে-উনকে বাধ্য করে। দুইবার এটি নিষিদ্ধ তকমা পায় এবং প্রেক্ষাগৃহে অথবা গৃহে প্রদর্শনে নিষেধাজ্ঞা লাভ করে। সাতবার এটি সম্পাদনা করা হয় এবং ৮০ থেকে ৯০ মিনিটের মতো দৃশ্য কেটে বাদ দেওয়া হয়।\n\n\n== মুক্তি ==\nআই স দ্য ডেভিল ২০১০ সালের ১২ আগস্ট দক্ষিণ কোরিয়ায় মুক্তি পায়। ২০১১ সালের ২১ জানুয়ারি এটি ২০১১ সালের সানডেন্স চলচ্চিত্র উৎসবে মুক্তি পায়। এছাড়াও এটি বিভিন্ন আন্তর্জাতিক চলচ্চিত্র উৎসবে প্রদর্শিত হয়, যেমন, ফান্টাস্পোর্টো চলচ্চিত্র উৎসব, টরন্টো আন্তর্জাতিক চলচ্চিত্র উৎসব, সিচাস চলচ্চিত্র উৎসব, সান সেবাস্তিয়ান চলচ্চিত্র উৎসব ও লন্ডন কোরীয় চলচ্চিত্র উৎসব\nম্যাগনেট রিলিজিং উত্তর আমেরিকায় পরিবেশক হিসেবে কাজ করে এবং ২০১১ সালের ৪ঠা মার্চ এটি সীমিত পরিসরে মুক্তি পায়। অপটিমাম রিলিজিং এটি যুক্তরাজ্যে পরিবেশনা করে।\n\n\n=== সমালোচক প্রতিক্রিয়া ===\nরটেন টমেটোতে চলচ্চিত্রটি ৮৩ জন সমালোচকের ভোটে ৮১% স্কোর লাভ করে, ওজনের গড়ে ১০ এর মধ্যে ৭.১৩। On Metacritic the film received \"Generally favorable reviews,\" with a weighted average of 67 out of 100, based on 19 reviews.\n২০১৪ সালে রোলিং স্টোন' ম্যাগাজিন আই স দ্য ডেভিল চলচ্চিত্রটিকে টপ ২০ ভয়ানকতম চলচ্চিত্র যা আপনি কখনো দেখেননি তালিকায় স্থান দেয়।\n\n\n== পুরস্কার ও মনোনয়ন ==\n \n\n\n== হোম মিডিয়া ==\nচলচ্চিত্রটি তিন ডিস্কের ডিভিডি হিসেবে দক্ষিণ কোরিয়ায় মুক্তি পায়, যার মধ্যে কোরিয়ার প্রেক্ষাগৃহে মুক্তিপ্রাপ্ত সংস্করণ ও আন্তর্জাতিক সংস্করণ অন্তর্ভুক্ত ছিল। ২০১১ সালের ১০ মে তারিখে যুক্তরাষ্ট্র ও কানাডায় ডিভিডি সংস্করণ মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে আই স দ্য ডেভিল  (ইংরেজি)\nকোরিয়ান মুভি ডেটাবেসে আই স দ্য ডেভিল\nহানসিনেমায় আই স দ্য ডেভিল  \nঅলমুভিতে আই স দ্য ডেভিল (ইংরেজি)"}