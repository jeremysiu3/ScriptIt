{"pageid": 1528258, "title": "গৌতমী নায়ার", "url": "https://bn.wikipedia.org/wiki?curid=1528258", "content": "গৌতমী নায়ার একজন ভারতীয় অভিনেত্রী এবং পরিচালক। ইনি মূলত মালায়ালাম চলচ্চিত্র জগতের সাথে যুক্ত। ২০১২ সালের সেকেন্ড শো চলচ্চিত্রের মাধ্যমে তিনি রূপালী পর্দায় আত্মপ্রকাশ করেন। \n\n\n== জীবনের প্রথমার্ধ ==\nগৌতমী নায়ার আলাপুঝায় জন্মগ্রহণ করেন। তার পিতামাতার নাম মধু নায়ার এবং শোভা। তার এক বড় বোন আছে যার নাম গায়ত্রী।\nচলচ্চিত্র জগতে প্রবেশ করার জন্য তিনি তার পড়াশোনা মাঝপথে ছেড়ে দেন।  পরে ২০১২ সালে, তিনি তিরুবনন্তপুরমের গভর্নমেন্ট কলেজ ফর উইমেন -এ মনোবিজ্ঞান শাখায় ভর্তি হন। তিনি সেই কলেজ থেকেই স্নাতকোত্তর ডিগ্রি অর্জন করেন এবং বিশ্ববিদ্যালয়ের পরীক্ষায় দ্বিতীয় স্থান অধিকার করেন। \n\n\n== কর্মজীবন ==\nগৌতমী মালায়ালাম ছবি সেকেন্ড শো -তে অভিনয়ের মাধ্যমে অভিনয় জগতে প্রবেশ করেন।  তার দ্বিতীয় চলচ্চিত্র ছিল ডায়মন্ড নেকলেস। এটি একটি মালায়ালাম চলচ্চিত্র যেখানে গৌতমী ফাহাদ ফাসিল এবং সম্ভ্রুতা সুনীল -এর মতো অভিনেতাদের সাথে কাজ করার সুযোগ পান। এই চলচ্চিত্রে গৌতমী একজন নার্সের ভূমিকায় অভিনয় করেছিলেন।  একজন তামিল মেয়ের চরিত্রে তার অভিনয় খুবই প্রশংসিত হয়েছিল।  তার পরবর্তী মালায়ালাম ছবি চ্যাপ্টারস -ও বেশ প্রশংসিত হয়েছিল। \n\n\n== ব্যক্তিগত জীবন ==\nগৌতমী ২০১৭ সালের মার্চ মাসে একটি অনলাইন সংবাদ পত্রিকার মাধ্যমে ঘোষণা করেছিলেন যে তিনি বিনোদন জগতের সাথে যুক্ত জনৈক ব্যাক্তিকে বিয়ে করবেন।  ২০১৭ সালের ২ এপ্রিল তারিখে তিনি চলচ্চিত্র নির্মাতা শ্রীনাথ রাজেন্দ্রনকে বিয়ে করেন।  ২০২৩ সালে, বিয়ের প্রায় ৩ বছর পর তিনি ঘোষণা করেন যে  তিনি তার স্বামীর থেকে আলাদা হয়ে গেছেন। \n\n\n== চলচ্চিত্র তালিকা ==\n\n\n== তথ্যসূত্র =="}