{"pageid": 1063804, "title": "রাষ্ট্রীয় প্রযুক্তি প্রতিষ্ঠান, দুর্গাপুর", "url": "https://bn.wikipedia.org/wiki?curid=1063804", "content": "পূর্বে রিজিওনাল ইঞ্জিনিয়ারিং কলেজ, দুর্গাপুর [(বাংলা: আঞ্চলিক প্রকৌশল মহাবিদ্যালয়, দুর্গাপুর (আরইসি দুর্গাপুর বা আরইসিডিজিপি নামেও পরিচিত)] নামে পরিচিত ন্যাশনাল ইনস্টিটিউট অব টেকনোলজি দুর্গাপুর বা রাষ্ট্রীয় প্রযুক্তি প্রতিষ্ঠান, দুর্গাপুর (এটি এনআইটি দুর্গাপুর বা এনআইটিডিজিপি নামেও পরিচিত) পশ্চিমবঙ্গের দুর্গাপুর শহরে একটি সরকারি প্রযুক্তি শিক্ষাপ্রতিষ্ঠান। এটি ১৯৬০ সালে প্রতিষ্ঠিত ভারতের অন্যতম প্রাচীন প্রযুক্তি বিশ্ববিদ্যালয়। প্রযুক্তি প্রতিষ্ঠানটি ১৮৭ একর (০.৭৫ বর্গ কিমি) জুড়ে বিস্তৃত একটি বিদ্যায়তনে অবস্থিত।\nএনআইটি দুর্গাপুর রাষ্ট্রীয় প্রযুক্তি প্রতিষ্ঠান আইন, ২০০৭ এর অধীনে ভারত সরকার কর্তৃক জাতীয় গুরুত্বের একটি প্রতিষ্ঠান হিসাবে স্বীকৃত এবং এটি জাতীয় প্রযুক্তি প্রতিষ্ঠান (এনআইটি) ব্যবস্থার অন্যতম একটি প্রতিষ্ঠান। বিশ্ববিদ্যালয়টি বিজ্ঞান, প্রযুক্তি, প্রকৌশল, পরিচালনা ও স্থাপত্য বিষয়ে একচেটিয়া ভাবে মনোনিবেশ করেছে।\nপ্রতিষ্ঠানটি ন্যাশনাল ইনস্টিটিউশনাল র‍্যাঙ্কিং ফ্রেমওয়ার্ক ২০২০ অনুসারে ভারতের এনআইটি-সমূহের মধ্যে ৯তম, ইঞ্জিনিয়ারিংয়ের ক্ষেত্রে ৪৭তম এবং সার্বিকভাবে ৯৬তম স্থান অর্জন করেছে।  এই বিশ্ববিদ্যালয়টির যুক্তরাষ্ট্র ও যুক্তরাজ্যসহ ভারত ও বিদেশী বিশ্ববিদ্যালয় ও গবেষণা কেন্দ্রসমূহের সাথে একাডেমিক ও গবেষণা সহযোগিতা রয়েছে এবং এটি বিশ্বব্যাঙ্কের অর্থায়িত কারিগরি শিক্ষার গুণগত মান উন্নয়ন কর্মসূচির (টিইকিউআইপি) অংশ।\n\n\n== তথ্যসূত্র =="}