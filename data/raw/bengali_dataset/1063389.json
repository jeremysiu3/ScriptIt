{"pageid": 1063389, "title": "রিকার্দো রোদ্রিগ্রেস আরায়া", "url": "https://bn.wikipedia.org/wiki?curid=1063389", "content": "রিকার্দো ইভান রোদ্রিগ্রেস আরায়া (স্পেনীয়: Ricardo Rodríguez, স্পেনীয় উচ্চারণ: [riˈkaɾðo roˈðɾiɣes]; জন্ম: ২৫ আগস্ট ১৯৯২; রিকার্দো রোদ্রিগ্রেস নামে সুপরিচিত) হলেন একজন সুইজারল্যান্ডীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লিগের শীর্ষ স্তর সেরিয়ে আ-এর ক্লাব তোরিনো এবং সুইজারল্যান্ড জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০০৯ সালে, রোদ্রিগ্রেস সুইজারল্যান্ড অনূর্ধ্ব-১৭ দলের হয়ে সুইজারল্যান্ডের বয়সভিত্তিক পর্যায়ে অভিষেক করেছিলেন। সুইজারল্যান্ডের বয়সভিত্তিক দলের হয়ে খেলার পর, তিনি ২০১১ সালে সুইজারল্যান্ডের হয়ে আন্তর্জাতিক পর্যায়ে অভিষেক করেছেন; সুইজারল্যান্ডের জার্সি গায়ে তিনি এপর্যন্ত ৮০ ম্যাচে ৯টি গোল করেছেন। তিনি সুইজারল্যান্ডের হয়ে এপর্যন্ত ২টি ফিফা বিশ্বকাপ (২০১৪ এবং ২০১৮) এবং ২টি উয়েফা ইউরোপীয় চ্যাম্পিয়নশিপে (২০১৬ এবং ২০২০) অংশগ্রহণ করেছেন।\nব্যক্তিগতভাবে, রোদ্রিগ্রেস বেশ কিছু পুরস্কার জয়লাভ করেছেন, যার মধ্যে ২০১৪ বর্ষসেরা সুইজারল্যান্ডীয় ফুটবলারের পুরস্কার জয় অন্যতম। দলগতভাবে, রোদ্রিগ্রেস এপর্যন্ত ৩টি শিরোপা জয়লাভ করেছেন, যার মধ্যে ২টি ভলফসবুর্গের হয়ে এবং ১টি সুইজারল্যান্ডের বয়সভিত্তিক দলের হয়ে জয়লাভ করেছেন।\n\n\n== প্রারম্ভিক জীবন ==\nরিকার্দো ইভান রোদ্রিগ্রেস আরায়া ১৯৯২ সালের ২৫শে আগস্ট তারিখে সুইজারল্যান্ডের জুরিখে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nরিকার্দো রোদ্রিগ্রেস আরায়া – ফিফা প্রতিযোগিতার রেকর্ড (ইংরেজি) \nরিকার্দো রোদ্রিগ্রেস আরায়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রিকার্দো রোদ্রিগ্রেস আরায়া  (ইংরেজি)  \nসকারবেসে রিকার্দো রোদ্রিগ্রেস আরায়া (ইংরেজি) \nবিডিফুটবলে রিকার্দো রোদ্রিগ্রেস আরায়া  (ইংরেজি)  \nট্রান্সফারমার্কেটে রিকার্দো রোদ্রিগ্রেস আরায়া (ইংরেজি) \nওয়ার্ল্ডফুটবল.নেটে রিকার্দো রোদ্রিগ্রেস আরায়া (ইংরেজি) \nইএসপিএন এফসিতে রিকার্দো রোদ্রিগ্রেস আরায়া (ইংরেজি) \nন্যাশনাল-ফুটবল-টিমস.কমে রিকার্দো রোদ্রিগ্রেস আরায়া (ইংরেজি)"}