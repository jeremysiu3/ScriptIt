{"pageid": 1031651, "title": "নুঙ্গমবক্কম", "url": "https://bn.wikipedia.org/wiki?curid=1031651", "content": "নুঙ্গমবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এই লোকালয়ে রয়েছে বহুজাতিক অর্থনৈতিক প্রতিষ্ঠান, গূরুত্বপূর্ণ সরকারি দপ্তর, বৈদেশিক দূতাবাস, প্রসিদ্ধ শিক্ষা প্রতিষ্ঠান, শপিং মল, খেলাধুলার প্রতিষ্ঠান, দর্শনীয় স্থান, হোটেল, রেস্তোরাঁ ও সাংস্কৃতিক কেন্দ্র৷ নুঙ্গমবক্কম চেন্নাইয়ের আবাসিক অঞ্চলও বটে৷ এর আশেপাশে রয়েছে এগমোর, শেঠপট্টু, ত্যাগরায়নগর, কোটমবক্কম, তেনামপেট, আমাইন্দকরাই, শূলাইমেড়ু এবং কীলবক্কম৷\nচেন্নাইয়ের আঞ্চলি নিষ্ক্রমপত্র দপ্তর নুঙ্গমবক্কমের হ্যাডোস রোডের ওপর অবস্থিত৷ এখানে রয়েছে অস্ট্রিয়া, কানাডা ও দক্ষিণ কোরিয়ার দূতাবাস ও ব্রিটিশ ডেপুটি হাই কমিশনারের দপ্তর৷\n\n\n== ইতিহাস ==\nনুঙ্গমবক্কম চেন্নাইয়ের প্রাচীন অঞ্চলগুলির একটি৷  ১৯৬০ খ্রিস্টাব্দ পর্যন্ত এটি মাদ্রাজ শহরের পশ্চিম সীমান্ত নির্ধারণ করত৷ খ্রিস্টীয় অষ্টাদশ শতাব্দীর সময়ে প্রশাসনিকভাবে এটি মাদ্রাজ শহরের অংশীভূত হয়৷\nকে ভি রমনের দ্য আর্লি হিস্ট্রি অব দ্য মাদ্রাজ রিজিয়ন অনুসারে নুঙ্গমবক্কম থেকে একাদশ শতাব্দীর সময়কালীন রাজা রাজেন্দ্র চোলের একটি তাম্রলেখ উদ্ধার করা হয়৷\nচেন্নাই পুরনিগমের সরকারি নথিপত্র অনুযায়ী মুঘল ফরমানের অধীনস্থ নুঙ্গমবক্কম ও আরো চারটি স্থান যথা, তিরুবোত্রিয়ুর, কাতিবক্কম, ব্যাসরপাড়ি ও সদঙ্গাড়ু ১৭০৮ খ্রিস্টাব্দে ব্রিটিশ সাম্রাজ্যের অন্তর্ভুক্ত হয়৷\n১৯১৫ খ্রিস্টাব্দে এখানে উইমেন'স খ্রিস্টান কলেজ প্রতিষ্ঠা হয়৷ ১৯২৫ খ্রিস্টাব্দে দ্য গুড শেফার্ড কনভেন্ট (বর্তমানে দ্য গুড শেফার্ড হায়ার সেকেন্ডারি ম্যাট্রিকুলেশন স্কুল) ও লয়োলা কলেজ প্রতিষ্ঠিত হয়৷\n\n\n== পরিবহন ==\nনুঙ্গমবক্কম শহরের বিভিন্ন অংশের স্থানে সুসংযুক্ত৷ চেন্নাই এম টি সির বহু বাস এই লোকালয় অতিক্রম করে৷  এই অঞ্চলটিতে রয়েছে চেন্নাই শহরতলি রেলওয়ের বিচ-তাম্বরম রেলখণ্ডের অন্তর্গত নুঙ্গমবক্কম রেলওয়ে স্টেশন৷\nবীচ-তাম্বরম রেলখণ্ডে প্রাত্যহিক ট্রেনযাত্রীর সংখ্যা অনুসারে চেন্নাইয়ের ইএমইউ স্টেশনগুলির মধ্যে ক্রোমপেট ও সেন্ট থমাস মাউন্টের পরেই নুঙ্গমবক্কমের স্থান তৃৃৃতীয়৷\n\n\n== তথ্যসূত্র =="}