{"pageid": 1336823, "title": "উমা ভেন্ডে", "url": "https://bn.wikipedia.org/wiki?curid=1336823", "content": "উমা ভেন্ডে (৩১ মে ১৯৪৫ - ১৯ জুলাই ২০১৭) একজন ভারতীয় অভিনেত্রী যিনি মারাঠি চলচ্চিত্র, টেলিভিশন এবং থিয়েটারে কাজ করেছিলেন। তার আসল নাম ছিল অনুসায়া সাকারিকর। তিনি মারাঠি চলচ্চিত্র আকাশগঙ্গায় (১৯৬০) অভিনয়ের মাধ্যমে আত্মপ্রকাশ করেন। তিনি আমহি যাতো আমচ্য গাভা (১৯৬৮), আঙ্গাই (১৯৬৮), ভালু (১৯৮০) চলচ্চিত্রে অভিনয়ের জন্য পরিচিত। মারাঠি সিনেমাতে তার অবদানের জন্য ভেন্ডেকে চিত্রভূষণ পুরস্কার দ্বারা সম্মানিত করা হয়েছিল।\n\n\n== অভিনয় জীবন ==\nঅভিনেত্রী উমা ভেন্ডে ১৯৬০ সাল থেকে ২০০১ সালের দীর্ঘ সময়কালের অবধিতে অসংখ্য মারাঠি সিনেমায় অভিনয় করেছেন। তার প্রথম ছবি ছিল ১৯৬০ সালের মারাঠি চলচ্চিত্র আকাশগঙ্গা। এরপর ১৯৬০ সালেই তার অপর এক্টি ছবি অন্তরিচা দিভা মুক্তি পায়। ১৯৬৪ থেকে ১৯৬৮ সাল থেকে তিনি পরপর বিভিন্ন মারঠি ছবিতে অভিনয় করেছেন। এই সময়কালে তার অভিনীত উল্লেখনীয় কয়েকটি ছবির নাম হল, স্বয়ম্বর জালে সিতেচে (১৯৬৪), মালহারী মার্তন্ড (১৯৬৫), শেভাতচা মালুসারা (১৯৬৬), মধুচন্দ্র (১৯৬৭), কাকা মালা ভাচাভা (১৯৬৭), আঙ্গাই (১৯৬৮), আমহি যাতো আমচ্য গাভা (১৯৬৮) ইত্যাদি।\nসত্তর এবং আশির দশকেও তিনি কয়েকটি জনপ্রিয় মারাঠি সিনেমায় অভিনয় করেছেন। সত্তরের দশকে মুক্তিপ্রাপ্ত তার অভিনীত উল্লেখনীয় সিনেমাগুলি হল, নাতে জাদলে ডন জীবনচে (১৯৭১), তি পাচ নাজুক বোতে (১৯৭২), আশি হি সাতর্যাছি তারহা (১৯৭৪) ইত্যাদি। আশির দশকে তিনি ভালু (১৯৮০), চাতক চাঁদনী (১৯৮২), থোড়তাঞ্চি কমলা (১৯৮৪), প্রেমসাথী ভাটেল তে (১৯৮৭) ইত্যাদি ছবিতে অভিনয় করেছেন।\nতার শেষ অভিনীত সিনেমাগুলির মধ্যে উল্লেখযোগ্য আপন ইয়ানা পহিলাত কা (১৯৯২) ও আই থর তুজে উপকার (২০০১)।\n\n\n== তথ্যসূত্র =="}