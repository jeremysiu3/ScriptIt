{"pageid": 1186443, "title": "মোহাম্মদ মুসলিম চৌধুরী", "url": "https://bn.wikipedia.org/wiki?curid=1186443", "content": "মোহাম্মদ মুসলিম চৌধুরী বাংলাদেশ সিভিল সার্ভিসের একজন কর্মকর্তা। তিনি বাংলাদেশ সরকারের সাবেক অর্থসচিব এবং বাংলাদেশের মহা হিসাব-নিরীক্ষক ও নিয়ন্ত্রক (সিএজি)। বর্তমানে তিনি সোনালী ব্যাংকের চেয়ারম্যান। আছেন \n \n\n\n== প্রাথমিক জীবন ==\nমুসলিম চৌধুরী ১৯৫৯ সালে চট্টগ্রামে জন্মগ্রহণ করেন। তিনি চট্টগ্রাম বিশ্ববিদ্যালয় থেকে হিসাববিজ্ঞানে বিকম (সম্মান) ও এমকম এবং যুক্তরাজ্যের বার্মিংহাম বিশ্ববিদ্যালয় থেকে ফিন্যান্স অ্যান্ড অ্যাকাউন্টিংয়ে ডিস্টিংশনসহ এমএসসি ডিগ্রি অর্জন করেন।\n\n\n== কর্মজীবন ==\nমোহাম্মদ মুসলিম চৌধুরী ১৯৮৪ ব্যাচের কর্মকর্তা হিসেবে বাংলাদেশ সিভিল সার্ভিসের অডিট অ্যান্ড অ্যাকাউন্টস ক্যাডারে যোগদান করেন। তিনি কন্ট্রোলার জেনারেল অব অ্যাকাউন্টস, কন্ট্রোলার জেনারেল ডিফেন্স ফাইন্যান্স এবং অর্থ বিভাগের উপসচিব, যুগ্ম সচিব ও অতিরিক্ত সচিব হিসেবে কাজ করেছেন। তিনি অর্থ বিভাগের সাবেক সচিব।\nমুসলিম চৌধুরী বাংলাদেশ কৃষি ব্যাংক, সোনালী ব্যাংক লিমিটেড (ভারপ্রাপ্ত চেয়ারম্যানও ছিলেন), তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানি লিমিটেড, ইস্টার্ন রিফাইনারি লিমিটেড এবং ঢাকা বিআরটি কোম্পানি লিমিটেডের পরিচালক ছিলেন। এছাড়া তিনি আইসিএমএবি এবং ন্যাশনাল হার্ট ফাউন্ডেশনের কাউন্সিল সদস্যসহ বিভিন্ন দায়িত্ব পালন করেছেন। বাংলাদেশের আর্থিক খাত সংস্কার ও এর প্রাতিষ্ঠানিকীকরণে তিনি গুরুত্বপূর্ণ অবদান রেখেছেন। সরকারি আর্থিক ব্যবস্থাপনা খাতে ই-গভর্ন্যান্স বাস্তবায়নে অবদানের স্বীকৃতি স্বরূপ তিনি ‘জনপ্রশাসন পদক ২০১৭’ লাভ করেন। তিনি ২০১৮ সালের ১৭ জুলাই বাংলাদেশের দ্বাদশ মহা হিসাব-নিরীক্ষক ও নিয়ন্ত্রক (সিএজি) হিসেবে শপথ গ্রহণ করেন। ২৬ জুলাই ২০২৩ সালে তিনি অবসরে যান।  \n\n\n== তথ্যসূত্র ==\n\n\n== বহিঃসংযোগ ==\nবাংলাদেশের মহা হিসাব-নিরীক্ষক ও নিয়ন্ত্রকের প্রতিষ্ঠানিক ওয়েবসাইট"}