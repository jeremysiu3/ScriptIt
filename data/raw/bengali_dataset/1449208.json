{"pageid": 1449208, "title": "খোকসা জানিপুর সরকারি পাইলট মাধ্যমিক বিদ্যালয়", "url": "https://bn.wikipedia.org/wiki?curid=1449208", "content": "খোকসা জানিপুর সরকারি পাইলট মাধ্যমিক বিদ্যালয় কুষ্টিয়া জেলার খোকসা উপজেলায় অবস্থিত একটি প্রাচীন সরকারি মাধ্যমিক বিদ্যালয়। বিদ্যালয়টি ১৯০০ সালে খোকসার স্থানীয় ব্যক্তিবর্গের উদ্যোগে প্রতিষ্ঠিত হয়। ২০১৮ সালের ০৭ মে বিদ্যালয়টি জাতীয়করণের প্রজ্ঞাপন জারি হয়।\n\n\n== ইতিহাস ==\n১৯০০ সালে খোকসার স্থানীয় ব্যক্তিদের দ্বারা বিদ্যালয়েতে প্রতিষ্ঠিত হয়। বিদ্যালয় প্রথম প্রধান শিক্ষক ছিলেন বাবু পূর্ণ চন্দ্র সেন। বিদ্যালয়টি ১৯১৮ সালে কলকাতা বিশ্ববিদ্যালয়ে ইংলিশ হাই স্কুল হিসেবে স্বীকৃতি পায়। কলকাতা বিশ্ববিদ্যালয় থেকে বিদ্যালয়টি নিবন্ধনের ব্যাপারে তৎকালীন বিরাহিমপুর মৌজার (শিলাইদহ) জমিদার রবীন্দ্রনাথ ঠাকুরের সুপারিশ ও উদ্যোগ কার্যকর ভূমিকা পালন করেছিল। ১৯১৮ সালের ২৪ এপ্রিল বিদ্যালয়ের প্রথম পাকা ভবন নির্মাণ কাজ শুরু হয়। এই ভবনের ভিত্তিপ্রস্তর স্থাপন করেন তৎকালীন কুমারখালী মহকুমার প্রশাসক রায় সাহেব ভূপেন্দ্র মুখার্জী। স্বাধীনতার পরবর্তী সময়ে প্রাথমিক শাখা পৃথক হয়ে যায়। ফলে বিদ্যালয়টি শুধু মাধ্যমিক বিদ্যালয় হয়ে যায়। ২০১৮ সালে  বিদ্যালয়টি সরকারি মাধ্যমিক বিদ্যালয়ে উন্নীত হয়।\n\n\n== উল্লেখযোগ্য শিক্ষার্থী ==\nআবু বকর সিদ্দিকী - আপিল বিভাগ ও হাইকোর্ট বিভাগ এর বিচারক\nমুহাম্মাদ লুৎফর রহমান - বাংলাদেশী অধ্যাপক, রসায়নবিদ ও গবেষক\nহাসান ফয়েজ সিদ্দিকী - বাংলাদেশের ২৩তম প্রধান বিচারপতি\n\n\n== গ্রন্থপঞ্জিকা ==\nমোঃ রেজাউল করিম (ডিসেম্বর ২০২২)। কুষ্টিয়ার প্রত্ননিদর্শন। ৩৮/২ক বাংলাবাজার, ঢাকা ১১০০: গতিধারা। পৃষ্ঠা ১৮২–১৮৪। আইএসবিএন 978-984-8950-41-8। \n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}