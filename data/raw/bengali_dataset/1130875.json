{"pageid": 1130875, "title": "আলী বানাত", "url": "https://bn.wikipedia.org/wiki?curid=1130875", "content": "আলী বানাত (২৮ নভেম্বর ১৯৮২ – ২৯ মে ২০১৮) ছিলেন সিডনির শহরতলী গ্রিনাকারে জন্মগ্রহণ করা ফিলিস্তিনি বংশোদ্ভূত অস্ট্রেলীয় ব্যবসায়ী ও মানবিক মানবহিতৈষী। ২০১৫ সালের অক্টোবরে ক্যান্সারে আক্রান্ত হওয়ার আগে তিনি একটি নিরাপত্তা ও বৈদ্যুতিক কোম্পানির মালিক ছিলেন। ক্যান্সার আক্রান্ত হওয়ার পরে, তিনি দাতব্য কারণে তার যা কিছু ছিল তা দান করে দিয়েছিলেন।\n\n\n== বিশ্বজুড়ে মুসলিম (মুসলিমস অ্যারাউন্ড দ্য ওয়ার্ল্ড) ==\nআলী বানাত ক্যান্সারে আক্রান্ত হওয়ার পরে \"মুসলিমস অ্যারাউন্ড দ্য ওয়ার্ল্ড\" (বিশ্বজুড়ে মুসলিম) নামক দাতব্য প্রকল্প প্রতিষ্ঠা করেন, যেটি এমএটিডব্লিউ (MATW) নামেও পরিচিত। মোহাম্মদ হবলসের সাথে নেওয়া \"গিফটেড উইথ ক্যান্সার\" শিরোনামে এক সাক্ষাতকার দাতব্য প্রকল্পটিকে আরও প্রচারণা এনে দিয়েছিল। তার দাতব্য প্রকল্পটি শুরুতে টোগোতে কাজ করার জন্য মনোনিবেশ করলেও পরে আফ্রিকার বুর্কিনা ফাসো, ঘানা এবং বেনিনের মতো দেশগুলোতেও ছড়িয়ে দিয়েছে। প্রকল্পটির মাধ্যমে তিনি গ্রামের দরিদ্র মানুষদের সাহায্য করতে এসেছিলেন, যার মধ্যে রয়েছে পানির কূপ নির্মাণ, শিক্ষাগত সুযোগ-সুবিধা, সম্প্রদায়ভিত্তিক উন্নয়ন ও আয়বর্ধক প্রকল্প, খাদ্য সহায়তা প্রদান, বিদ্যালয় ও এতিমখানা নির্মাণ, বিধবা নারী ও তাদের সন্তানদের জন্য সুযোগ-সুবিধা এবং মসজিদ নির্মাণ ও মেরামত করা।\n\n\n== মৃত্যু ==\nতিনি ২০১৫ সালে ক্যান্সারে আক্রান্ত হন এবং ২৯ মে ২০১৮ সালে মৃত্যুবরণ করেন। মৃত্যুর আগে তিনি একটি ভিডিও বার্তা প্রদান করেছিলেন।\n\n\n== তথ্যসূত্র ==\n\n\n== বহিঃসংযোগ ==\nMATW প্রকল্পের ওয়েবসাইট\nMATW ফেসবুক পাতা\nMATW ইউটিউব চ্যানেল"}