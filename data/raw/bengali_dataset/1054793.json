{"pageid": 1054793, "title": "নোহালী ইউনিয়ন", "url": "https://bn.wikipedia.org/wiki?curid=1054793", "content": "নোহালী ইউনিয়ন বাংলাদেশের রংপুর জেলার গংগাচড়া উপজেলার অন্তর্গত একটি ইউনিয়ন। এটি ৫৯.৮৫ বর্গ কিমি (২৩.১১ বর্গমাইল) এলাকা জুড়ে অবস্থিত এবং ২০১১ সালের আদমশুমারীর হিসাব অনুযায়ী এখানকার জনসংখ্যা ছিল প্রায় ২৫,৩৪৫ জন। ইউনিয়নটিতে মোট গ্রামের সংখ্যা ৭টি ও মৌজার সংখ্যা ৭টি।\n\n\n== নামকরণ ও ইতিহাস ==\nইউনিয়নে নোহালী নামক একটি মৌজা আছে। গ্রামের পাশ দিয়ে তিস্তা নদী প্রবাহিত ছিল। বর্তমানে গ্রামটি নদী গর্ভে বিলিন হয়েছে। এই গ্রামের সমস্ত কুয়ার পানি লাল বর্ণের ছিল। লোকজন তিস্তার বালুর মাধ্যমে পানি শোধন করে পানি ব্যবহারের উপযোগী করত। তারা বিশ্বাস করত এখানে লোহার খনি ছিল; তাই এই গ্রামের নাম লোহানী থেকে নোহালী হয়েছে। প্রাচীন কালে এই গ্রামের কৃষি উন্নতি বিখ্যাত ছিল। তাই পরবর্তীতে এই গ্রামের নামানুসারে ইউনিয়নের নামকরণ করা হয়।\n\n\n== প্রশাসনিক বিভাগ ==\nইউনিয়নের ৭টি মৌজার নাম হচ্ছে যথাক্রমে:\n\nপশ্চিম কচুয়া\nউত্তর গণেশ\nপূর্ব কচুয়া\nমধ্য কচুয়া\nনোহালী\nচর নোহালী\nবাগডহোরা\n\n\n== অন্যান্য তথ্য ==\nএখানে ৬টি ঈদগাহ ৬টি, ২টি কবরস্থান ২টি, ৫টি শ্মশান ৫টি, ২টি ক্লাব, ১টি ডাকঘর, ২টি আদর্শ গ্রাম, ১টি সাংস্কৃতিক সংগঠন ও ১টি পেশাজীবী সংগঠন ১টি আছে।\n\n\n== দর্শনীয় স্থান ==\nদর্শনীয় স্থান হচ্ছে খোটামারী গোইং বাঁধ ও কচুয়া শিবমন্দির।\n\n\n== তথ্যসূত্র =="}