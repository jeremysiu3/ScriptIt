{"pageid": 1143262, "title": "ঝাড়খণ্ড ভাষা আন্দোলন ২০২১–২০২২", "url": "https://bn.wikipedia.org/wiki?curid=1143262", "content": "ঝাড়খণ্ড ভাষা আন্দোলন হল ঝাড়খণ্ডে ২০২১ সালে সংগঠিত একটি ভাষা আন্দোলন যা এখনও ২০২২ সালে চলছে। স্থানীয় ভাষা রক্ষা ও স্থানীয় ভাষার ওপর অন্য ভাষার আগ্রাসন রোধে জনগণের দাবি এই আন্দোলনে ব্যক্ত করা হয়। ধানবাদ ও বোকারোর স্থানীয় ভাষা অধিকার কর্মীরা ধানবাদ ও বোকারোর জন্য রাজ্য সরকারের আঞ্চলিক ভাষার তালিকায় ভোজপুরি, মাগধী ও মৈথিলী ভাষা অন্তর্ভুক্ত করার বিরুদ্ধে প্রতিবাদ করেছিল এবং ঝাড়খণ্ডি ভাষা বাঁচাও সংগ্রাম সমিতির ব্যানারে একের পর এক আন্দোলন শুরু করেছিল। ৩০ জানুয়ারী ২০২২-এ স্থানীয় ভাষা অধিকার কর্মীরা তীব্র প্রতিবাদের সাথে তেলমাচ্চো থেকে বোকারোর চন্দনকিয়ারি পর্যন্ত ৫০-কিমি দীর্ঘ মানববন্ধন করে। সেদিন প্রতিবাদকারীদের কণ্ঠে ছিল ‘বাহারি ভাষা নেই চলতো’, মানে বহিরাগতদের ভাষা চলবে না।\nধানবাদ-বোকারোতে ভোজপুরি ও মাগাহি ভাষাকে আঞ্চলিক ভাষা করার প্রতিবাদে মঙ্গলবার ঝাড়খণ্ড ভাষা সংগ্রাম সমিতি, নওয়াদিহ-এর ব্যানারে প্রায় পাঁচ কিলোমিটার দীর্ঘ মশাল মিছিল বের করা হয়। এতে সম্পৃক্ত প্রায় দুই হাজার যুবক হাতে মশাল নিয়ে সরকারের বিরুদ্ধে স্লোগান দেয়। নওয়াডিহ সহকারি প্রধান বিশ্বনাথ মাহাতো বলেছেন যে কোনও অবস্থাতেই ভাষার দখল মেনে নেওয়া হবে না। মাটির কথা বলে হেমন্ত সরকার দেশের সংস্কৃতি, ভাষা ও পরিচয়ের সঙ্গে ছেদ টেনে চলেছে, যা বরদাস্ত করা হবে না। বুধবার নওয়াডিহে প্রতিবাদী পদযাত্রা বের করা হবে। মুখিয়া সংঘের বোকারো জেলা সাধারণ সম্পাদক গৌরীশঙ্কর মাহতো জানিয়েছেন, দীর্ঘ লড়াইয়ের পর ঝাড়খণ্ডের সন্ধান মিলেছে। কোনো অবস্থাতেই ঝাড়খণ্ডের পরিচয় নিয়ে খেলতে দেওয়া হবে না।\n\n\n== তথ্যসূত্র =="}