{"pageid": 1015781, "title": "জাঞ্জিবার জাতীয় ফুটবল দল", "url": "https://bn.wikipedia.org/wiki?curid=1015781", "content": "জাঞ্জিবার জাতীয় ফুটবল দল (ইংরেজি: Zanzibar national football team) হচ্ছে আন্তর্জাতিক ফুটবলে জাঞ্জিবারের প্রতিনিধিত্বকারী পুরুষদের জাতীয় দল, যার সকল কার্যক্রম জাঞ্জিবারের ফুটবলের সর্বোচ্চ নিয়ন্ত্রক সংস্থা জাঞ্জিবার ফুটবল ফেডারেশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা আফ্রিকান ফুটবল কনফেডারেশনের সদস্যপদ লাভ করতে পারেনি। ১৯৪৭ সালের ১৮ই সেপ্টেম্বর তারিখে, জাঞ্জিবার প্রথমবারের মতো আন্তর্জাতিক খেলায় অংশগ্রহণ করেছে; তাঙ্গানিকার দারুস সালামে অনুষ্ঠিত উক্ত ম্যাচে জাঞ্জিবার তাঙ্গানিকার কাছে ৩–১ গোলের ব্যবধানে পরাজিত হয়েছে।\n১৫,০০০ ধারণক্ষমতাবিশিষ্ট আমান স্টেডিয়ামে জাঞ্জিবার নায়ক নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় জাঞ্জিবারের রাজধানী জাঞ্জিবার সিটিতে অবস্থিত। বর্তমানে এই দলের ম্যানেজারের দায়িত্ব পালন করছেন হামিদ সুলায়মান।\nফিফার সদস্যপদ না থাকার ফলে জাঞ্জিবার এপর্যন্ত একবারও ফিফা বিশ্বকাপে অংশগ্রহণ করতে পারেনি। এছাড়াও তারা এপর্যন্ত একবারও আফ্রিকা কাপ অফ নেশন্সে অংশগ্রহণ করতে পারেনি। ফিফা বহির্ভূত ফুটবল দলের অংশগ্রহণে আয়োজিত কনিফা বিশ্ব ফুটবল কাপে জাঞ্জিবার এপর্যন্ত একবারও অংশগ্রহণ করেনি। অন্যদিকে, জাঞ্জিবার ১৯৯৫ সিইসিএএফএ কাপের শিরোপা জয়লাভ করেছে।\nকাসিম সুলায়মান, আগ্রি মরিস, ওয়াজিরি ওমর, আব্দুলাহ জুমা এবং খামিস মোচা খামিসের মতো খেলোয়াড়গণ জাঞ্জিবারের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে জাঞ্জিবারের কোন স্থান নেই। অন্যদিকে, বিশ্ব ফুটবল এলো রেটিংয়ে জাঞ্জিবারের সর্বোচ্চ অবস্থান হচ্ছে ৯০তম (যা তারা সর্বপ্রথম ১৯৪৭ সালে অর্জন করেছিল) এবং সর্বনিম্ন অবস্থান হচ্ছে ১৭১। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== কনিফা বিশ্ব ফুটবল কাপ ===\n\n\n== তথ্যসূত্র =="}