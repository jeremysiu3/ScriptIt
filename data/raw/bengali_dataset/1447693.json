{"pageid": 1447693, "title": "লুকা ইভানুশেৎস", "url": "https://bn.wikipedia.org/wiki?curid=1447693", "content": "লুকা ইভানুশেৎস (ক্রোয়েশীয়: Luka Ivanušec; জন্ম: ২৬ নভেম্বর ১৯৯৮) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে ওলন্দাজ ক্লাব ফেইয়ানর্ট এবং ক্রোয়েশিয়া জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, ইভানুশেৎস ক্রোয়েশিয়া অনূর্ধ্ব-১৭ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় তিন বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০১৭ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ১৯ ম্যাচে ২টি গোল করেছেন।\n\n\n== প্রারম্ভিক জীবন ==\nলুকা ইভানুশেৎস ১৯৯৮ সালের ২৬শে নভেম্বর তারিখে ক্রোয়েশিয়ার ভারাজদিনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইভানুশেৎস ক্রোয়েশিয়া অনূর্ধ্ব-১৭, ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০১৫ সালের ১৭ই অক্টোবর তারিখে তিনি ক্রোয়েশিয়া অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৫ বছরে ৫২ ম্যাচে অংশগ্রহণ করে ১৪টি গোল করেছেন।\n২০১৭ সালের ১১ই জানুয়ারি তারিখে, ১৮ বছর, ১ মাস ও ১৬ দিন বয়সে, ডান পায়ে ফুটবল খেলায় পারদর্শী ইভানুশেৎস চিলির বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। উক্ত ম্যাচের ৯০তম মিনিটে আক্রমণভাগের খেলোয়াড় ফ্রাঙ্কো আন্দ্রিয়াসেভিচের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে বাম পার্শ্বীয় মধ্যমাঠের খেলোয়াড় হিসেবে খেলেছিলেন। ম্যাচটি চিলি ১–১ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে ইভানুশেৎস সর্বমোট ২ ম্যাচে ১টি গোল করেছেন। জাতীয় দলের হয়ে অভিষেকের ৩ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০১৭ সালের ১৪ই জানুয়ারি তারিখে, চীনের বিরুদ্ধে ম্যাচের ৩৬তম মিনিটে ফ্রান তুদোরের অ্যাসিস্ট হতে ক্রোয়েশিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলুকা ইভানুশেৎস – ফিফা প্রতিযোগিতার রেকর্ড (ইংরেজি) \nলুকা ইভানুশেৎস – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লুকা ইভানুশেৎস  (ইংরেজি)  \nসকারবেসে লুকা ইভানুশেৎস (ইংরেজি) \nবিডিফুটবলে \nইইউ-ফুটবলে লুকা ইভানুশেৎস (ইংরেজি) \nট্রান্সফারমার্কেটে লুকা ইভানুশেৎস (ইংরেজি) \nওয়ার্ল্ডফুটবল.নেটে লুকা ইভানুশেৎস (ইংরেজি) \nইএসপিএন এফসিতে লুকা ইভানুশেৎস (ইংরেজি) \nন্যাশনাল-ফুটবল-টিমস.কমে লুকা ইভানুশেৎস (ইংরেজি)"}