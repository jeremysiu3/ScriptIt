{"pageid": 1343904, "title": "অনবিজকুক", "url": "https://bn.wikipedia.org/wiki?curid=1343904", "content": "অনবিজকুক বা পেপারকোয়েক একটি ডাচ কেক যার মধ্যে স্বাদের জন্য বিশেষ ফ্লেমিশ মশলা যোগ করে তৈরি করা হয়। অনবিজকুক কথার আক্ষরিক অনুবাদ হল প্রাতঃরাশের কেক এবং পেপারকোয়েক কথার অর্থ হল মশলাদার স্বাদের কেক। এই কেকে স্বাদের জন্য অনেকরকম মশলা মেশানো থাকে এবং সেইকারনেই এই কেকের এইরূপ নামকরন হয়েছে। এটি সাধারনত সকালের প্রাতরাশ হিসাবে পরিবেশন করা হয়।\nরাই হল এই কেক প্রস্তুতির সবচেয়ে গুরুত্বপূর্ণ উপাদান। এই কেকের রঙ হালকা বাদামী হয়। লবঙ্গ, দারুচিনি, আদা, সাকেড এবং জায়ফল ইত্যাদির মিশ্রণে প্রস্তুত মশলা দিয়ে এই কেক তৈরি করা হয়। নেদারল্যান্ডের বেশ কিছু অংশে এই কেক প্রস্তুতির নিজস্ব স্থানীয় রেসিপি রয়েছে, যার মধ্যে সবচেয়ে বিখ্যাত হল আউডাইভেন কেক (বৃদ্ধা মহিলার কেক)। আউডাইভেন কেক হল অনবিজকুকের একটি প্রকার, যা দেশের উত্তরাঞ্চলে বসবাসকারী সিংহভাগ লোকেরা খাদ্য হিসাবে গ্রহন করে। এই কেকে মৌরি দেওয়া থাকে।\nঅনবিজকুক ঐতিহ্যগতভাবে প্রাতঃরাশ হিসাবে পরিবেশন করা হয়। এর উপরে মাখনের একটি পুরু প্রলেপ দেওয়া হয় এবং পরিবেশন করা হয়। তবে মিষ্টি স্বাদের কারণে এটি একটি জলখাবার হিসাবেও পরিবেশন করা হয়। এটি মাঝে মাঝে পাউরুটির প্রতিস্থাপক খাদ্য হিসাবে গৃহীত হয়। সাধারণত যেদিন এই কেক প্রস্তুত করা হয়, তার পরের দিন এটি খাওয়া হয়। নেদারল্যান্ডস দক্ষিন-পূর্ব এশিয়ায় ঐতিহাসিক উপনিবেশ স্থাপন করেছিল। সেকারণে ইন্দোনেশিয়াতেও অনবিজকুক খাওয়ার প্রচলন শুরু হয়।\n\n\n== অ্যাক্রিলামাইড ==\nপরীক্ষা করে দেখা গেছে যে অনবিজকুক -এ প্রায়শই অত্যন্ত উচ্চ মাত্রায় অ্যাক্রিলামাইড নামক পদার্থ মিশ্রিত থাকে। সম্ভবত রান্নার সময় বেকিং সোডা সংযোজনের কারণে এই উচ্চ মাত্রার অ্যাক্রিলামাইডের উপস্থিতি লক্ষ্য করা যায়। অ্যাক্রিলামাইড হল একটি কার্সিনোজেন যা আমাদের শরীরের পক্ষে ক্ষতিকর ও ক্যান্সার উৎপাদক। তাই এই কেক অতিমাত্রায় খেলে স্বাস্থ্যের ক্ষতি হতে পারে।\n\n\n== তথ্যসূত্র =="}