{"pageid": 1120852, "title": "তাইওয়ানে নারী", "url": "https://bn.wikipedia.org/wiki?curid=1120852", "content": "তাইওয়ানের নারীদের অবস্থা তাইওয়ানের সমাজের মধ্যে ঐতিহ্যগত পিতৃতান্ত্রিক দৃষ্টিভঙ্গি এবং সামাজিক কাঠামোর উপর ভিত্তি করে প্রভাবিত হয়েছে, যা নারীদেরকে পুরুষদের অধীনস্থ অবস্থানে রাখে, যদিও সাম্প্রতিক বছরগুলিতে তাইওয়ানের মহিলাদের আইনি অবস্থার উন্নতি হয়েছে, বিশেষ করে গত দুই দশকে পারিবারিক আইনে বেশ কিছু সংশোধনী আনা হয়েছে।\n\n\n== বিবাহ এবং পারিবারিক আইন ==\n\nবিংশ শতাব্দী জুড়ে, বিবাহিত নারীদের অধিকার গুরুতরভাবে সীমাবদ্ধ ছিল, তবে তা ধীরে ধীরে উন্নত হয়েছএ, বিশেষত গত ২০ বছরে করা আইনী পরিবর্তনের কারণে (পারিবারিক আইনটি ১৯৯৬ থেকে ২০০২ সালের মধ্যে পাঁচবার সংশোধিত হয়েছিল)। ১৮৯৫ সালে তাইওয়ান জাপানি শাসনের অধীনে আসে এবং জাপানি বিবাহ আইন (যা নারীদের প্রতি বৈষম্যমূলক) প্রয়োগ করা হয়। ১৯৪৫ সালে জাপানের পরাজয়ের পর, ১৯৩০ সালে রিপাবলিকান মূল ভূখণ্ডে প্রণীত নাগরিক আইন থেকে পারিবারিক আইনের ধারাটি তাইওয়ানেও কার্যকর হয়েছিল (কমিউনিস্ট শাসনের দ্বারা পারিবারিক আইন পরে মূল ভূখণ্ডে পরিবর্তন করা হয়েছিল, তবে এটি তাইওয়ানের ক্ষেত্রে প্রযোজ্য ছিল না)। ১৯৩০ সালের তাইওয়ানের সিভিল কোড তাইওয়ানের নারীদের সীমিত অধিকার প্রদান করে, যেমন তাদের বাসস্থান নির্ধারণে কোন অধিকার নেই, সম্পত্তির মালিকানার অধিকারের অভাব, বিবাহবিচ্ছেদ দায়ের করার অধিকারের অভাব, আত্মরক্ষার অভাব, শিশু হেফাজতে অধিকারের অভাব এবং অবৈধ শিশুদের বিরুদ্ধে বৈষম্য। ১৯৮৫ এবং ১৯৯৬ সালে করা পরিবর্তনের কারণে বিবাহিত নারীদের অবস্থার সামান্য উন্নতি হয়েছিল। ১৯৯৮ সালের মধ্যে, নতুন প্রবিধানগুলি বিবাহবিচ্ছেদকে কিছুটা সহজ করে তুলেছিল। \n\n\n== সাংবিধানিক সুরক্ষা ==\nতাইওয়ানের সংবিধানে নারীর অধিকার সুরক্ষিত করে অনুচ্ছেদ ৭ এ বলা হয়েছে: \"চীন প্রজাতন্ত্রের সকল নাগরিক, লিঙ্গ, ধর্ম, জাতি, শ্রেণী বা দলগত সংশ্লিষ্টতা নির্বিশেষে, আইনের দৃষ্টিতে সমান বলে গণ্য হবে\"। অতিরিক্ত অনুচ্ছেদ ১০, ধারা ৬-এ বলা হয়েছে: রাষ্ট্র নারীর মর্যাদা রক্ষা করবে, তাদের ব্যক্তিগত নিরাপত্তা রক্ষা করবে, যৌন বৈষম্য দূর করবে এবং লিঙ্গ সমতা আরও বাস্তবসম্মত হবে।\nসংবিধানের মধ্যে নির্বাচনে নারী প্রার্থীদেরও সুরক্ষা দেওয়া হয়েছে। ১৩৪ অনুচ্ছেদে বলা হয়েছে, \"বিভিন্ন ধরনের নির্বাচনে সফল প্রার্থীদের কোটা নারীদের জন্য বরাদ্দ করা হবে; এটি বাস্তবায়নের পদ্ধতি আইন দ্বারা নির্ধারিত হবে\"।\n\n\n== শ্রম অধিকার ==\nকর্মসংস্থানে লিঙ্গ সমতা আইন কর্মশক্তিতে নারীর অধিকার নিশ্চিত করে। এটি ২০০২ সালে \"তাইওয়ানের কর্মসংস্থান আইনে লিঙ্গ সমতা\" নামে প্রণীত হয়েছিল এবং পরে সংশোধন করে \"কর্মসংস্থানে লিঙ্গ সমতা আইন\" নামকরণ করা হয়েছিল। \n\n\n== লিঙ্গভিত্তিক গর্ভপাত ==\nপূর্ব এশিয়ার অন্যান্য অংশের মতো, তাইওয়ানে লিঙ্গভিত্তিক গর্ভপাত ঘটতে পারে বলে জানা গেছে। স্বাস্থ্য অধিদপ্তর এই চর্চা রোধে ব্যবস্থা নিয়েছে।\n\n\n== যৌন পাচার ==\nতাইওয়ানি এবং বিদেশী নারী ও মেয়েরা তাইওয়ানে যৌন পাচারের শিকার হয় । তারা সারাদেশে পতিতালয়, হোটেল কক্ষ এবং অন্যান্য স্থানে ধর্ষিত ও ক্ষতিগ্রস্থ হয়।\n\n\n== আরও দেখুন ==\nতাইওয়ানের মানুষ\nইয়েনলিন কু\nতাইওয়ান মহিলা সমিতির জাতীয় জোট\n\n\n== তথ্যসূত্র ==\n\n\n== বহিঃসংযোগ ==\nতাইওয়ানে নারীদের অবস্থা\nতাইওয়ান মহিলা সমিতির জাতীয় জোট (NATWA)\nতাইওয়ান নারী ওয়েব\nকুং লিডিয়া। তাইওয়ানের কারখানা নারী, books.google.com"}