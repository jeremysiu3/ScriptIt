{"pageid": 1120324, "title": "আরোলদ মুকুদি", "url": "https://bn.wikipedia.org/wiki?curid=1120324", "content": "আরোলদ মুকুদি (ফরাসি: Harold Moukoudi; জন্ম: ২৭ নভেম্বর ১৯৯৭) হলেন একজন ক্যামেরুনীয় পেশাদার ফুটবল খেলোয়াড়। তিনি বর্তমানে ফরাসি ক্লাব সেঁত-এতিয়েন এবং ক্যামেরুন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০০৩–০৪ মৌসুমে, ফরাসি ফুটবল ক্লাব নগঁতের যুব পর্যায়ের হয়ে খেলার মাধ্যমে মুকুদি ফুটবল জগতে প্রবেশ করেছেন এবং পরবর্তীকালে শঁতিয়ি এবং ল্য আভ্রের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, প্রথমে ফরাসি ক্লাব ল্য আভ্র বি-এর হয়ে, অতঃপর ল্য আভ্রের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ল্য আভ্রের হয়ে তিন মৌসুমে ৫৯ ম্যাচে ৬টি গোল করার পর ২০১৯–২০ মৌসুমে তিনি সেঁত-এতিয়েনে যোগদান করেছেন।\n২০১২ সালে, মুকুদি ফ্রান্স অনূর্ধ্ব-১৬ দলের হয়ে ক্যামেরুনের বয়সভিত্তিক পর্যায়ে অভিষেক করেছিলেন। প্রায় ৭ বছর যাবত ফ্রান্সের বয়সভিত্তিক দলের হয়ে খেলার পর, তিনি ২০১৯ সালে ক্যামেরুনের হয়ে আন্তর্জাতিক পর্যায়ে অভিষেক করেছেন; ক্যামেরুনের জার্সি গায়ে তিনি এপর্যন্ত ৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nআরোলদ মুকুদি ১৯৯৭ সালের ২৭শে নভেম্বর তারিখে ক্যামেরুনের বঁদিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমুকুদি ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-২০ দলের হয়ে খেলার মাধ্যমে ফ্রান্সের প্রতিনিধিত্ব করেছেন।\n২০১৯ সালের ১২ই অক্টোবর তারিখে, ২১ বছর, ১০ মাস ও ১৫ দিন বয়সে, ডান পায়ে ফুটবল খেলায় পারদর্শী মুকুদি তিউনিসিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্যামেরুনের হয়ে অভিষেক করেছেন। উক্ত ম্যাচের ৬৬তম মিনিটে রক্ষণভাগের খেলোয়াড় মাইকেল এনগাদো-এনগাজুইয়ের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি ০–০ গোলে ড্র করেছিল। ক্যামেরুনের হয়ে অভিষেকের বছরে মুকুদি সর্বমোট ১ ম্যাচে অংশগ্রহণ করেছেন।\nমুকুদি ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত ক্যামেরুন দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n১০ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে আরোলদ মুকুদি  (ইংরেজি)  \nসকারবেসে আরোলদ মুকুদি (ইংরেজি) \nবিডিফুটবলে আরোলদ মুকুদি  (ইংরেজি)  \nট্রান্সফারমার্কেটে আরোলদ মুকুদি (ইংরেজি) \nওয়ার্ল্ডফুটবল.নেটে আরোলদ মুকুদি (ইংরেজি) \nইএসপিএন এফসিতে আরোলদ মুকুদি (ইংরেজি) \nন্যাশনাল-ফুটবল-টিমস.কমে আরোলদ মুকুদি (ইংরেজি)"}