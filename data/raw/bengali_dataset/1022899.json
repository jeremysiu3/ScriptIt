{"pageid": 1022899, "title": "মাসমবক্কম", "url": "https://bn.wikipedia.org/wiki?curid=1022899", "content": "মাসমবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলার একটি জনগণনা নগর। আশেপাশে অবস্থিত পরিচিত লোকালয়গূলি হল চেলায়ুর, বেঙ্গাইবাসল এবং সীতালবক্কম৷ তামিল ভাষার মাসকে 'মাদ' বলা হয় এবং বক্কম শব্দটি এসেছে সংস্কৃত 'ভাগম' থেকে, ফলে স্থানটির মূল নাম \"মাদম্বক্কম\"৷ এই শহরেই রয়েছে বহু শতাব্দী পুরাতন ধেনুপুরীশ্বর মন্দির৷\n\n\n== হ্রদ ==\nমাসমবক্কমে অবস্থিত মাসমবক্কম হ্রদ বৃষ্টির জলে পুষ্ট জলাশয়৷\n\n\n== মন্দির ==\n\nমাসমবক্কম শিবের নামে উৎসর্গীকৃত ধেনুপুরীশ্বর মন্দিরের জন্য বিখ্যাত৷ তৃতীয় কুলতুঙ্গ চোলের সময়কালে মন্দিরটি পুনর্নির্মাণ করা হয়েছিল৷ মন্দিরের শিলালেখ অনুযায়ী এটি ৯৫৬-৯৭৩ খ্রিস্টাব্দের মধ্যে রাজা দ্বিতীয় পরন্তক চোল বা সুন্দর চোলের সময়কালে নির্মিত হয়েছিল৷ মন্দিরগাত্রে রয়েছে শিবের বহু মূর্তিও বিভিন্ন মুদ্রাভঙ্গি৷ তামিলনাড়ুর মেগালিথিক ১৬৩ টি বিজ্ঞাপিত অঞ্চলের মধ্যে এই মন্দিরটি একটি৷\n\n\n== জনসংখ্যার উপাত্ত ==\n\n২০১১ খ্রিটাব্দে ভারতের জনগণনা অনুযায়ী মাসমবক্কমের মোট জনসংখ্যা ৩১,৬৮১ জন, যেখানে ১৬,০৭৩ জন পুরু ও ১৫,৬০৮ জন নারী৷ অর্থাৎ প্রতিহাজার পুরুষে ৯৭১ জন নারীর বাস৷ মোট পরিবার সংখ্যা ৮,০৬৯ টি৷ ছয় বছর অনূর্ধ্ব শিশু সংখ্যা ৩,১১০, যা মোট জনসংখ্যার ৯.৮২ শতাংশ৷ মাসমবক্কমের মোট সাক্ষরতার হার ৯২.৪৭ শতাংশ, যেখানে পুরুষ সাক্ষরতার হার ৯৫.০২ শতাংশ ও নারী সাক্ষরতার হার ৮৯.৮৫ শতাংশ৷\n\n\n== তথ্যসূত্র =="}