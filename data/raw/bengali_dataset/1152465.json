{"pageid": 1152465, "title": "মালিকুসসালেহ বিশ্ববিদ্যালয়", "url": "https://bn.wikipedia.org/wiki?curid=1152465", "content": "মালিকুসসালেহ বিশ্ববিদ্যালয় (ইন্দোনেশীয়: Universitas Malikussaleh, সংক্ষেপে UNIMAL) হচ্ছে ইন্দোনেশিয়ার উত্তর আচেহ রিজেন্সির একটি পাবলিক বিশ্ববিদ্যালয়। এটি ১৯৬৯ সালে একটি শরিয়া একাডেমি হিসেবে প্রতিষ্ঠিত হয়, এটি একাধিক বিষয়ের শাখায় বিভক্ত, যা ১৯৮৯ সালে আধুনিক বিশ্ববিদ্যালয়ে রূপান্তরিত হয়। ২০০১ সালে একে জাতীয়করণ করা হয়।\nসাতটি অনুষদ সহ, এটি আচেহ প্রদেশের চারটি পাবলিক বিশ্ববিদ্যালয়ের (পেরগুরুয়ান টিংগি নেগেরি) মধ্যে একটি।\n\n\n== ইতিহাস ==\n১৯৬৯ সালে উত্তর আচেহ রিজেন্সির স্থানীয় সরকার দ্বারা প্রতিষ্ঠিত শরিয়া থিওলজিক্যাল একাডেমি (আকাদেমি ইলমু আগামা) হিসেবে বিশ্ববিদ্যালয়টির উদ্ভব। বিভিন্ন সময়ে নামের পরিবর্তনের পর, এটি ১৯৮০ সালে মালিকুসসালেহ ইউনিভার্সিটি ফাউন্ডেশনে (ইয়াসান ইউনিভার্সিটাস মালিকুসালেহ) পরিণত হয়, প্রথম সামুদেরা পাসাই শাসক মালিকুসসালেহের নামে এর নামকরণ করা হয়। এর অনুষদগুলো প্রথম আনুষ্ঠানিকভাবে ১৯৮৪ সালে নিবন্ধিত হয়েছিল। এটি ১৯৮৯ সালে পুনরায় শুরু করা হয় এবং ২০০১ সালে জাতীয়করণ করা হয়।\nবর্তমান রেক্টর, এপ্রিদার, ২০১০ সাল থেকে সক্রিয় এবং তার দ্বিতীয় মেয়াদে দায়িত্ব পালন করছেন।\n২০১৭ সালে, বিশ্ববিদ্যালয়ের রেক্টরেট ভবনে একজন প্রাক্তন কর্মচারী আগুন দিয়েছিলেন।\n\n\n== ছাত্র-ছাত্রী ==\n২০১৭ সালে বিশ্ববিদ্যালয়ের নতুন ছাত্র ছিলো ৩,০০০-এর বেশি। এই বিশ্ববিদ্যালয়ের শিক্ষার্থীরাই তৃতীয় বৃহত্তম সংখ্যক BIDIKMISI (নিম্ন আয়ের বিশ্ববিদ্যালয়ের শিক্ষার্থীদের জন্য ইন্দোনেশীয় সরকারী বৃত্তি) প্রাপক। ছাত্র-ছাত্রীরা সাতটি স্নাতক অনুষদ (অর্থনীতি, আইন, সামাজিক ও রাষ্ট্রবিজ্ঞান, মেডিসিন, শিক্ষা, কৃষি এবং প্রকৌশল) এবং পাঁচটি মাস্টার্স প্রোগ্রামে লেখাপড়া করে।\nজাতীয় স্বীকৃতি সংস্থা কর্তৃক ২০১৬-২০২১ সময়ের জন্য বিশ্ববিদ্যালয়টিকে \"B\" পর্যায়ের বিশ্ববিদ্যালয় হিসেবে স্বীকৃতি দিয়েছিল।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্সটাগ্রামে Malikussaleh University"}