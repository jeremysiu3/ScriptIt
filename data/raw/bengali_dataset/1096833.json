{"pageid": 1096833, "title": "ভেরা আলেকজান্দ্রাভনা নোভিকোভা", "url": "https://bn.wikipedia.org/wiki?curid=1096833", "content": "ড. ভেরা আলেকজান্দ্রাভনা নোভিকোভা   (১৬ ফেব্রুয়ারি  ১৯১৮  - ১০ এপ্রিল  ১৯৭২) ছিলেন একজন বাংলা ভাষা ও সাহিত্য বিশেষজ্ঞ রুশ অধ্যাপিকা। \n\n\n== সংক্ষিপ্ত জীবনী ==\nভেরা আলেকজান্দ্রাভনা নোভিকোভার জন্ম তৎকালীন   সোভিয়েত ইউনিয়নের  বর্তমানে  রাশিয়ার  মস্কো শহরে। ১৯৩৫ খ্রিস্টাব্দে বিদ‍্যালয়ের পাঠ শেষে প্রাচ‍্যবিদ‍্যা নিয়ে পড়াশোনার জন‍্য তৎকালীন লেলিনগ্রাদ বিশ্ববিদ‍্যালয়ে অধুনা সেন্ট পিটার্সবার্গ রাষ্ট্রীয় বিশ্ববিদ্যালয়ে ভর্তি হন। ১৯৪০ খ্রিস্টাব্দে তিনি  স্নাতকোত্তর ডিগ্রি লাভ করেন।  বিশ্ববিদ্যালয়ের ওরিয়েন্টাল সেমিনারি বিভাগের অধ‍্যাপক প্রমথনাথ দত্ত যিনি অধ‍্যাপক দাউদ আলি দত্ত নামে পরিচিত ছিলেন, তাঁর কাছে ভেরা নোভিকোভা বাংলা ভাষা শেখেন। পরে তিনি প্রখ‍্যাত ভারততত্ত্ববিদ  আলেক্সিয়েই পেত্রোভিক বারান্নিকফের অধীনে বঙ্কিমচন্দ্রের উপর গবেষণা করেন। ১৯৫৩ খ্রিস্টাব্দে তিনি  পিএইচডি অর্জন করেন। ইতোমধ্যে ১৯৫২ খ্রিস্টাব্দে তিনি সেন্ট পিটার্সবার্গ রাষ্ট্রীয় বিশ্ববিদ্যালয়ে ভারতীয় ভাষা বিভাগের প্রধান হন এবং আমৃত্যু বাংলা ভাষা সাহিত‍্যে অধ‍্যাপনা করেন।\n১৯৫৬ খ্রিস্টাব্দে প্রশিক্ষণ ও গবেষণার কাজে কলকাতায় আসেন। তিনি রুশ ভাষায় রচনা করেন-\n\nঊনবিংশ শতকের বাংলা গদ্য সমকলন\nবঙ্কিমচন্দ্র চট্টোপাধ্যায়: জীবন ও সাহিত্যকর্ম\nতিনি রুশ ভাষায় রবীন্দ্র রচনাবলীর সম্পাদনা করেছেন। এছাড়াও তার বহু গবেষণা গ্রন্থ অপ্রকাশিত রয়ে গেছে।\n\n\n== সম্মাননা ==\n১৯৭০ খ্রিস্টাব্দে ভেরা আলেজান্দ্রাভনা নোভিকোভা বঙ্কিমচন্দ্র - হিজ লাইফ অ্যান্ড ক্রিয়েশনস তথা (বঙ্কিমচর্চা) গ্রন্থটির জন্য পশ্চিমবঙ্গ সরকারের রবীন্দ্র পুরস্কার লাভ করেন। এছাড়াও তিনি সোভিয়েত সরকার কাছ থেকেও পদক দ্বারা সম্মানিত হন।\n\n\n== জীবনাবসান ==\nভেরা আলেকজান্দ্রাভনা নোভিকোভা কর্মরত অবস্থায় মস্কো-লেলিনগ্রাদে এক ট্রেন দুর্ঘটনায় ১৯৭২ খ্রিস্টাব্দের ১০ই এপ্রিল প্রয়াত হন।\n\n\n== তথ্যসূত্র =="}