{"pageid": 1081452, "title": "২০২১ ওমান ত্রিদেশীয় সিরিজ (রাউন্ড ৬)", "url": "https://bn.wikipedia.org/wiki?curid=1081452", "content": "২০২১ ওমান ত্রিদেশীয় সিরিজ ছিল ২০১৯–২০২৩ আইসিসি পুরুষ ক্রিকেট বিশ্বকাপ লিগ ২ ক্রিকেট টুর্নামেন্টের ৬ষ্ঠ পর্ব যা ২০২১ সালের সেপ্টেম্বর মাসে ওমানে অনুষ্ঠিত হয়। সিরিজটি ছিল ওমান, নেপাল ও মার্কিন যুক্তরাষ্ট্রের অংশগ্রহণে অনুষ্ঠিত একটি ত্রিদেশীয় সিরিজ, এবং সিরিজের ম্যাচগুলো খেলা হয় একদিনের আন্তর্জাতিক (ওডিআই) হিসেবে। আইসিসি পুরুষ ক্রিকেট বিশ্বকাপ লিগ ২ টুর্নামেন্টটি ছিল ২০২৩ পুরুষ ক্রিকেট বিশ্বকাপে খেলার যোগ্যতা অর্জনের একটি ধাপ।\nসিরিজটি প্রথমে ২০২১ সালের মার্চ মাসে খেলা হওয়ার কথা ছিল। ২০২১ সালের জানুয়ারি মাসে যুক্তরাষ্ট্র ক্রিকেট সিরিজের আগে টেক্সাসে অনুশীলন শুরুর জন্য ৪৪ সদস্যের একটি দল ঘোষণা করে। এর পরের মাসে নেপাল ক্রিকেট অ্যাসোসিয়েশন সিরিজের অনুশীলন শুরুর জন্য ৩২ সদস্যের একটি প্রাথমিক দল ঘোষণা করে। কিন্তু ২০২১ সালের ১২ ফেব্রুয়ারি কোভিড-১৯ মহামারির কারণে সিরিজটি স্থগিত করা হয়। ২০২১ সালের আগস্ট মাসে ওমান ক্রিকেট নিশ্চিত করে যে পরের মাসেই ম্যাচগুলো অনুষ্ঠিত হবে। এর পরে আন্তর্জাতিক ক্রিকেট কাউন্সিল (আইসিসি) সিরিজের সম্পূর্ণ সূচি ঘোষণা করে।\n\n\n== দলীয় সদস্য ==\n\nমার্কিন যুক্তরাষ্ট্র দলে কাইল ফিলিপকে প্রাথমিকভাবে রিজার্ভ খেলোয়াড় হিসেবে রাখা হয়। সিরিজ শুরুর আগে অ্যারন জোনস ও জসদীপ সিং মার্কিন যুক্তরাষ্ট্র দল থেকে ছিটকে গেলে কাইল ফিলিপকে মূল দলে নেয়া হয়। দীপেন্দ্র সিং আইরি চোটের কারণে নেপাল দল থেকে ছিটকে যান।\n\n\n== সূচি ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n=== ৪র্থ ওডিআই ===\n\n\n=== ৫ম ওডিআই ===\n\n\n=== ৬ষ্ঠ ওডিআই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে বিশ্বকাপ লিগ ২ টুর্নামেন্টের প্রধান পাতা (ইংরেজি)"}