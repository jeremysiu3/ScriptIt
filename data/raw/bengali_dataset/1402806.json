{"pageid": 1402806, "title": "পীযূষ বনসল", "url": "https://bn.wikipedia.org/wiki?curid=1402806", "content": "পীযূষ বনসল (ইংরেজি: Peyush Bansal, হিন্দি: पीयूष बंसल) হলেন একজন ভারতীয় উদ্যোক্তা, ব্যবসায়িক নির্বাহী ও অ্যাঞ্জেল ইনভেস্টর। তিনি ভারতীয় বহুজাতিক অপটিক্যাল প্রেসক্রিপশন আইওয়্যার কোম্পানি লেন্সকার্ট এর সহ-প্রতিষ্ঠাতা ও প্রধান নির্বাহী কর্মকর্তা (সিইও)। তিনি সনি টিভি'র ব্যবসায়িক আপাতবাস্তব অনুষ্ঠান শার্ক ট্যাঙ্ক ইন্ডিয়া'র একজন বিচারক ও বিনিয়োগকারী।\n\n\n== প্রারম্ভিক জীবন ==\nপীযূষ বনসল ভারতের একটি হিন্দু বনসল পরিবারে জন্মগ্রহণ করেন। তার পিতার নাম বাল কিষাণ বনসল এবং মাতার নাম কিরণ বনসল। তিনি মাইক্রোসফটে চাকরির জন্য মার্কিন যুক্তরাষ্ট্রে গিয়েছিলেন, কিন্তু পরে নিজের ব্যবসা শুরু করার জন্য এ চাকরি ছেড়ে দেন। তারপরে তিনি মার্কিন যুক্তরাষ্ট্রে অনলাইনে চশমা বিক্রি করে একটি নতুন উদ্যোগ শুরু করেন। তিনি কানাডার মন্ট্রিয়লের ম্যাকগিল বিশ্ববিদ্যালয়ে পড়াশোনা করেছেন। তিনি Valayoo Technologies নামে আরেকটি উদ্যোগ শুরু করেছিলেন।\n\n\n== কর্মজীবন ==\n২০০৭ সালে তিনি ভারতে ফিরে আসেন এবং সার্চমাইক্যাম্পাস.কম (SearchMyCampus.com) শুরু করেন, যা কলেজের শিক্ষার্থীদের চাকরি খুঁজে পেতে সহায়তা করে।\n২০০৯ সালে তিনি বলেছিলেন যে ফ্লায়ার (Flyer) নামে তার আরেকটি উদ্যোগ প্রাথমিকভাবে সাফল্য পেয়েছিল কিন্তু পরে হ্রাস পেয়েছে। তিনি নভেম্বর ২০১০-এ উদ্যোগটি বাতিল করে দেন।\nতিনি ২০১০ সালে অমিত চৌধুরীর সাথে লেন্সকার্ট (Lenskart) নামে তার নিজস্ব ব্যবসা শুরু করেছিলেন। ২০১১ সালে তাদের সাথে যোগ দেন সুমিত কাপাহি, যিনি অন্য একটি চশমার ব্র্যান্ডের জন্য কাজ করেছিলেন।\nলেন্সকার্ট শুরু করার পর তিনি ওয়াচকার্ট, জুয়েলসকার্ট এবং ব্যাগকার্ট নামে একই ধরনের অন্যান্য উদ্যোগ শুরু করেন।\n\n\n== তথ্যসূত্র =="}