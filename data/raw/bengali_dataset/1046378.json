{"pageid": 1046378, "title": "বৈশ্বিক জলবায়ু পরিবর্তনের মানবিক মাত্রা নিয়ে মালে ঘোষণাপত্র", "url": "https://bn.wikipedia.org/wiki?curid=1046378", "content": "বৈশ্বিক জলবায়ু পরিবর্তনের মানবিক মাত্রা নিয়ে মালে ঘোষণাপত্র হলো বেশকিছু উন্নয়নশীল ক্ষুদ্র দ্বীপরাষ্ট্রের প্রতিনিধির সমন্বয়ে করা একটি চুক্তির ভিত্তিতে প্রস্তুতকৃত ঘোষণাপত্র। এটি ২০০৭ সালের নভেম্বরে স্বাক্ষরিত হয়। এই ঘোষণাপত্রের উদ্দেশ্য ছিল মানবাধিকার ও জলবায়ু পরিবর্তনকে সংযুক্ত করার পরিষ্কার কৌশল গঠন করা। এই পত্রের অন্যতম উদ্দেশ্য জলবায়ু পরিবর্তন মোকাবেলার জন্য কেবলমাত্র জলবায়ু পরিবর্তনজনিত পরিবেশগত প্রভাব না দেখে একইসাথে জলবায়ু পরিবর্তনের ফলে মানবাধিকারের উপরে প্রভাবের কথাও বিবেচনা করা। এই ঘোষণার মধ্য দিয়ে এটা পরিষ্কার হয় যে স্বাস্থ্যকর পরিবেশের অধিকার অন্য সকল মৌলিক মানবাধিকারের পূর্বশর্ত।\nমালদ্বীপ এই ঘোষণাপত্রের অন্যতম স্বাক্ষরকারী দেশ এবং এর রাজধানী মালের নামানুসারে পত্রটির নামকরণ করা হয়। মালদ্বীপ অন্যতম রাষ্ট্র, যার জনগোষ্ঠীর মানবাধিকার জলবায়ু পরিবর্তনের ফলে ইতোমধ্যে প্রভাবিত হয়েছে। ফলশ্রুতিতে, মালদ্বীপ এবং অন্যান্য দ্বীপরাষ্ট্র একটি আন্তর্জাতিক জোট গঠন করার চেষ্টা করছে, যা জলবায়ু পরিবর্তন মোকাবেলায় মানবাধিকারকে একটি কাঠামো হিসাবে ব্যবহার করবে। এই জোট জেনেভা, নিউ ইয়র্ক সিটি এবং মালেতে বৈঠক করেছে।\n\n\n== জাতিসংঘ ==\n\nঘোষণাপত্রে স্বাক্ষরকারীরা জাতিসংঘ মানবাধিকার পরিষদকে জলবায়ু পরিবর্তন এবং মানবাধিকার বিষয়টির প্রতি আরো মনোযোগী হতে অনুরোধ করে। এর উত্তরে, মানবাধিকারের জন্য জাতিসংঘের হাই কমিশনারের অফিস একটি গবেষণা প্রকাশ করে, যেখানে জলবায়ু পরিবর্তনজনিত এবং মানবাধিকারে বাধা তৈরি করে এমন কিছু নির্দিষ্ট কিছু দিক উল্লেখিত হয়, ও জোর দিয়ে জানায় যে জলবায়ু পরিবর্তন থেকে মানবাধিকার রক্ষার জন্য রাষ্ট্রগুলোকে একসাথে কাজ করা উচিত। এই প্রতিবেদনে বেশকিছু মৌলিক অধিকার হুমকির সম্মুখীন তা বিশেষভাবে দেখানো হয়, যেমন জীবনের অধিকার, স্বাস্থ্যের অধিকার, জীবনমানের অভাব, এবং আত্মসংকল্প।\n\n\n== তথ্যসূত্র =="}