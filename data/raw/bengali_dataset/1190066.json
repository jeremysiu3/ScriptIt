{"pageid": 1190066, "title": "লুকা সুচিচ", "url": "https://bn.wikipedia.org/wiki?curid=1190066", "content": "লুকা সুচিচ (ক্রোয়েশীয় উচ্চারণ: [lûːka sûtʃitɕ] ; জন্ম: ৮ সেপ্টেম্বর, ২০০২) একজন ক্রোয়েশিয়ান পেশাদার ফুটবলার। তিনি অস্ট্রিয়ান বুন্দেসলিগা ক্লাব রেড বুল জালৎসবুর্গ এবং ক্রোয়েশিয়া জাতীয় দলের হয়ে মিডফিল্ডার হিসেবে খেলেন।\n\n\n== ক্যারিয়ার ==\n১৫ জুলাই, ২০২০-এ, সুচিচ ও রেড বুল জালৎসবুর্গের মধ্যে ২০২৪ সাল পর্যন্ত একটি চুক্তি স্বাক্ষরিত হয়।\n১৩ সেপ্টেম্বর, ২০২০-এ উলফসবার্গের বিপক্ষে নেমে বুন্দেসলিগায় তার অভিষেক হয়। ২৫ নভেম্বর, ২০২০-এ, তার চ্যাম্পিয়নস লিগে অভিষেক ঘটে। বায়ার্ন মিউনিখের বিপক্ষে ম্যাচের ৭১ মিনিটে ডমিনিক সজোবোসজলাইয়ের বদলি হয়ে মাঠে নামেন তিনি। মাঠে নেমেই মার্জিম বেরিশার গোলে প্রি-অ্যাসিস্ট করেন তিনি; যদিও শেষ পর্যন্ত জালৎসবুর্গ মিউনিখের কাছে ৩–১ গোলে হেরে যায়। ১০ ফেব্রুয়ারি, ২০২১-এ, সুচিচ অস্ট্রিয়া ভিয়েনের বিরুদ্ধে প্রথম গোলটি করেন।\nপরের মৌসুমেই সুচিচ পারফরম্যান্স দিয়ে জালৎসবুর্গে জায়গা পাকাপোক্ত করে নেন। ৪ আগস্ট, ২০২১-এ বার্সেলোনার বিপক্ষে প্রীতি ম্যাচে তিনি একটি দৃষ্টিনন্দন গোলও করেন। ১৪ সেপ্টেম্বর সেভিয়ার বিপক্ষে চ্যাম্পিয়ন্স লিগে তিনি তার প্রথম গোলটি করেন।\n\n\n== আন্তর্জাতিক ক্যারিয়ার ==\nঅস্ট্রিয়া, বসনিয়া ও হার্জেগোভিনা এবং ক্রোয়েশিয়া–তিন দেশের হয়ে খেলার সুযোগ থাকা সত্ত্বেও সুচিচ ক্রোয়েশিয়ার পক্ষে হয়ে খেলার সিদ্ধান্ত নেন। অস্ট্রিয়ান ফুটবল অ্যাসোসিয়েশনের আগ্রহও তাকে তার সিদ্ধান্ত থেকে সরাতে পারেনি। ৯ মার্চ, ২০২১-এ, ২০২১ উয়েফা অনূর্ধ্ব-২১ ইউরো-এর গ্রুপ পর্বের খেলার জন্য কোচ ইগর বিসকান ২৩ সদস্যের দলে তাকে অন্তর্ভুক্ত করেন; দূর্ভাগ্যবশত, ইনজুরির কারণে তিনি সে টুর্নামেন্ট থেকে বাদ পড়েন এবং তার স্থলাভিষিক্ত হন মাতেজ ভুক। ১৭ মে তাকে আবার ২৩ সদস্যের দলে রাখা হয়; তিনি আবারও ইনজুরিতে পড়েন। ২০২১-এর সেপ্টেম্বর এবং অক্টোবরে উয়েফা অনূর্ধ্ব-২১ ইউরো ২০২৩ বাছাইপর্বে সুচিচ তিনটি গোল এবং একটি অ্যাসিস্ট করেছিলেন করেছিলেন। তার এই পারফরম্যান্সে কোচ জ্লাতকো ডালিচ তাকে মাতেও কোভাসিচের বিকল্প হিসেবে দলে ডাকেন। স্লোভাকিয়ার বিপক্ষে বাছাইপর্বে তার সিনিয়র ক্যারিয়ারে অভিষেক ঘটে।\n\n\n== ব্যক্তিগত জীবন ==\nসুচিচ লিঞ্জে জন্মগ্রহণ করেন। তার মা-বাবা ছিলেন বসনিয়ান ক্রোয়েট, যারা বসনিয়ান যুদ্ধ থেকে পালিয়ে এসেছিলেন। লিঞ্জে জন্মগ্রহণ করা সত্ত্বেও, সুসিচ অস্ট্রিয়ান নাগরিকত্ব গ্রহণ করেননি। তিনি নিজেকে হাজদুক স্প্লিট এবং বার্সেলোনার একজন ভক্ত ঘোষণা করেছিলেন। তবে, তিনি তার ফুটবলের রোল মডেল লুকা মদরিচকে বেছে নিয়েছেন।\n\n\n== ক্যারিয়ার পরিসংখ্যান ==\n\n\n=== ক্লাব ===\n১৩ নভেম্বর, ২০২২ পর্যন্ত হালনাগাদকৃত।\n\nমন্তব্য\n\n\n=== আন্তর্জাতিক ===\n১৬ নভেম্বর, ২০২২ পর্যন্ত হালনাগাদকৃত।\n\n\n== অর্জন ==\nরেড বুল জালৎসবুর্গ\n\nঅস্ট্রিয়ান বুন্দেসলিগা : ২০২০–২১, ২০২১–২২\nঅস্ট্রিয়ান কাপ : ২০২০–২১, ২০২১–২২\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ডফুটবল.নেটে লুকা সুচিচ (ইংরেজি)"}