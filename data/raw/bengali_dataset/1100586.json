{"pageid": 1100586, "title": "রশিদ বেহবুদভ", "url": "https://bn.wikipedia.org/wiki?curid=1100586", "content": "রশিদ বেহবুদভ ( আজারবাইজানি: Rəşid Məcid oğlu Behbudov; ১৪ই ডিসেম্বর ১৯১৫ - ৯ই জুন ১৯৮৯) ছিলেন একজন সোভিয়েত এবং আজারবাইজানীয় গায়ক এবং অভিনেতা।\nরশিদ বেহবুদভ ১৯১৫ সালে তিবিলিসিতে জন্মগ্রহণ করেন। তার বাবা মজিদ বেহবুদভও একজন গায়ক ছিলেন। ১৯৪৫ সালে, তোফিগ গুলিয়েভের আমন্ত্রণে, রশিদ বেহবুদভ বাকুতে চলে যান। একই বছর তাঁকে আরশিন মাল অ্যালান  ( দ্য ক্লথ পেডলার ) চলচ্চিত্রের প্রধান চরিত্র আসগর হিসেবে অভিনয় করতে হয়। চলচ্চিত্রটি উজেইর হাজিবেইভের একটি নাটক  অবলম্বনে নির্মিত। এই চলচ্চিত্রে তার অভিনয় আর কণ্ঠের নৈপুণ্য তাঁকে আজারবাইজান জুড়ে খ্যাতি এনে দেয়।\nঅতি অল্প সময়ের মধ্যে, রশিদ বেহবুদভ জনপ্রিয় আজারবাইজানীয় সঙ্গীতশিল্পী হয়ে ওঠেন। ধ্রুপদী সঙ্গীত থেকে আধুনিক ভাবাবেগমূলক সঙ্গীত সকল ক্ষেত্রেই তাঁর প্রতিভার বিচরণ ছিল। বেহবুদভের বিরল কণ্ঠ প্রতিভা তাকে সোভিয়েত ইউনিয়নের \"আয়রন কার্টেন \" পেরিয়ে ভ্রমণের সুযোগ করে দেয়, এবং একজন গায়ক হিসেবে তিনি ইরান, তুরস্ক, চীন, ভারত, জাপান, সহ বিশ্বের বেশ কয়েকটি দেশে সফর করেন এবং কনসার্টে যোগ দেন। এছাড়ও আর্জেন্টিনা, এবং ইউরোপ, এশিয়া এবং ল্যাটিন আমেরিকার অন্যান্য অনেক দেশেও তিনি সফর করেছেন।\n১৯৬৬ সালে তিনি স্টেট সং থিয়েটার তৈরি করেছিলেন, যা এখনও তার নাম বহন করে এবং তিনি ছিলেন এর একক শিল্পী এবং আর্টিস্টিক ম্যানেজার।\n\n\n== সম্মাননা ও পুরস্কার ==\nসোভিয়ত আজারবাইজানের গন-শিল্পী সম্মাননা\nসোভিয়ত ইউনিয়নের গন-শিল্পী সম্মাননা (১৯৫৯)\nসমাজতান্ত্রিক শ্রমের নায়ক (২৩ এপ্রিল ১৯৮০)\nদুটি অর্ডার অব লেনিন পুরস্কার (৬ই জানুয়ারি ১৯৭৬, ২৩শে এপ্রিল ১৯৮০)\nঅর্ডার অব রেড ব্যানার অব লেবার (১লা ফেব্রুয়ারি ১৯৬৬)\nঅর্ডার অব ফ্রেন্ডশিপ অব পিপলস (১৩ই ডিসেম্বর ১৯৮৫)\nস্টালিন পুরস্কার, ২য় শ্রেণী (১৯৪৬) - \"আরশিন মাল অ্যালান\" (১৯৪৫) চলচ্চিত্রে তাঁর 'আসগর' ভূমিকার জন্য।\nসোভিয়ত আজারবাইজানীয় রাষ্ট্রীয় পুরস্কার (১৯৭৮) \n\n\n== স্মৃতি ==\n১৪ই ডিসেম্বর ২০১০-এ, ফ্ল্যাশমব আজারবাইজান রশিদ বেহবুদভের সম্মানকে স্মরণ করতে এবং আজারবাইজানি সঙ্গীত ও সংস্কৃতির বিখ্যাত প্রতিনিধির ৯৫ তম জন্মবার্ষিকী উদযাপনের জন্য একটি ফ্ল্যাশ মবের আয়োজন করে। \n\n\n== তথ্যসূত্র =="}