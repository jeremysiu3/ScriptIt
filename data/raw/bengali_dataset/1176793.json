{"pageid": 1176793, "title": "দ্য স্টোনিং অব সোরায়া এম.", "url": "https://bn.wikipedia.org/wiki?curid=1176793", "content": "দ্য স্টোনিং অফ সোরায়া এম. (ফার্সি: .سنگسار ثريا م, প্রতিবর্ণীকৃত: Sangsâr Sorayâ M.) হল একটি ২০০৯ সালের ফার্সি ভাষার মার্কিন নাট্য চলচ্চিত্র যা ফরাসি-ইরানি সাংবাদিক ফ্রেদউন সাহেবজামের ১৯৯০ সালের বই লা ফেমে ল্যাপিদে থেকে গৃহীত হয়েছে।\nছবিটি পরিচালনা করেছেন সাইরাস নওরাস্তেহ, এবং এতে একাডেমি পুরস্কার মনোনীত শোহরেহ আগদাশলু (জাহরা চরিত্রে), জিম ক্যাভিজেল (ফ্রিদুন সাহেবজাম, বিদেশী সাংবাদিক চরিত্রে), এবং মোজান মারনো (সোরায়া মনুচেহরি চরিত্রে) অভিনয় করেছেন। দ্য স্টোনিং অফ সোরায়া এম. এর উদ্বোধনী প্রদর্শনী হয়েছিল ২০০৮ টরন্টো আন্তর্জাতিক চলচ্চিত্র উৎসবে, যেখানে এটি ডিরেক্টরস চয়েস অ্যাওয়ার্ড জিতেছিল। এটি ক্যাডিলাক পিপলস চয়েস অ্যাওয়ার্ডের দ্বিতীয় রানার আপও ছিল। ইরানে বইটি নিষিদ্ধ করা হয়েছে। \n\n\n== পটভূমি ==\nপ্রত্যন্ত ইরানের কুহপায়েহ গ্রামে গাড়ির সমস্যায় আটকা পড়েন সাংবাদিক ফ্রিদুন, সে গ্রামের একজন মহিলা জাহরার কাছে আসেন, যিনি তার ভাগ্নী, সোরায়ার মৃত্যুর রক্তাক্ত পরিস্থিতি সম্পর্কে বলতে থাকেন, যাকে আগের দিন পাথর ছুঁড়ে মারা হয়েছে। জাহরা গল্পটি ফ্রিদুনকে শোনায়, যিনি কথোপকথনটি রেকর্ড করেন। সারা বিশ্বের কাছে গল্পটি বলার জন্য সাংবাদিককে এখন জীবন নিয়ে পালাতে হবে।\nআলি হলেন সোরায়ার অত্যাচারী স্বামী যে গ্রামের মোল্লাকে রাজি করান যাতে সে সোরায়াকে তালাক দেওয়ার চেষ্টা করে এবং সে একটি ১৪ বছর বয়সী মেয়েকে বিয়ে করতে পারে।  আলি সোরায়ার অতীত দোষ সম্পর্কে গ্রামবাসীকে বলার হুমকি দিয়ে মোল্লাকে বোঝাতে সক্ষম হন।\nকিশোরীর সাথে আলীর বিয়ে মেয়েটির বাবাকে বাঁচানোর আলির ক্ষমতার উপর শর্তসাপেক্ষ, যিনি একজন ডাক্তার একটি অনির্দিষ্ট অপরাধের জন্য মৃত্যুদণ্ডে দণ্ডিত হয়েছেন। সোরায়ার দুই ছেলে আছে যাকে আলী চায়। একজন মহিলার মৃত্যুর পর, আলী জাহরাকে বলেন সে যেন সোরায়াকে রাজি করান ঐ মহিলার বর্তমান বিধবা স্বামীর যত্ন নেওয়ার জন্য। সোরায়া কাজ শুরু করে এবং আলি এই পরিস্থিতি ব্যবহার করে মিথ্যা ছড়ায় যে সোরায়া তার প্রতি অবিশ্বস্ত হয়ে গেছে যাতে তাকে পাথর মারা হয় এবং সে পুনরায় বিয়ে করতে পারে। আলী জানে যদি সোরায়া মারা যায়, তাহলে তাকে সন্তানের ভরণপোষণও দিতে হতো না। আলী এবং মোল্লা তার অবিশ্বাস্থতা সম্পর্কে একটি গুজব শুরু করে যাতে তারা তাকে ব্যভিচারের জন্য অভিযুক্ত করে। আনুষ্ঠানিকভাবে তাকে অভিযুক্ত করতে আরও একজন সাক্ষীর প্রয়োজন। তারা তাদের গল্পের ব্যাক আপ করার জন্য বিধবা স্বামীাও হুমকি দেয়। আলী তারপর সোরায়াকে রাস্তায় টেনে নিয়ে যায়, তাকে মারধর করে এবং প্রকাশ্যে ঘোষণা করে যে সে অবিশ্বস্ত হয়েছে। জাহরা হস্তক্ষেপ করে এবং তার ভাগ্নী, আলী এবং মেয়রকে একান্তে কথা বলতে নিয়ে যায়। তারা বিধবা স্বামীকে বাড়িতে নিয়ে আসে এবং নির্দেশ অনুসারে মিথ্যা বলার পরে, একটি বিচার করা হয়। সোরায়া দ্রুত দোষী সাব্যস্ত হয়. জাহরা তার সাথে পালানোর চেষ্টা করে এবং বুঝতে পারে যে সে পারবে না, মেয়রের কাছে তার জীবন ভিক্ষার জন্য অনুরোধ করে, এমনকি সোরায়ার সাথে স্থান পরিবর্তন করার প্রস্তাব দেয়। কিছুই কাজ করে না।\nসোরায়ার বাবাকে প্রথম পাথর ছুঁড়তে দেওয়া হয়, কিন্তু তিনি তাকে বারবার মিস করেন। ভিড়ের মধ্যে একজন মহিলা মেয়রের কাছে অনুনয় করে যে পাথর মিস হচ্ছে এটি একটি চিহ্ন যে সোরায়া নির্দোষ, কিন্তু পুরুষদের কেউই তা শোনে না। আলী পাথর তুলে নিয়ে নিজেই ছুড়ে মারে। তার দুই ছেলেকেও পাথর ছুড়তে বাধ্য করা হয়।  বিধবা ঐ স্বামীকেও পাথর দেওয়া হয় কিন্তু তার বদলে তিনি কাঁদতে কাঁদতে চলে যান। জনতা অবশেষে যোগ দেয় এবং সোরায়াকে পাথর ছুড়ে হত্যা করা হয়।\nবর্তমানে বিধবা স্বামীটি সাংবাদিককে জানায় তার গাড়ি ঠিক করা হয়ে গেছে। মোল্লা এবং বিধবা স্বামীকে আলী জানায় যে কিশোরী মেয়েটির সাথে তার বিয়ে বন্ধ হয়ে গেছে, এর অর্থ সে তার বাবাকে মৃত্যুদন্ড থেকে রেহাই দিতে পারেনি। আলী এবং মোল্লার উপর রাগান্বিত, বিধবা স্বামী স্বীকার করে যে সে মিথ্যা বলেছে। সাংবাদিক চলে যাওয়ার চেষ্টা করলে, মোল্লা একজন বিপ্লবী গার্ডকে বন্দুকের মুখে তাকে থামানোর নির্দেশ দেন। তারা তার টেপ রেকর্ডার জব্দ করে এবং ধ্বংস করে। জাহরা তখন সত্যিকারের টেপ হাতে নিয়ে হাজির হয়। সাংবাদিক গাড়ি চালিয়ে পালিয়ে যাওয়ার সময় পুরুষরা গাড়ির পিছনে দৌড়ানোর চেষ্টা করে। জাহরা বিজয়ের সাথে ঘোষণা করেন যে এখন সারা বিশ্ব জানবে যে অন্যায় হয়েছে। \n\n\n== কলাকুশলী ==\nসোরায়া মনুচেহরি চরিত্রে মোজান মার্নো\nজাহরা চরিত্রে শোহরে আগদশলু\nফ্রিদুন সাহেবজামের চরিত্রে জিম ক্যাভিজেল\nহাসেম চরিত্রে পারভিজ সায়াদ\nমিসেস মাসুদ চরিত্রে বিদা গহরেমনি\nআলী চরিত্রে নাভিদ নেগাহবান\nসোরায়ার বাবা মর্তেজা রামাজানি চরিত্রে ভাচিক মাঙ্গাসারিয়ান\nলীলার চরিত্রে বিতা শেবানি\nকাতানেহ চরিত্রে নূর তাহের\nডেভিড ডায়ান ইব্রাহিম, মেয়র হিসেবে\nমোল্লার চরিত্রে আলী পুরতাশ\nমেহরি চরিত্রে লায়লা কুতুব, ১৪ বছর বয়সী মেয়ে\n\n\n== বই ==\nআন্তর্জাতিক বেস্ট সেলার বইটি আধুনিক ইরানে পাথর নিক্ষেপের শিকার একজনের গল্প বলে। \nসোরায়া মনুচেহরির স্বামী ঘোরবান-আলি ছিলেন একজন উচ্চাভিলাষী ব্যক্তি, রাগান্বিত পুরুষ। তিনি একটি ১৪ বছর বয়সী মেয়েকে বিয়ে করার জন্য তার বর্তমান বিয়ে থেকে বেরিয়ে আসার পথ চেয়েছিলেন, কিন্তু তিনি দুটি পরিবার ভরণপোষণ করতে বা সোরায়ার যৌতুক ফেরত দিতে চাননি।  সোরায়া যখন স্থানীয় বিধবা এক স্বামীর জন্য রান্না করা শুরু করে, তখন তিনি তার লক্ষ্য অর্জনের একটি উপায় খুঁজে পান। ব্যভিচারী এবং দুর্নীতিগ্রস্ত গ্রাম কর্তৃপক্ষের দ্বারা প্ররোচিত, যারা তার পিতাকেও তার বিরুদ্ধে পরিণত করেছিল, সে তার স্ত্রীর বিরুদ্ধে ব্যভিচারের অভিযোগ এনেছিল। তাকে দোষী সাব্যস্ত করা হয়েছিল, তার কোমর পর্যন্ত মাটিতে পুঁতে দেওয়া হয়েছিল এবং পাথর মেরে হত্যা করা হয়েছিল। \n\n\n=== লেখক ===\nএকজন প্রাক্তন ইরানি রাষ্ট্রদূতের ছেলে, ফরাসি-ইরানি সাংবাদিক এবং যুদ্ধ সংবাদদাতা ফ্রেদউন সাহেবজাম ইরানের বাহাই ধর্ম সম্প্রদায়ের বিরুদ্ধে ইরান সরকারের অপরাধের বিষয়ে রিপোর্ট করেছেন।  তিনি ইরানের মধ্য দিয়ে ভ্রমণ করছিলেন, যখন তিনি সোরায়ার গ্রামে আসেন, যেখানে তিনি তার খালার কাছ থেকে সোরায়া এবং তার নিষ্ঠুর পরিণতি সম্পর্কে জানতে পারেন। \nফ্রেইদুন সাহেবজামের গল্প এবং চলচ্চিত্রের পটভূমির বিশ্বাসযোগ্যতা অনেক ইরানি সমালোচকদের দ্বারা বিতর্কিত, যেমন অ্যামনেস্টি ইন্টারন্যাশনালের বিশেষজ্ঞ এলিস অয়ারবাখ, অ্যারিজোনা রিপাবলিকের রিচার্ড নিলসেন এবং বোস্টন গ্লোবের ওয়েসলি মরিস। \n\n\n== আরো দেখুন ==\nইরানে মানবাধিকার\nনারীর বিরুদ্ধে সহিংসতা\nচলচ্চিত্রে ২০০৮\nমার্কিন যুক্তরাষ্ট্রের সিনেমা\nরাজম\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে The Stoning of Soraya M.  (ইংরেজি)\nবক্স অফিস মোজোতে The Stoning of Soraya M. (ইংরেজি)\nরটেন টম্যাটোসে The Stoning of Soraya M. (ইংরেজি)\nমেটাক্রিটিকে The Stoning of Soraya M.  (ইংরেজি)"}