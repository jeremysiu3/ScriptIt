{"pageid": 1512410, "title": "দীপিকা আমিন", "url": "https://bn.wikipedia.org/wiki?curid=1512410", "content": "দীপিকা আমিন (জন্মনাম দীপিকা দেশপান্ডে ) একজন ভারতীয় অভিনেত্রী যিনি হিন্দি চলচ্চিত্রে অভিনয় করেন। তিনি ফ্যান, রাঞ্ঝনা এবং হাম্পটি শর্মা কি দুলহানিয়া ইত্যাদি ছবিতে অভিনয়ের জন্য পরিচিত। তিনি টিভি শো ফারমান এবং তশন-এ-ইশকতেও কাজ করেছেন। \n\n\n== জীবনের প্রথমার্ধ ==\nদীপিকা আমিনের জন্ম  মুম্বাইয়ের এক মহারাষ্ট্রীয় পরিবারে, তার জন্মনাম ছিল দীপিকা দেশপাণ্ডে। তার পিতামহ ছিলেন সাহিত্য আকাদেমি পুরস্কার বিজয়ী মারাঠি কবি আত্মরাম রাভাজি দেশপান্ডে । তার পিতামহী কুসুমাবতী দেশপাণ্ডে, মারাঠি সাহিত্যের একজন লেখিকা এবং নাগপুর বিশ্ববিদ্যালয়ের ইংরেজি সাহিত্যের অধ্যাপক ছিলেন।\nতার বাবা, উলহাস দেশপাণ্ডে, ভারতীয় বিমান বাহিনীতে এয়ার ভাইস মার্শাল হিসেবে কর্মরত ছিলেন। তার মা, ক্ষমা দেশপাণ্ডে, ছিলেন একজন দক্ষ কথক নৃত্যশিল্পী এবং কিংবদন্তি কথক উস্তাদ গোপী কৃষ্ণের শিষ্যা।।\nদীপিকা দিল্লিতে বড় হয়েছেন, লরেটো কনভেন্টে স্কুলে পড়াশোনা করেছেন। পরবর্তীতে, তিনি  দিল্লি বিশ্ববিদ্যালয়ের লেডি শ্রী রাম কলেজ ফর উইমেন\nঅর্থনীতিতে অনার্স ডিগ্রি অর্জন করেন।\nতিনি তার স্বামী এবং মেয়ের সাথে মুম্বাইতে থাকেন।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ও ওয়েব সিরিজ ===\nদীপিকা আমিন প্রথম অভিনয়ের সুযোগ পান লেখ ট্যান্ডন এবং গুল আনন্দের ধারাবাহিক \"ফরমান\"-এর মাধ্যমে, যেখানে তিনি কানওয়ালজিতের বিপরীতে প্রধান চরিত্রে অভিনয় করেন।  তার অভিনীত উল্লেখযোগ্য কিছু টেলিভিশন ধারাবাহিকের মধ্যে রয়েছে \"তাশান-ই-ইশক\" এবং \"৯ মালাবার হিল\" (জি টিভি), \"জুনুন\" (দূরদর্শন) এবং \"সিয়াসাত\" (এপিক চ্যানেল)। \nতিনি শ্যাম বেনেগালের \"অমরাবতী কি কথায়ে\" এবং ঐতিহাসিক সিরিজ \"সংবিধান\"-এ অভিনয় করেছেন। এছাড়াও, এপিক চ্যানেলের সমালোচকদের প্রশংসিত ধারাবাহিক \"সিয়াসাত\"-এ তিনি সম্রাজ্ঞী রুকাইয়া সুলতান বেগমের ভূমিকায় অভিনয় করেছিলেন। \n\n\n=== থিয়েটার ===\nদীপিকা তার থিয়েটার ক্যারিয়ার শুরু করেন খ্যাতনামা নাট্য পরিচালক ব্যারি জন-এর থিয়েটার অ্যাকশন গ্রুপ-এর ব্যানারে মঞ্চ নাটকের মাধ্যমে।   তার সহ-অভিনেতাদের মধ্যে ছিলেন শাহরুখ খান এবং মনোজ বাজপেয়ী ।  তিনি বহু বছর ধরে প্রাইম টাইম থিয়েটার কোম্পানির সদস্য এবং লিলেট দুবে পরিচালিত নাটকে কাজ করছেন।\nতিনি গিরিশ কারনাড-এর \"বোয়েল্ড বিনস অন টোস্ট\", লিলেট দুবে পরিচালিত \"ওয়েডিং অ্যালবাম\", এবং পারতাপ শর্মা-র \"স্যামি\" নাটকে অভিনয় করেছেন। ছাড়াও, তিনি \"অ্যানি গেট ইয়োর গান\" এবং \"সাউথ প্যাসিফিক\"-এর মতো সঙ্গীতনাট্যেও অংশ নিয়েছেন।\nতিনি ভারতীয় ধ্রুপদী সঙ্গীতে প্রশিক্ষিত গায়িকা এবং গিটারও বাজান।\n\n\n== তথ্যসূত্র =="}