{"pageid": 1492448, "title": "গড়াই খাল", "url": "https://bn.wikipedia.org/wiki?curid=1492448", "content": "গড়াই খাল কুষ্টিয়ার মধ্য দিয়ে প্রবাহিত একটি খাল। খালটি ১৯৪৯ সালে খনন করা হয়েছে। খালটি খননের উদ্দেশ্য হলো কুষ্টিয়া পৌরবাসীর সুবিধা, মিরপুর উপজেলার আংশিক কৃষি জমির জলাবদ্ধতা দূরীকরণ ও স্থানীয় জলপথ সম্প্রসারণ।\n\n\n== গমনপথ ==\nখালটির উৎপত্তি হয়েছে গড়াই নদী থেকে যা কুষ্টিয়া পৌরসভার মঙ্গলবাড়িয়া ও কমলাপুর হয়ে কুষ্টিয়াতে প্রবেশ করেছে। কুষ্টিয়া পৌরসভার কমলাপুর, মঙ্গলবাড়িয়া বাজার, উদিবাড়ি, বাড়াদি, চৌড়হাসের মন্দিরপাড়া, চেচুয়া, ফুলবাড়িয়া, জগতি, বাইপাস হয়ে মিনাপাড়া পর্যন্ত ৮.৫ কিলোমিটার (৫.৩ মাইল) বিস্তৃত এই খাল।\n\n\n== সমস্যা ==\nদখল\nখালটি বেদখল হওয়ার কারণ দীর্ঘদিন ধরে নদী কমিশনের বিধিনিষেধ না মেনে উন্নয়নের অজুহাত দেখানো, সরকারি দপ্তরের খামখেয়ালি ও অদূরদর্শিতা।\n\nদূষণ\n\n\n== উন্নয়ন প্রকল্প ==\nকুষ্টিয়া পৌরসভা কর্তৃপক্ষ ২০১৮ সালে একটি প্রকল্প হাতে নেয়। প্রকল্প ব্যয় ছিল ২ কোটি ৩৮ লক্ষ বাংলাদেশী টাকা। প্রকল্পে খাল খননের পাশাপাশি দুই পাশে হাঁটার জন্য ওয়াকওয়ে নির্মাণ, বৃক্ষ রোপন, খালের পানিতে মাছ ও হাঁস চাষের পরিকল্পনা করা হয়। সঠিক পরিকল্পনা না থাকাই ও ঠিকাদারের গাফিলতিসহ নানা কারনে প্রকল্পটি বাস্তবায়িত হয়নি।\n\n\n== তথ্যসূত্র =="}