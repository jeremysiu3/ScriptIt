{"pageid": 109342, "title": "সাহিত্য এবং শিল্প বিষয়ক কর্মের সুরক্ষার জন্য বার্ন কনভেনশন", "url": "https://bn.wikipedia.org/wiki?curid=109342", "content": "সাহিত্য এবং শিল্প বিষয়ক কর্মের সুরক্ষার জন্য বার্ন কনভেনশন বা দি বার্ন কনভেনশন (ইংরেজি: The Berne Convention for the Protection of Literary and Artistic Works বা Berne Convention) হল ১৮৮৬ সালের একটি কপিরাইট সংক্রান্ত আন্তর্জাতিক চুক্তি যা সুইজারল্যান্ডের বার্ন শহরে প্রথম গৃহীত হয়েছিল। ১৮৮৬ সালের এই বার্ন কনভেনশন প্রথমে স্বাধীন রাষ্ট্রগুলির মেধাস্বত্বের স্বীকৃতি দেয়। এই বার্ন কনভেনশন অনুসারে, মৌলিক কাজের মেধাস্বত্ব অর্জন করতে বা ঘোষণা করতে হবে না, কারণ সেগুলো স্বয়ংক্রিয়ভাবেই সৃষ্টির সাথে কার্যকর হয়: বার্ন কনভেনশন গ্রহণকারী রাষ্ট্রের একজন লেখককে মেধাস্বত্বের জন্য কোন আবেদন বা নিবন্ধন করার প্রয়োজন হবে না। যখনই কাজটা সম্পন্ন হবে, অর্থাৎ লিখিত কিংবা কোন মাধ্যমে রেকর্ড করা হবে, এর স্রষ্টা স্বয়ংক্রিয়ভাবেই সেই কাজ এবং সেখান হতে উৎপন্ন অন্যান্য কাজের সমস্ত মেধাস্বত্বের অধিকারী হবেন, যদি না সেই স্রষ্টা সুনির্দ্দিষ্ট ভাবে সেটার স্বত্ব ত্যাগ করার ঘোষণা করেন কিংবা মেধাস্বত্বের মেয়াদ শেষ হয়ে যায়। বিদেশী লেখকের মেধাস্বত্বের অধিকারও বার্ন কনভেনশনে স্বাক্ষরকারী দেশসমূহ স্বদেশী লেখকদের মতই সমভাবে নিশ্চিত করে। যুক্তরাজ্য ১৮৮৭ সালে বার্ন কনভেনশনে স্বাক্ষর করে কিন্তু কপিরাইট ডিজাইন এন্ড প্যাটেন্ট বিধিমালা ১৯৮৮ অনুমোদিত হওয়ার আগের ১০০ বছর এটার বিরাট অংশের প্রয়োগ করেনি। যুক্তরাষ্ট্র ১৯৮৯ সালের আগ পর্যন্ত বার্ন কনভেনশনে স্বাক্ষর করেনি। বার্ন কনভেনশনের বিধিমালা বিশ্ব বাণিজ্য সংস্থার TRIP চুক্তিতে একত্রীভূত করা হয়েছে, এবং এভাবে বার্ন কনভেনশন সারা পৃথিবীতে ছড়িয়ে পড়ে।\n\n\n== বহিঃসংযোগ ==\n\nThe 1971 Berne Convention text - fully indexed and crosslinked with other documents\nThe current Berne Convention text\nWIPO\nIntellectual Property Protection Treaties\nU.S. Copyright office list of countries having copyright relations with the United States (including list of Berne Union countries)\nHouse Report of the Berne Convention Implementation Act of 1988, H.R. Rep. No. 100-609 (1988) gives a brief overview of the successive modifications to the Berne Convention."}