{"pageid": 1461832, "title": "সুরেশচন্দ্র বন্দ্যোপাধ্যায়", "url": "https://bn.wikipedia.org/wiki?curid=1461832", "content": "সুরেশচন্দ্র বন্দ্যোপাধ্যায় (আগস্ট ১৯১৭  - ১১ জানুয়ারি ২০০০) ছিলেন একজন ভারতীয় বাঙালি সংস্কৃতজ্ঞ অধ্যাপক।  প্রাচীন ভারতীয় ইতিহাস, ধর্মগ্রন্থ এবং প্রায় প্রতিটি ঘরানার ক্লাসিক সাহিত্যের একজন বিশিষ্ট পণ্ডিত। অর্থ শতকের বেশি সময় তিনি ইন্ডোলজিক্যাল গবেষণায় যুক্ত ছিলেন তিনি।\n\n\n== জন্ম ও প্রারম্ভিক জীবন ==\nসুরেশচন্দ্র বন্দ্যোপাধ্যায়ের জন্ম অবিভক্ত বাংলার অধুনা বাংলাদেশের ঢাকায় ১৯১৭ খ্রিস্টাব্দের আগস্ট। পড়াশোনা ঢাকাতেই। ঢাকা বিশ্ববিদ্যালয় হতে ১৯৩৯ খ্রিস্টাব্দে সংস্কৃতে এম.এ পরীক্ষায় প্রথম শ্রেণীতে প্রথম হন। ১৯৫১ খ্রিস্টাব্দে কলকাতা বিশ্ববিদ্যালয় থেকে পিএইচডি উপাধি লাভ করেন। \n\n\n== কর্মজীবন ও সাহিত্যকর্ম ==\nপ্রথম জীবনে ১৯৪০-৪১ খ্রিস্টাব্দে সুরেশচন্দ্র ঢাকা বিশ্ববিদ্যালয়ে সংস্কৃত ভাষার প্রভাষক হিসাবে কাজ করেন। পরে ১৯৪৫ খ্রিস্টাব্দ হতে দীর্ঘ তিরিশ বৎসর  পশ্চিমবঙ্গ সরকারের শিক্ষা বিভাগে অধ্যাপনা করেন। ১৯৬৯ খ্রিস্টাব্দে তিনি বঙ্গীয় সংস্কৃত শিক্ষা পরিষদের সচিব হন। বিভিন্ন শিক্ষা প্রতিষ্ঠানের সঙ্গে যুক্ত ছিলেন। তার রচিত ও অনুবাদিত গ্রন্থের সংখ্যা ৪৩টিরও বেশি। উল্লেখযোগ্য গ্রন্থগুলি হল—\n\nসংস্কৃত সাহিত্যে বাঙ্গালীর দান\nকালিদাস সমীক্ষা\nকালিদাস কোষ\nস্মৃতিশাস্ত্রে বাঙ্গালী\nঅনুবাদ গ্রন্থ—\nসংগীত রত্নাকর\nনাট্যশাস্ত্র\nমনুসংহিতা\nতিন হাজার বছরের লোকায়ত জীবন \nইংরাজী ভাষায় রচিত-\nএ ব্রীফ হিস্ট্রি অফ তন্ত্র লিটারেচার (১৯৮৯), নয়া প্রকাশ আইএসবিএন আইএসবিএন-৯৭৮-৮১-৮৫১০-৯৪৬-৬ \nএ কমপেনিয়ন টু স্যান্সক্রিট লিটারেচার\nএ কমপেনিয়ন টু ইন্ডিয়ান ফিলোসফিআইএসবিএন আইএসবিএন- ৯৭৮-৮১-৭০১৮-৭৪৩-১\n\n\n== পুরস্কার ও সম্মাননা ==\nঅধ্যাপক সুরেশচন্দ্র বন্দ্যোপাধ্যায় ১৯৬৩ খ্রিস্টাব্দের স্মৃতিশাস্ত্রে বাঙ্গালী গ্রন্থের জন্য  পশ্চিমবঙ্গ সরকারের রবীন্দ্র পুরস্কার লাভ করেন।\nকলকাতার এশিয়াটিক সোসাইটির ফেলো\nপুনের ভাণ্ডারকর ওরিয়েন্টাল রিসার্চ-এর সদস্য\nচেন্নাই এর কুপ্পুস্বামী শাস্ত্রী রিসার্চ ইনস্টিটিউটের সদস্য ছিলেন।\nরামকৃষ্ণ মিশন ইনস্টিটিউট অফ কালচার-এর সদস্য ছিলেন। \n\n\n== জীবনাবসান ==\nড.সুরেশচন্দ্র বন্দ্যোপাধ্যায় ২০০০ খ্রিস্টাব্দের ১১ জানুয়ারি প্রয়াত হন।\n\n\n== তথ্যসূত্র =="}