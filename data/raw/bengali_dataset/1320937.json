{"pageid": 1320937, "title": "আর্ঘন", "url": "https://bn.wikipedia.org/wiki?curid=1320937", "content": "আর্ঘন হল ইয়ারকান্দ এবং কাশ্মীর থেকে আসা অভিবাসীদের বংশধরদের একটি ছোট সম্প্রদায় যারা স্থানীয় লাদাখি সম্প্রদায়ের সাথে মিশেছে। তারা প্রধানত ভারতের লাদাখের লেহ এবং কার্গিল শহরে বসবাস করে। তারা সুন্নি মুসলমান।\nতারা প্রথম ১৭ শতকে মধ্য এশিয়া এবং কাশ্মীর থেকে ব্যবসায়ী ও বণিক হিসেবে এসেছিল এবং বৌদ্ধ রাজ্যে বসতি স্থাপনকারী প্রথম মুসলমানদের মধ্যে একটি দল হিসেবে অন্তর্ভুক্ত ছিল। তাদের বেশীরভাগই ছিল ব্যবসায়ী কিন্তু কিছু ধার্মিক লোকও ছিল। বেশিরভাগ মধ্য এশীয় বণিকরা ক্যারাভান মৌসুমের শেষে দেশে ফিরে এসেছিল। যারা লাদাখে থেকে গিয়েছিল ও বসতি স্থাপন করেছিল, তারা লাদাখিদের বিয়ে করেছিল এবং বর্তমানে তারা আর্ঘন নামে পরিচিত।\nবর্তমান সময়ে তারা সাধারণত পেশায় বণিক, যদিও কেউ কেউ (খুব কম) কৃষিকাজকে পেশা হিসেবে নিয়েছে। তাদের অধিকাংশই এখন লাদাখি ভাষায় কথা বলে তবে কেউকেউ তুর্কি এবং তিব্বতি ভাষায়ও কথা বলেন বা এসব ভাষার সঙ্গে পরিচিত।\n\n\n== আরও দেখুন ==\nতিব্বতি মুসলিম\nমধ্য এশিয়া\nউইঘুর\n\n\n== তথ্যসূত্র ==\n\n\n== বহিঃসংযোগ ==\n[১]"}