{"pageid": 1357468, "title": "জিস দেশ মেঁ গঙ্গা বহতি হ্যায়", "url": "https://bn.wikipedia.org/wiki?curid=1357468", "content": "জিস দেশ মেঁ গঙ্গা বহতি হ্যায় রাজ কাপুর প্রযোজিত ও রাধু কর্মকার পরিচালিত ১৯৬০ সালের ভারতীয় হিন্দি ভাষার চলচ্চিত্র। এটি রাধু কর্মকারের পরিচালিত প্রথম চলচ্চিত্র, এর আগে তিনি রাজ কাপুর কয়েকটি চলচ্চিত্রে চিত্রগ্রাহক হিসেবে কাজ করেছেন। এই চলচ্চিত্রে শ্রেষ্ঠাংশে অভিনয় করেন পদ্মিনী, রাজ কাপুর ও প্রাণ। এটি রাজ কাপুরের সর্বশেষ সাদাকালো চলচ্চিত্র।\nচলচ্চিত্রটি ১৯৬০ সালের ১লা আগস্ট মুক্তি পায়। মুক্তির পর এটি বক্স অফিসে ব্যবসাসফল হয়। চলচ্চিত্রটি ৮ম ভারত জাতীয় চলচ্চিত্র পুরস্কারে শ্রেষ্ঠ হিন্দি ভাষার পূর্ণদৈর্ঘ্য চলচ্চিত্র বিভাগে পুরস্কৃত হয় এবং ৯ম ফিল্মফেয়ার পুরস্কারে ১০টি মনোনয়ন থেকে শ্রেষ্ঠ চলচ্চিত্র ও শ্রেষ্ঠ অভিনেতা (রাজ কাপুর)-সহ চারটি বিভাগে পুরস্কৃত হয়।\n\n\n== অভিনয়শিল্পীদল ==\nরাজ কাপুর - রাজু\nপদ্মিনী - কাম্মো\nপ্রাণ - রাকা\nচঞ্চল - বিজলী\nললিতা পবার - মীরাবাই\nরাজ মেহরা - পুলিশ সুপার\nরামায়ণ তিওয়ারি - মীরাবাইয়ের স্বামী\nনানা পলশিকর - তাউ\nনায়ামপল্লী - সরদার\nসলোচনা চ্যাটার্জি - পুলিশ সুপারের স্ত্রী\nবিশ্ব মেহরা - ভীমু\nবাবু রাও\nএস.কে. সিং\nরতন গৌরং\nচ্যাং\nমোহাম্মদ আলী\nআনোয়ারী বাই\nসাধনা\nআজিম\nমাস্টার অমর\nমুলচাঁদ - বরের বাবা\n\n\n== সঙ্গীত ==\nজিস দেশ মেঁ গঙ্গা বহতি হ্যায় চলচ্চিত্রের সুর করেন শঙ্কর জয়কিষণ এবং গানের কথা লিখেছেন শৈলেন্দ্র ও হসরত জয়পুরী।\n\n\n== মুক্তি ও বক্স অফিস ==\nজিস দেশ মেঁ গঙ্গা বহতি হ্যায় চলচ্চিত্রটি ১৯৬০ সালের ১লা আগস্ট মুক্তি পায়। ₹২ কোটি আয়কারী চলচ্চিত্রটি সেই বছরের ৫ম সর্বাধিক ব্যবসাসফল চলচ্চিত্র।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে জিস দেশ মেঁ গঙ্গা বহতি হ্যায়  (ইংরেজি)\nবলিউড হাঙ্গামায় জিস দেশ মেঁ গঙ্গা বহতি হ্যায় (ইংরেজি)\nরটেন টম্যাটোসে জিস দেশ মেঁ গঙ্গা বহতি হ্যায় (ইংরেজি)"}