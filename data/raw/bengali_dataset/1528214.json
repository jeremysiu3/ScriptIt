{"pageid": 1528214, "title": "যাকাতের নেসাব", "url": "https://bn.wikipedia.org/wiki?curid=1528214", "content": "যাকাত (আরবি: زكاة) বা যাকাতুল মাল (আরবি: زكاة ألمال) হলো দানের একটি রূপ, যা ইসলামে একটি ধর্মীয় দান বা ধর্মীয় বাধ্যবাধকতা হিসেবে বিবেচিত হয়।   যাকাত ইসলামের পাঁচটি স্তম্ভের একটি এবং যাকাত কেবল সম্পদের নিসাব পূরণকারী মুসলিমের জন্য বাধ্যতামূলক। যাকাত প্রাপ্তদের মধ্যে রয়েছে এতিম, বিধবা, দরিদ্র মুসলিম, ঋণগ্রস্ত, যে ভ্রমণকারী নিঃস্ব, নতুন ইসলাম গ্রহণকারী ও যাকাত উত্তোলনকারী।  ইসলামে ব্যক্তির সম্পদ, হৃদয় এবং নীচু বৈশিষ্ট্যগুলোকে পরিষ্কার করার জন্য এবং সেগুলিকে পুণ্য দ্বারা প্রতিস্থাপন করার জন্য যাকাতের বিধান ফরজ করা হয়েছে।\nযাকাত আয়, সম্পদের ধরণ এবং সম্পদের মূল্যের উপর ভিত্তি করে নির্ধারিত হয়। যাকাত সাধারণত তিনটি শর্তে ফরজ হয়; নিসাব পরিমাণ সম্পদের মালিক হওয়া, সম্পদ বর্ধনশীল হওয়া এবং জমা থাকা সম্পদের উপর এক বছর অতিবাহিত হওয়া। কুরআনে জাকাত সংক্রান্ত নির্দিষ্ট নির্দেশনা নেই যে, কোনো ধরণের সম্পদের ওপর জাকাত প্রযোজ্য হবে বা কত শতাংশ দান করতে হবে। তবে হাদিসে জাকাত ও জাকাতের নিসাব সম্পর্কে আলোচনা করা হয়েছে। এছাড়া ইসলামী পণ্ডিতদের মধ্যে নিসাব ও যাকাত সংক্রান্ত অন্যান্য বিষয়ে মতপার্থক্য রয়েছে। তবে মূলধনী সম্পদ (যেমন: অর্থ), ব্যবসার পণ্য ও গহনার ওপর সাধারণত ২.৫% (১/৪০) হারে যাকাত প্রদান করা হয়।\nজাকাত কৃষিজ পণ্য, মূল্যবান ধাতু, খনিজ ও গবাদিপশুর ওপরও প্রযোজ্য, যেখানে যাকাতের হার পণ্যের ধরণ অনুযায়ী ২.৫% থেকে ২০% পর্যন্ত পরিবর্তিত হতে পারে। তবে ব্যবসায়ের আয়, বেতন ও অন্যান্য উপার্জনের ওপর সাধারণত জাকাত আসে না।\n\n\n== বিশ্লেষণ ==\nকুরআনে যাকাতের গুরুত্ব সম্পর্কে আলোচনা করা হয়েছে ( [কুরআন ৭:১৫৬]  ) এবং কারা এটি গ্রহণ করবে সে সম্পর্কেও সাধারণ নির্দেশনা প্রদান করা হয়েছে। ( [কুরআন ২:২১৫]  ) তবে কুরআনে নির্দিষ্টভাবে কোন ধরণের সম্পদ যাকাতযোগ্য তা বর্ণনা করা হয়নি এবং কত পরিমাণ যাকাত দিতে হবে তাও উল্লেখ করা হয়নি। \nহাদিসে যাকাতের ক্ষেত্রে কিছু সম্পদের কথা উল্লেখ করা হয়েছে (যেমন: গম, রাই, খেজুর, কিশমিশ, উট, রূপা)। কিন্তু অনেক ক্ষেত্রে তা উল্লেখ করা হয়নি। ফলস্বরূপ ফিকাহ শাস্ত্রের বিশিষ্ট পণ্ডিত ইউসুফ কারযাভী যাকাত নিয়ন্ত্রণে ইজমা (পণ্ডিতদের ঐক্যমত্য) ও কিয়াস  ব্যবহারের গুরুত্বের উপর জোর দেন।  ইজমার ব্যবহারের একটি উদাহরণ হল এই নিয়ম যে, স্বর্ণের উপর রূপার মতোই সমান হারে যাকাত ফরজ (অর্থাৎ দশমাংশের এক চতুর্থাংশ)। নবি মুহাম্মদের একটি হাদিসে কেবল রূপার উপরই যাকাত ফরজ করা হয়েছে।  রূপা ও সোনার উপর যাকাতের বিধানও কিয়াসের একটি উদাহরণ। কারণ উভয় ধাতুই বিভিন্ন দেশে মূল্য পরিমাপ ও ভাণ্ডার হিসেবে ব্যবহৃত হচ্ছে এবং তাই একই রকমের। \nমুহাম্মদ নাজাতুল্লাহ সিদ্দিকীর মতে, আলেমরা (ইসলামী পণ্ডিত) ইসলামী আইন কর্তৃক স্থায়ীভাবে নির্ধারিত যাকাতের হার সম্পর্কে একমত। তবে কিছু আধুনিক লেখক ও অর্থনীতিবিদ জাকাতের এই হারগুলিকে সংশোধনযোগ্য ও পরিবর্তনযোগ্য করার পক্ষে যুক্তি দেন। \n\n\n=== সোনা ও রূপা ===\n\nইউসুফ কারযাভী তার আল-রিসালাহ গ্রন্থে ইমাম শাফি'ঈর উদ্ধৃতি দিয়ে স্বর্ণের যাকাত সম্পর্কে বলেন যে, আল্লাহর নবী রূপার মুদ্রায় যাকাত দিতে আদেশ করেছিলেন এবং তাঁর পরে মুসলিমরা সোনার যাকাত আদায় করতেন। তারা হয়তো নবীর একটি হাদিসের উপর নির্ভর করছিলেন, যা আমাদের যুগে কখনও পৌঁছায়নি অথবা তারা অর্থ হিসেবে সোনা ও রূপার মিলের কারণে কিয়াস ব্যবহার করে তা নির্ধারণ করেছিলেন। কারণ উভয়ই বিভিন্ন দেশে পরিমাপ ও মূল্যের ভাণ্ডার হিসেবে ব্যবহৃত হত।  \nঅলংকার ও মূল্যবান ধাতু— যেমন সোনা ও রূপা— যাকাতের আওতায় আসে, যদিও সেগুলো কেবল সাজসজ্জার উদ্দেশ্যে ব্যবহার করা হয়। সম্পত্তি, সোনা, আয়, হীরা ইত্যাদির উপর যাকাত গণনা করা যেতে পারে এবং যাকাত দেওয়ার আগে কারা যাকাত পাওয়ার যোগ্য তা দেখা গুরুত্বপূর্ণ।  যাকাতের সীমা নির্ধারণের ক্ষেত্রে বিবেচিত সোনা হল ২৪ ক্যারেট। কারণ ২২, ২১, ১৮ এবং অন্যান্য ক্যারেটের খাঁটি সোনা নয়; বরং এগুলি অন্যান্য ধাতু ও সংকর ধাতুর সাথে মিশ্রিত। যদি কারো কাছে অন্য ক্যারেটের সোনা থাকে; যেমন ২২, ২১, ১৮, ১৪, ১০, অথবা অন্য কোনো তাহলে কেবল তার বিশুদ্ধ অংশের উপরই যাকাত ফরজ হবে। \n\n\n=== কৃষিজাত পণ্য ===\n\nকারযাভীর মতে, হাদিসে যাকাতের ব্যাপারে উল্লেখিত শস্য, ফল-মূল গম, রাই, খেজুর এবং কিশমিশের মধ্যেই সীমাবদ্ধ। তবে অধিকাংশ পণ্ডিত হাদিসে বর্ণিত জিনিসপত্রের মধ্যে যাকাত সীমাবদ্ধ রাখার পরিবর্তে হাদিসে উল্লেখিত শস্য ও ফলের সাথে সাদৃশ্য রেখে বিভিন্ন ধরণের শস্য ও ফলের যাকাত নির্ধারণ করেছেন। ... একইভাবে রেশম, দুধ ও অন্যান্য প্রাণীজ পণ্যের সাথে সাদৃশ্যটি প্রয়োগ করা হয়েছে। কারণ এগুলি মধুর মতো, যা হাদীসে উল্লেখ করা হয়েছে। ... খলিফা উমরের বিষয়ে বলা হয়ে থাকে যে, তিনি ঘোড়ার উপর যাকাত নির্ধারণ করার সময় যাকাত সম্পর্কে একটি কিয়াস (তুলনামূলক সিদ্ধান্ত) প্রয়োগ করেছিলেন। কারণ তিনি দেখেন যে, এগুলোর মূল্য অনেক বেড়ে গেছে। তিনি বলেন, আমরা কি শুধু ৪০টি ভেড়ার মধ্যে ১টি নিয়ে নেব এবং বাকি ঘোড়াগুলোকে ছেড়ে দেব?\" এরপর আবু হানিফা এই বিষয়ে উমরের অনুসরণ করেন।  \nখেজুর বা শস্যের জন্য প্রচলিত ফিকহী নিসাব হল পাঁচ ওয়াস্ক (৬১০ কেজি), তাই যদি খেজুর বা শস্যের পরিমাণ এর চেয়ে কম হয় তবে কোন যাকাত ফরজ হবে না।  প্রতিটি ফসলের জন্য জমির মোট উৎপাদনের উপর যাকাত দিতে হবে।\n\n\n=== পশুর যাকাত ===\nকারযাভীর ফিকহ আজ-যাকাত ও অন্যান্য যাকাতবিষয়ক প্রচলিত গ্রন্থে (যেমন, ইসলাম কিতাব কর্তৃক প্রকাশিত গ্রন্থ) বলা হয়েছে যে, একটি নির্দিষ্ট হিসাব অনুযায়ী ভেড়া, গরু ও উটের যাকাত দিতে হবে।  \n\n\n==== ধর্মগ্রন্থ ও পশুপালন ====\nকুরআনের সূরা আন'আম (১৩৬)  ও সূরা নাহলে (৫) পশুপালন এবং আল্লাহ কীভাবে তাদের সৃষ্টি করেছেন তা উল্লেখ করা হয়েছে। এছাড়া সূরা হজ্জে (২৮) পশুপালন ও দরিদ্রদের খাদ্যদানের কথা উল্লেখ করা হয়েছে। \n\nহাদিসে উল্লেখ করা হয়েছে যে, পশুর যাকাত না দেওয়ার কারণে কত পাপীকে জাহান্নামে শাস্তি দেওয়া হবে। আবু যার থেকে বর্ণিত হয়েছে:  একবার আমি তাঁর (নবী) কাছে গেলাম এবং তিনি বললেন, সেই আল্লাহর কসম, যার হাতে আমার জীবন (অথবা সম্ভবত তিনি বলেছেন, সে আল্লাহর কসম, যিনি ছাড়া আর কারো ইবাদত করার অধিকার নেই)–যার উট, গরু বা ভেড়া আছে এবং সে তাদের যাকাত দেয় না, কিয়ামতের দিন সেই পশুগুলোকে আগের চেয়ে অনেক বড় ও মোটা করে আনা হবে এবং তারা তাকে তাদের খুরের নীচে মাড়াবে; তাদের শিং দিয়ে তাকে আঘাত করবে এবং (সেই প্রাণীগুলি বৃত্তাকারে আসবে) যখন শেষেরটি তার পালা শেষ করবে, তখন প্রথমটি পুনরায় পালা শুরু করবে এবং এই শাস্তি চলতে থাকবে যতক্ষণ না আল্লাহ মানুষদের বিচার শেষ করেন।\n\n\n==== উট ====\n\nনিচের তালিকায় উটের সংখ্যা ও তৎসংশ্লিষ্ট যাকাত দেখানো হয়েছে। \n\n\n==== গরু ও মহিষ (গৃহপালিত ও বন্য নয়) ====\n\nকারযাভীর মতে, গরুর নিসাব নির্ধারণের জন্য কোন হাদিস/আসার নেই: উটের ক্ষেত্রে আমরা যেমন দেখেছি তেমন কোনো সহীহ হাদিস নেই, যা আমাদের গরুর নিসাব ও যাকাতের হার সম্পর্কে ধারণা দেয়। এর কারণ হতে পারে যে, হিজাজ অঞ্চলে (মক্কা ও মদীনার আশেপাশে) গরু বিরল ছিল অথবা এও হতে পারে যে, গরু আকারে ও মূল্যে উটের কাছাকাছি, তাই নবী তাদের আলাদা প্রাণী হিসেবে তাদের জাকাতের হার নির্ধারণ করেননি। তাই এই বিষয়ে কোন সহীহ হাদিস না থাকার কারণে নিসাব ও হার নির্ধারণের বিষয়ে ফকীহদের মধ্যে ভিন্ন ভিন্ন মতামত রয়েছে। \nতবে চার মাযহাব কর্তৃক সমর্থিত সুপরিচিত অবস্থান\" হল, গরুর নিসাব হল ৩০টি। তাই ৩০-৩৯টি গরুর যাকাত এক বছর বয়সী একটি গরু এবং ৪০-৫৯টি গরুর যাকাত দুই বছর বয়সী একটি গরু (বিস্তারিত নীচে দেখুন)। \n\n\n==== ভেড়া ও ছাগল ====\n\nছাগল ও ভেড়ার সংখ্যা চল্লিশ না হওয়া পর্যন্ত যাকাত নেই। [নর বা মাদা কোনটিই নির্দিষ্ট করা নেই]।\n\n\n== সমসাময়িক প্রচলন ==\n২০১০ সালের হিসাবে গবেষক রাসেল পাওয়েলের মতে, ছয়টি মুসলিম সংখ্যাগরিষ্ঠ দেশে—লিবিয়া, মালয়েশিয়া, পাকিস্তান, সৌদি আরব, সুদান ও ইয়েমেন—জাকাত রাষ্ট্রীয় আইনের মাধ্যমে বাধ্যতামূলক করা হয়েছে এবং এটি রাষ্ট্র কর্তৃক সংগ্রহ করা হয়। \nবাহরাইন, বাংলাদেশ, মিশর, ইন্দোনেশিয়া, ইরান, জর্ডান, কুয়েত, লেবানন ও সংযুক্ত আরব আমিরাতে সরকারি ব্যবস্থাপনায় স্বেচ্ছাসেবী জাকাত প্রদানের কর্মসূচি রয়েছে।  তবে যে সব দেশে জাকাত বাধ্যতামূলক, তারা \"জাকাতযোগ্য\" সম্পদ ( ও কখনও কখনও আয়) নির্ধারণের ক্ষেত্রে পার্থক্য করে।  ১৯৯৫ সালে ফুয়াদ আব্দুল্লাহ আল-ওমরের একটি গবেষণা এই পার্থক্যগুলো চিহ্নিত করে।  \n\nকৃষিজ পণ্য: ছয়টি দেশেই কৃষিজ পণ্যের ওপর জাকাত আরোপ করা হয়। তবে মালয়েশিয়ায় কেবল চালের ওপর জাকাত আরোপ করা হয়। \nগবাদিপশু: পাঁচটি দেশ ( লিবিয়া, মালয়েশিয়া, সৌদি আরব, সুদান, ইয়েমেন) গবাদিপশুর ওপর জাকাত ধার্য করে। তবে শুধু লিবিয়া কৃষিকাজে ব্যবহৃত উট ও গরুর ওপরও জাকাত আরোপ করে। \nমূল্যবান ধাতু: চারটি দেশে স্বর্ণ, রৌপ্য, নগদ অর্থ ও অন্যান্য অদৃশ্য সম্পদের ওপর জাকাত ধার্য করা হয়। তবে এসব সম্পদের মূল্যায়ন প্রতিটি দেশে ভিন্নভাবে করা হয়।\nভূগর্ভস্থ সম্পদ: তিনটি দেশ (লিবিয়া, সৌদি আরব ও সুদান) ভূগর্ভস্থ গুপ্তধনের ওপর জাকাত ধার্য করে। \nআয় উৎপাদনকারী সম্পদ: শুধুমাত্র সুদানেই আয় উৎপাদনকারী সম্পদের (যেমন ভাড়াকৃত সম্পত্তি, কারখানা, খামার ইত্যাদি) ওপর জাকাত ধার্য করা হয়। সুদান ও সৌদি আরবে কারখানা, হোটেল, শিল্পপ্রতিষ্ঠান, ট্যাক্সি মালিক ও রিয়েল এস্টেট অফিসের ওপরও জাকাত সংগ্রহের বিধান রয়েছে। \nআয়: ছয়টি দেশের মধ্যে শুধুমাত্র দুটি দেশে—সৌদি আরব ও মালয়েশিয়া—আয়ের ওপর জাকাত ধার্য করা হয়। কাহফ (১৯৯৯:২৭-২৮)    ব্যাখ্যা করেছেন যে, সৌদি আরবে চিকিৎসক, প্রকৌশলী, আইনজীবী ইত্যাদি নির্দিষ্ট পেশার ব্যক্তিদের আয়ের ওপর জাকাত ধার্য হয়, যদি তারা স্বাধীনভাবে কাজ করেন। তবে যদি তারা বেতনভুক্ত কর্মী হন, তাহলে জাকাত দিতে হয় না। অন্যদিকে ইয়েমেনে সাধারণভাবে পেশাগত আয়ের ওপর জাকাত নেই। তবে সুদানে স্বাধীন বা বেতনভুক্ত যেকোনো পেশাজীবীর আয়ের ওপর জাকাত ধার্য করা হয়। \n\n\n== আরো দেখুন ==\nযাকাত\nযাকাতুল ফিতর\nযাকাতের নিসাব\n\n\n== তথ্যসূত্র ==\n\n\n=== গ্রন্থ ও জার্নাল ===\nKhan, Muhammad Akram (২০১৩)। What Is Wrong with Islamic Economics?: Analysing the Present State and Future Agenda। Edward Elgar Publishing। আইএসবিএন 9781782544159। সংগ্রহের তারিখ ২৬ মার্চ ২০১৫। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nal-Qaradawi, Yusuf (১৯৬৯)। Fiqh az-Zakat, Volume 1 (পিডিএফ)। Monzer Kahf (translator)। Saudi Arabia, London: King Abdulaziz University, Dar al Taqwa। আইএসবিএন 978-967-5062-766। সংগ্রহের তারিখ ১৪ আগস্ট ২০১৬। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nQuran। University of Southern California। ১০ আগস্ট ২০১৬ তারিখে মূল থেকে আর্কাইভ করা। সংগ্রহের তারিখ ২০ আগস্ট ২০১৬। with three translations by YUSUFALI, PICKTHAL, and SHAKIR for each verse উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nKahf, Monzer (এপ্রিল ২৬–৩০, ১৯৯৯)। \"The Performance of the Institution of Zakah in Theory and Practice\" (পিডিএফ)। International Conference on Islamic Economics, Towards the 21st Century। সংগ্রহের তারিখ ১৭ আগস্ট ২০১৬। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\n\n== বহিঃসংযোগ ==\nZakat Calculation\nThe Fiqh of Zakat\nZakat FAQ\nMon ey Zakat Calculatar"}