{"pageid": 1158558, "title": "চট্টগ্রাম পল্লী বিদ্যুৎ সমিতি-১", "url": "https://bn.wikipedia.org/wiki?curid=1158558", "content": "চট্টগ্রাম পল্লী বিদ্যুৎ সমিতি-১ হচ্ছে বাংলাদেশ পল্লী বিদ্যুতায়ন বোর্ড কর্তৃক পরিচালিত ৮০টি পল্লী বিদ্যুৎ সমিতির মধ্যে একটি। চট্টগ্রাম পল্লী বিদ্যুৎ সমিতি-১ চট্টগ্রাম বিভাগের চট্টগ্রাম জেলায় ৭টি জোনাল অফিস, ১টি সাব-জোনাল অফিস, ১টি এরিয়া অফিস এবং ২৩টি অভিযোগ কেন্দ্রের মাধ্যমে বিদ্যুৎ সেবা প্রদান করে থাকে। চট্টগ্রাম পল্লী বিদ্যুৎ সমিতি-১ নিবন্ধিত হয় ২ জানুয়ারি, ১৯৮৬ সালে এবং বানিজ্যিকভাবে বিদ্যুতায়িত হয় ৭ মার্চ ১৯৮৮ সালে।\n\n\n== ইতিহাস ==\nচট্টগ্রাম পল্লী বিদ্যুৎ সমিতি-১ এর যাত্রা শুরু হয় ১৯৮৫ সালে। এ সমিতির অধীনে ৮টি উপজেলা, ৯৪টি ইউনিয়ন ও ৪৮৪টি গ্রাম রয়েছে। এর সদর দপ্তর চট্টগ্রামের পটিয়ায় অবস্থিত।\n\n\n== জোনাল অফিসসমূহ ==\nএ পল্লী বিদ্যুৎ সমিতির অধীনে থাকা জোনাল অফিসগুলো হচ্ছে:\n\nলোহাগাড়া জোনাল অফিস\nচন্দনাইশ জোনাল অফিস\nবোয়ালখালী জোনাল অফিস\nআনোয়ারা জোনাল অফিস\nবাঁশখালী জোনাল অফিস\nসাতকানিয়া জোনাল অফিস\nকর্ণফুলী জোনাল অফিস\n\n\n=== সাব-জোনাল অফিসসমূহ ===\nগুনাগরি সাব-জোনাল অফিস\n\n\n=== এরিয়া অফিসসমূহ ===\nরুস্তমহাটা এরিয়া অফিস\n\n\n== গ্রাহক সংখ্যা ==\nচট্টগ্রাম পল্লী বিদ্যুৎ সমিতি-১ এর প্রায় ছয় লক্ষ আবাসিক গ্রাহক রয়েছে।\n\n\n== অন্যান্য তথ্য ==\nমোট আয়তন: ১৭৫৮ বর্গকিলোমিটার\nসিষ্টেম লস: ৯.২৬% (জানুয়ারি, ২০২২ পর্যন্ত)\nউপকেন্দ্র: ২৫টি\nমোট নির্মিত লাইন: ৭৪৯৩.১৮৫ কিলোমিটার\n\n\n== তথ্যসূত্র =="}