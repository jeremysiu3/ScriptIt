{"pageid": 1532602, "title": "হাজি জাফের শকোদ্রা", "url": "https://bn.wikipedia.org/wiki?curid=1532602", "content": "হাজি জাফের শকোদ্রা ( কাভাজা, ১২ ডিসেম্বর , ১৯৩১ - ১০ ডিসেম্বর , ২০১৬ ) একজন আলবেনিয়ান ধর্মীয় নেতা এবং ইমাম ছিলেন।\n\n\n== জীবনী ==\nতিনি ১৯৩১ সালের ১২ ডিসেম্বর কাভায়া শহরে জন্মগ্রহণ করেন। হাজি জাফেরির পিতামাতা প্রায় ১০০ বছর আগে কাভায়ায় বসতি স্থাপন করেছিলেন।  তাদের পরিবারের মূল শিকড় শকোদ্রায় ছিল। তিনি ছোটবেলা থেকেই ধর্মের প্রতি নিজেকে উৎসর্গ করেছিলেন এবং পণ্ডিত হাফিজ আলী কোরসার অধীনে পড়াশোনা করেছিলেন। তিনি দৃঢ় ধর্মীয় শিক্ষা লাভ করেছিলেন।  তিনি কাভায়ার বড় মসজিদে ১৯৬৭ সাল পর্যন্ত ইমাম হিসেবে দায়িত্ব পালন করেন। সেই বছর এনভার হোজার সমাজতন্ত্রের শাসনামলে আইন দ্বারা ধর্ম নিষিদ্ধ করা হয়। এই সময়ে তিনি তার কাজের মধ্যেও \"মেদার শতিলা\" থেকে সাধারণ উচ্চ বিদ্যালয়ের শিক্ষা সম্পন্ন করেন (১৯৬৪-১৯৬৮)। কিন্তু ধর্মের উপর কঠোর দমননীতি থাকায় তিনি উচ্চশিক্ষা গ্রহণ করতে পারেননি। তিনি গণতন্ত্রের আগমন এবং কমিউনিস্ট শাসনের পতন পর্যন্ত কাভায়ার সামাজিক সেবা সংগঠনে কাজ করেন।\nতিনি কাভায়া মাদ্রাসার প্রথম পরিচালক হন (১৯৯১-১৯৯৮)। ১৯৯৩ সালের সেপ্টেম্বরে তার উদ্যোগে মাদ্রাসার নাম রাখা হয় “হাফিজ আলী কোরচা”। ১৯৯১ সাল থেকে তার মৃত্যুর আগ পর্যন্ত তিনি নিষ্ঠার সাথে মাদ্রাসায় দায়িত্ব পালন করেন।\n\n\n== কসোভোর জন্য অবদান ও সম্মাননা ==\n১৯৯৮-৯৯ সালে, যখন কসোভো যুদ্ধের সময় সার্বিয়ান অপরাধীরা ৮,০০,০০০ এরও বেশি আলবেনীয়কে জোরপূর্বক দেশত্যাগে বাধ্য করে। তখন হাজি জাফের তার সহ-নাগরিকদের উদ্দেশ্যে বলেছিলেন: \"সার্বরা কসোভোতে আমাদের আলবেনীয় ভাইদের হত্যা করছে। তারা ঘরবাড়ি পুড়িয়ে দিচ্ছে, মাতৃগর্ভে শিশুদের হত্যা করছে। কসোভোর আলবেনীয় শরণার্থীদের দেখে সার্বিয়ান নরখাদকদের বর্বরতা বোঝা যায়। তাই আমি ইসলাম এবং খ্রিস্টধর্মের বিশ্বাসীদের কাছে আহ্বান জানাচ্ছি—, শহর ও গ্রামের প্রতিটি ঘর যেন উদারতার আশ্রয়স্থল হয়ে ওঠে, কারণ আমরা শরীরে, হৃদয়ে এবং রক্তে তাদের সাথে আছি!\" তিনি  থেকে আসা অনেক আলবেনিয়ান পরিবারকে কাভায়ায় বসতি স্থাপনে সাহায্য করেন।\n১৯৯৩ সালে, প্রজাতন্ত্রের সাবেক রাষ্ট্রপতি, সালি বেরিশা, ধর্মীয় কৃতিত্ব, মাতৃভূমির সেবা এবং ধর্মীয় সম্প্রীতির জন্য, হাজি জাফের শকোদ্রাকে ''দেশপ্রেমিক” উপাধিতে ভূষিত করেন।\n\n\n== দাতব্য এবং অন্যান্য অবদান ==\nএকজন মানবতাবাদী হিসেবে হাজি জাফের নিম্ন আয়ের পরিবারগুলিতে অর্থনৈতিক ও আর্থিক সহায়তা বিতরণ করেছিলেন। তিনি তার ফাউন্ডেশনের মাধ্যমে দেশের ভেতরে এবং বাইরে শিক্ষার্থীদের তাদের পছন্দের শাখায় পড়াশোনা চালিয়ে যেতে সাহায্য করেছেন।জানাজা বা দাফন-কাফনের মতো ইসলামি আচার-অনুষ্ঠানে তিনি সবসময় প্রথম উপস্থিত থাকতেন এবং বিনামূল্যে সেবার ব্যবস্থা করতেন।\n\n\n== তথ্যসূত্র =="}