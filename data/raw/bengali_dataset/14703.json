{"pageid": 14703, "title": "মির্জাপুর উপজেলা", "url": "https://bn.wikipedia.org/wiki?curid=14703", "content": "মির্জাপুর বাংলাদেশের ঢাকা বিভাগের টাঙ্গাইল জেলার অন্তর্গত একটি উপজেলা।\n\n\n== অবস্থান ও আয়তন ==\nঢাকা থেকে ৬৮ কিলোমিটার দূরে এবং টাংগাইল সদর থেকে ২৭ কিলোমিটার পূর্ব দিকে এ উপজেলাটির অবস্থান ২৪.১০৮৩° উত্তর ৯০.০৯১৭° পূর্ব﻿ / 24.1083; 90.0917। মির্জাপুর উপজেলার উত্তরে সখিপুর উপজেলা, দক্ষিণে ঢাকা জেলার ধামরাই উপজেলা, পূর্বে গাজীপুর জেলার কালিয়াকৈর উপজেলা, পশ্চিমে দেলদুয়ার উপজেলা। মির্জাপুরকে বলা হয় উত্তরবংগের দরজা। ঢাকা থেকে টাংগাইল এর যে কোন উপজেলায় যাবার একমাত্র রাস্তাটি মির্জাপুরের উপর দিয়ে চলে গেছে। মির্জাপুরের উত্তর পাশ দিয়ে বয়ে গেছে বংশাই নদী এবং দক্ষিণ পাশ দিয়ে বয়ে গেছে লৌহজং নদী।\n\n\n== প্রশাসনিক এলাকা ==\n১৪ টি ইউনিয়ন এবং ১টি পৌরসভা (মির্জাপুর নিয়ে মির্জাপুর উপজেলা গঠিত।\n\nগোড়াই ইউনিয়ন\nফতেপুর ইউনিয়ন\nজামুর্কী ইউনিয়ন\nবানাইল ইউনিয়ন\nআনাইতারা ইউনিয়ন\nভাতগ্রাম ইউনিয়ন\nওয়ার্শী ইউনিয়ন\nবহুরিয়া ইউনিয়ন\nমহেড়া ইউনিয়ন\nতরফপুর ইউনিয়ন\nআজগানা ইউনিয়ন\nবাঁশতৈল ইউনিয়ন\nলতিফপুর ইউনিয়ন\nভাওড়া ইউনিয়ন\nমির্জাপুর পৌরসভা\n\n\n== ইতিহাস ==\n১৯৮২ সালে বাংলাদেশের প্রথম ‘‘উন্নীত থানা’’ হিসেবে তৎকালীন রাষ্ট্রপ্রধান এটি উদ্বোধন করেন।\n\n\n== শিক্ষা ==\nমির্জাপুর শিক্ষার দিক দিয়ে শুধু টাংগাইল নয় বাংলাদেশের অন্যতম উপজেলা।\nএই উপজেলার সাক্ষরতার হার ৯১%ও শিক্ষার হার ৮৭%।\n\nএটি দেশের এ ক্যাটাগরির উপজেলা\nশিক্ষা প্রতিষ্ঠানসমূহ -\n\nশাহীন ক্যাডেট স্কুল\nগেড়ামারা সবুজ সেনা উচ্চ বিদ্যালয়\nমা ফাতেম স্কুল এন্ড কলেজ\nমির্জাপুর ক্যাডেট কলেজ\nকুমুদিনী উইমেন্স মেডিকেল কলেজ\nভারতেশ্বরী হোমস্ (সারা বাংলাদেশে ১ টি)\nমির্জাপুর সরকারি বিশ্ববিদ্যালয় কলেজ\nমহিলা কলেজ\nনতুন কহেলা কলেজ\nবাঁশতৈল  কলেজ\nসারিয়াচড়া কলেজ\nটেকনিক্যাল কলেজ\nবানাইল উচ্চ বিদ্যালয়\nহাড়িয়া উচ্চ বিদ্যালয়,\nবানিয়ারা উচ্চ বিদ্যালয়,\nমসদই উচ্চ বিদ্যালয়,\nমির্জাপুর সরকারি এস. কে. পাইলট উচ্চ বিদ্যালয়,\nমির্জাপুর পাইলট বালিকা উচ্চ বিদ্যালয়,\nদেওহাটা এ, জে উচ্চ বিদ্যালয়,\nকুরনী জালাল উদ্দিন উচ্চ বিদ্যালয়,\nইচাইল সরকারী প্রাথমিক বিদ্যালয়,\nইচাইল হাফেজিয়া মাদ্রাসা ও নূরানী কিন্ডারগার্টেন মকতব,\nমৈশামূড়া বসন্ত কুমারী উচ্চ বিদ্যালয়,\nবন্দ্য কাওয়ালজানী খাদেম আলী উচ্চ বিদ্যালয় আরও অনেক ।\nউয়ার্শী পাইক পাড়া এম ইয়াছিন এন্ড ইউনুছ খান উচ্চবিদ্যালয়।\nউয়ার্শী বালিকা উচ্চবিদ্যালয়।\nবংশাই স্কুল এন্ড কলেজ।\nসিয়াম একাডেমী স্কুল উয়ার্শী।\n\n\n== অর্থনীতি ==\nকৃষিই এই উপজেলার অর্থনীতির প্রধান চালিকাশক্তি।এই উপজেলায় ধান, পাট, গম ইত্যাদি প্রধান অর্থকরী ফসল। এছাড়াও কুমড়া, আলু, পটল,সরিষা প্রচুর পরিমাণে চাষ করা হয়। \nপ্রধান ফল-ফলাদি হচ্ছেআম, কাঁঠাল, কলা, জাম, লিচু,পেয়ারা, তরমুজ, সুপারি, পেঁপে ইত্যাদি। বিলুপ্ত বা বিলুপ্তপ্রায় ফসলাদি হচ্ছে কাউন, খেসারি,ছোলা, আউশ ধান, অড়হর,মাষকলাই। এখানে প্রচুর হাঁস-মুরগি এবং খামার,গরু-ছাগলের খামার, মৎস্য খামার রয়েছে যা কিনা এই উপজেলার অর্থনীতিকে এগিয়ে নিতে ব্যাপক অবদান    \nগত দুই দশক ধরে মির্জাপুর উপজেলার গোড়াই ইউনিয়নে বেশ কিছু ভারি শিল্প কারখানা গড়ে উঠেছে। রেখেছে। ব্যবসা বাণিজ্য পরিচালনায় এই উপজেলায় গড়ে উঠেছে অসংখ্য ছোট ও মাঝারি আকারের ক্ষুদ্র শিল্প।\n\n\n== উল্লেখযোগ্য ব্যক্তিত্ব: ==\nরণদাপ্রসাদ সাহা, বাংলাদেশের বিখ্যাত সমাজসেবক এবং দানবীর ব্যক্তিত্ব ছিলেন। আর. পি. সাহা নামেই তিনি সমধিক পরিচিত ছিলেন।\nঅমৃতলাল সরকার, ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব বিপ্লবী অনুশীলন দলের সভ্য।\nপ্রতিভা মুৎসুদ্দি, বাংলাদেশের একজন শিক্ষাবিদ ও ভাষা সংগ্রামী। শিক্ষাক্ষেত্রে অবদানের জন্য তিনি ২০০২ সালে একুশে পদক লাভ করেন।\nজয়া পতি, নারী শিক্ষাকর্মী।\nআবুল কালাম আজাদ সিদ্দিকী: সাবেক সংসদ সদস্য\nএকাব্বর হোসেন, সাবেক সংসদ সদস্য\n\n\n== আরও দেখুন ==\nটাঙ্গাইল জেলা\nঢাকা বিভাগ\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় মির্জাপুর উপজেলা \nইউটিউব ভিডিওতে দেখুন মির্জাপুর উপজেলার ইতিহাস ও ঐতিহ্য"}