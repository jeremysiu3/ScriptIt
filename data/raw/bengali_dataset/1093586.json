{"pageid": 1093586, "title": "সাবনেটওয়ার্ক", "url": "https://bn.wikipedia.org/wiki?curid=1093586", "content": "সাবনেটওয়ার্ক বা সাবনেট হলো কোন আইপি নেটওয়ার্কের একটি যৌক্তিক উপবিভাগ। একটি নেটওয়ার্ককে দুই বা ততোধিক নেটওয়ার্কে বিভক্ত করাকে সাবনেটিং বলে।\nএকই সাবনেটের অধীনে থাকা কম্পিউটারগুলোকে শনাক্তকরণের ক্ষেত্রে এদের আইপি ঠিকানায় অভিন্ন মোস্ট-সিগনিফিকেন্ট-বিটের একটি গ্রুপকে অন্তর্ভুক্ত করা হয়। এর ফলে একটি আইপি ঠিকানার দুটি অংশে যৌক্তিক বিভাজন ঘটে: প্রথম অংশটি নেটওয়ার্ক নাম্বার বা রাউটিং প্রিফিক্স এবং শেষ অংশটি হোস্ট আইডেন্টিফায়ার যা বিশেষ একটি হোস্ট বা নেটওয়ার্ক ইন্টারফেসকে নির্দেশ করে।\n\n\n== নেটওয়ার্ক অ্যাড্রেসিং এবং রাউটিং ==\nইন্টারনেটের সাথে যুক্ত প্রতিটি কম্পিউটারের একটি ঠিকানা থাকে; যাকে আমরা আইপি ঠিকানা বলে জানি। এই আইপি ঠিকানার দুটি ভার্সন আছে। যেটি আইপি ভার্সন ৪ এবং আইপি ভার্সন ৬ নামে পরিচিত।\nআইপি ভার্সন ৪ হচ্ছে ৩২ বিটের হয়। এই ৩২ বিটের আইপি ঠিকানা দুইভাগে বিভক্ত। ১. নেটওয়ার্ক ঠিকানা ২. হোস্ট ঠিকানা।\nপ্রতিটি নেটওয়ার্কের আলাদা আলাদা ঠিকানা থাকে। যেগুলোর মাধ্যমে ডাটা রাউট হয়। এখন একটি আইপি ঠিকানার কোনটি নেটওয়ার্ক অংশ এবং কোনটি হোস্ট অংশ সেটি বোঝাতে সাবনেট মাস্ক ব্যবহার করা হয়। সাবনেটিংয়ে মূলত এই সাবনেট মাস্ক নিয়ে কাজ।\n\n\n== আইপি ঠিকানা ভার্সন ৪ ==\n\n\n=== নেটওয়ার্ক ও হোস্ট ===\nআইপি ভি৪ এ সাবনেট মাস্কও ৩২ বিটের হয়। যেহেতু কম্পিউটার বাইনারি সংখ্যা ছাড়া বোঝে না তাই আইপি ঠিকানা ও সাবনেট মাস্ক দুটোই বাইনারি (০ ও ১) দ্বারা প্রকাশ করা হয়। কিন্তু আমাদের সুবিধার জন্য আমরা ডেসিমালে হিসাব করে থাকি।\nআইপি ঠিকানার যেটুকু নেটওয়ার্ক অংশ সাবনেটে সেটাকে ১ দ্বার এবং হোস্টের অংশকে ০ দ্বার চিহ্নিত। নিচের টেবিলে আইপিভি৪ এ ক্লাস-সি এর ডিফল্ট সাবনেট মাস্ক দেয়া আছে।\n\nসাবনেট মাস্ককে আরো সহজে বুঝার জন্য আমরা ১৯২.০.২.১৩০/২৪ এভাবে প্রকাশ করি। শেষে ২৪ মানে আইপি ঠিকানার নেটওয়ার্ক বিট ২৪ এবং বাকি ৮ বিট হোস্টের জন্য বরাদ্দ\n\n\n=== সাবনেটিং ===\nসাবনেটিং হল নেটওয়ার্কের সামনের অংশ হিসাবে হোস্ট অংশ থেকে কিছু উচ্চ-অর্ডার বিট মনোনীত করার এবং সাবনেট মাস্ককে যথাযথভাবে সামঞ্জস্য করার প্রক্রিয়া।\n\n\n== সাবনেটওয়ার্কের উদ্দেশ্য ==\nএকটি নেটওয়ার্কের ভিতর কয়েক মিলিয়ন হোস্ট রাখা যায়। কিন্তু এতগুলো হোস্ট একটি নেটওয়ার্কের আওতায় রাখলে বিভিন্ন ধরনের সমস্যার সৃষ্টি হয়। যেমন: ডাটা ট্রান্সমিশন অনেক ধিরগতির হয়ে যাবে, নেটওয়ার্কের ভিতর কোনো সমস্যা হলে খুজে বের করা কষ্টকর ইত্যাদি বিভন্ন সমস্যা হয়।\nবড় নেটওয়ার্কের সকল সমস্যা দূর করতে মূল নেটওয়ার্ককে অনেকগুলো সাব নেটওয়ার্কে বিভক্ত করা হয়। যাতে করে নেটওয়ার্কের ভিতর সমস্যাগুলো দ্রুত সমাধান করা যায়।\n\n\n== তথ্যসূত্র =="}