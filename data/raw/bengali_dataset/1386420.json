{"pageid": 1386420, "title": "ফরিদ খান (রাজনীতিবিদ)", "url": "https://bn.wikipedia.org/wiki?curid=1386420", "content": "ফরিদ খান (পশতু: فرید خان) একজন পাকিস্তানি রাজনীতিবিদ। তিনি পাকিস্তানের ২০১৩ সালের সাধারণ নির্বাচনে খাইবার পাখতুনখোয়ার প্রাদেশিক পরিষদে নির্বাচিত হন। খান হঙ্গু জেলার পিকে-৪২ আসন থেকে স্বতন্ত্র প্রার্থী ছিলেন। তিনি নির্বাচনে জমিয়ত উলেমায়ে ইসলামের প্রতিদ্বন্দ্বীকে পরাজিত করে ১৬,১২৯ ভোট পেয়ে আসনটি জিতেন। প্রাদেশিক পরিষদে নির্বাচিত হওয়ার পর তিনি পাকিস্তান তেহরিক-ই-ইনসাফে যোগ দেন।  তাকে ২০১৩ সালের ৩ জুন হঙ্গুতে হত্যা করা হয়। \n\n\n== রাজনৈতিক পেশা ==\nখান স্বল্প আয়ের পরিবার থেকে এসেছিলেন। তিনি যখন নির্বাচনের আগে মনোনয়নপত্র জমা দিয়েছিলেন তখন তার পকেটে ছিল মাত্র ১০০ রুপি। তার আদি নিবাস আদিবাসী এলাকার ওরাকজাই জেলায়।\n\n\n== গুপ্তহত্যা ==\n২০১৩ সালের ৩ জুন, ফরিদ খান হঙ্গুতে যাওয়ার সময় অজ্ঞাত বন্দুকধারীরা তার গাড়িতে গুলি চালায়। ফলে খান ঘটনাস্থলে মারা যান এবং তার চালক ও নিরাপত্তারক্ষী আহত হন।  হামলার পরপরই নিরাপত্তা বাহিনী যৌথ অভিযান পরিচালনা করে এবং হঙ্গুর স্থানীয় টিটিপি কমান্ডারকে গ্রেপ্তার করে। \n২০১৩ সালের ২৫ জুন, পুলিশ ইসলামাবাদে আসিফুল্লাহ নামে একজন সন্দেহভাজনকে গ্রেপ্তার করে, যে ফরিদ খানকে হত্যার কথা স্বীকার করে। পুলিশ জানায়, আসিফুল্লাহকে ৪ বছর ধরে সন্ত্রাসের প্রশিক্ষণ দেওয়া হয়।\n\n\n== তথ্যসূত্র =="}