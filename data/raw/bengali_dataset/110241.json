{"pageid": 110241, "title": "কুল্লাপাথর শহীদ স্মৃতিসৌধ", "url": "https://bn.wikipedia.org/wiki?curid=110241", "content": "কুল্লাপাথর শহীদ স্মৃতিসৌধ বা শুধু কুল্লাপাথর বা কোল্লাপাথর বাংলাদেশের ব্রাহ্মণবাড়িয়া জেলার কসবা উপজেলায় অবস্থিত বাংলাদেশের স্বাধীনতা যুদ্ধে শহীদ মুক্তিযোদ্ধাদের একটি সমাধিস্থল। একটি ছোট টিলার উপরে এই সমাধিস্থল অবস্থিত। কসবা বাংলাদেশের একটি সীমান্তবর্তী উপজেলা যা মুক্তিযুদ্ধের সময় ২ নম্বর সেক্টরের আওতায় ছিল এবং এর পাশের ভারতের আগরতলা, যেখানে মুক্তিযুদ্ধের সময় মুক্তিযোদ্ধা প্রশিক্ষণ ক্যাম্প স্থাপন করা হয়েছিল। প্রশিক্ষণ ক্যাম্প থাকার কারণে এ অঞ্চলটি পাকিস্তান সেনাবাহিনীর অন্যতম লক্ষে পরিণত হয়েছিল ফলে অন্যান্য অঞ্চলের চেয়ে এ এলাকায় বেশি যুদ্ধ সংগঠিত হয় এবং বিপুল সংখ্যক মুক্তিযোদ্ধা শাহাদাতবরণ করেন। এখানে দুজন বীরবিক্রম, একজন বীরউত্তম, দুজন বীরপ্রতীক সহ মোট ৪৮ জন শহীদ মুক্তিযোদ্ধার সমাধি রয়েছে। এখানকার প্রতিটি কবরের উপরেই লেখা রয়েছে মুক্তিযোদ্ধার নাম এবং ঠিকানা। মুক্তিযুদ্ধের সময় মুক্তিযোদ্ধা আবদুল করিম এবং তার আত্নীয়রা মিলে তার পৈতৃক ভিটায় মুক্তিযোদ্ধাদের লাশ সংগ্রহ করে দাফন করেন। ১৯৭২ সালে ব্রাহ্মণবাড়িয়া মহকুমা প্রশাসক ও অন্যান্য মুক্তিযোদ্ধাদের সহযোগীতায় এ স্থানটি সংরক্ষণ করা হয়। এছাড়াও রেস্ট হাউস, তোরণ এবং পুকুরের পাঁকা ঘাট নির্মাণ করা হয়।\n\n\n== শহীদদের নাম ==\nকুল্লাপাথরে সমাহিত শহীদদের নাম—সিলেটের হাবিলদার তৈয়ব আলী\n, ঠাকুরগাঁওয়ের সৈনিক দর্শন আলী,\nআর কে মিশন রোড ঢাকার মো. জাকির হোসেন ( বীর প্রতীক),\nব্রাহ্মণবাড়িয়ার মো. আবদুল জব্বার (মুক্তিযোদ্ধা হিসেবে এখনো স্বীকৃতি পাননি),\nবগুড়ার ল্যান্স নায়েক আবদুস সাত্তার (বীর বিক্রম),\nকুমিল্লার সিপাহী আক্কাছ আলী\nব্রাহ্মণবাড়িয়ার মো. ফকরুল আলম,\nব্রাহ্মণবাড়িয়ার মো. ফারুক আহম্মদ,\nব্রাহ্মণবাড়িয়ার মোজাহিদ নুরু মিয়া,\nময়মনসিংহের নায়েক মোজাম্মেল হক,\nনোয়াখালীর নায়েক সুবেদার মো. আবদুল সালাম (বীর বিক্রম),\nব্রাহ্মণবাড়িয়ার মো. নোয়াব আলী,\nফরিদপুরের সিপাহী মুসলীম মৃধা,\nশরিয়তপুরের প্রকৌশলী নজরুল ইসলাম, \nব্রাহ্মণবাড়িয়ার মো. আবদুল অদুদ,\nকুমিল্লার সিপাহী জসিম উদ্দীন,\nকুমিল্লার মো. আবদুল কাসেম (ঢাকা বিশ্ববিদ্যালয়ের শিক্ষার্থী),\nকুমিল্লার মো. মোশারফ হোসেন, \nকুমিল্লার নায়েক সুবেদার মইনুল হোসেন (বীর উত্তম) (তার নামে ঢাকা সেনানিবাস এলাকার শহীদ মইনুল সড়কের নামকরণ করা হয়) , \nচাঁদপুরের সিপাহী মো. নুরুল হক, \nব্রাহ্মণবাড়িয়ার মো. আবদুল কাইয়ুম, কুমিল্লার সিপাহী হুমায়ুন কবির, \nব্রাহ্মণবাড়িয়ার ল্যান্স নায়েক মো. আ. খালেক, \nকুমিল্লার ল্যান্স নায়েক আজিজুর রহমান,\nকুমিল্লার মো. তারু মিয়া,\nচট্টগ্রামের নায়েক সুবেদার  বেলায়েত হোসেন (বীর উত্তম), \nব্রাহ্মণবাড়িয়ার মো. রফিকুল ইসলাম, \nব্রাহ্মণবাড়িয়ার মো. মোরসেদ মিয়া,\nকিশোরগঞ্জের শ্রী আশু রঞ্জন দে,\nব্রাহ্মণবাড়িয়ার মো. তাজুল ইসলাম, \nব্রাহ্মণবাড়িয়ার মো. শওকত, \nব্রাহ্মণবাড়িয়ার মো. আবদুস সালাম সরকার,\nব্রাহ্মণবাড়িয়ার মো. আমির হোসেন, \nচাঁদপুরের মো. জাহাঙ্গীর আলম,\nব্রাহ্মণবাড়িয়ার শ্রী পরেশ চন্দ্র মল্লিক,\nকুমিল্লার মো. জামাল উদ্দিন, \nব্রাহ্মণবাড়িয়ার মো. আবদুল আউয়াল, \nব্রাহ্মণবাড়িয়ার মো. জাবেদ আহাম্মদ,\nকুমিল্লার মো. সিরাজুল ইসলাম, \nকুমিল্লার মো. ফরিদ মিয়া, \nব্রাহ্মণবাড়িয়ার মো. মতিউর রহমান, \nকুমিল্লার মো. সাকিল মিয়া, \nচাঁদপুরের আনসার ইলাহী বক্স পাটোয়ারী (বীর প্রতীক), \nব্রাহ্মণবাড়িয়ার মো. আবদুর রশিদ, \nব্রাহ্মণবাড়িয়ার সিপাহী শহিদুল হক, \nব্রাহ্মণবাড়িয়ার সিপাহী আনোয়ার হোসেন, \nকুমিল্লার সিপাহী মো. আবদুল বারী খন্দকার \nএবং অজ্ঞাত তিনজন।\n\n\n== চিত্রশালা ==\n\n\n== তথ্যসূত্র =="}