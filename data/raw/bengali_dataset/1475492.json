{"pageid": 1475492, "title": "জারণ ও বিজারণ শিখা", "url": "https://bn.wikipedia.org/wiki?curid=1475492", "content": "দহন বিক্রিয়ার ক্ষেত্রে শিখার প্রকৃতি সংশ্লিষ্ট জ্বালানি এবং উপস্থিত অক্সিজেনের উপর নির্ভরশীল। যে শিখায় অক্সিজেন আর জ্বালানির পরিমাণের সুষম অনুপাত রক্ষিত হয়, তাকে নিরপেক্ষ শিখা বলে। নিরপেক্ষ শিখা অর্ধস্বচ্ছ গোলাপি বা নীল বর্ণের হয়ে থাকে। বিভিন্ন রাসায়নিক ব্যবহারের জন্য নিরপেক্ষ শিখাকে আদর্শ ধরা হয়। কারণ এ শিখা বস্তুর জারণ ঘটায় না এবং পাত্রের গায়ে কালি তৈরি করে না।\n\n\n== জারণ শিখা ==\nযদি শিখায় অক্সিজেনের পরিমাণ বেশি হয়, তাহলে জারণ শিখা তৈরি হয়। অধিক অক্সিজেন থাকার কারণে দ্রুতগতিতে দহন সম্পন্ন হয়, ফলে শিখার দৈর্ঘ্য কম হয়। এর বর্ণ অধিকতর স্বচ্ছ নীল হয় এবং হিস্-হিস্/তীব্রতর শব্দ শোনা যায়। কিছু ব্যতিক্রম (প্লাটিনাম অলংকারের রাং-ঝালাই) ছাড়া, জারণ শিখা সাধারণত ঝালাই ও রাং-ঝালাইয়ের কাজে ব্যবহার করা হয় না, যেহেতু নাম শুনেই বোঝা যায় যে জারণ শিখা ধাতুর পৃষ্ঠতলে জারণ ঘটায় (কালি সৃষ্টি করে)। একই নীতি মৃৎশিল্পের ক্ষেত্রে আগুনের ব্যবহারের সময়ও অনুসারিত হয়।\n\n\n== বিজারণ শিখা ==\nঅপর্যাপ্ত পরিমাণ অক্সিজেনের উপস্থিতিতে দহনের ক্ষেত্রে বিজারণ শিখা তৈরি হয়। কার্বন বা হাইড্রোকার্বন যৌগের উপস্থিতির কারণে এ শিখার রং উজ্জ্বল হলুদ বা কমলা হয়ে থাকে। কার্বন বা হাইড্রোকার্বন অক্সিজেন এর সাথে যুক্ত হয় এবং বিজারণ ঘটে। এ শিখাকে কার্বুরাইজিং ফ্লেম-ও বলা হয়, যেহেতু এ ধরণের শিখা গলিত ধাতুতে কালি তৈরি করে।\nএছাড়াও এই শিখার অভ্যন্তরে কার্বন মনোক্সাইড উৎপন্ন হয়। এ বিষাক্ত গ্যাসটি মূলত শিখার বাইরের দিকের অংশে এসে দহনের মাধ্যমে কার্বন ডাইঅক্সাইড এ পরিণত হয়।\n\n\n=== কার্বনবিহীন বিজারণ শিখা ===\nকার্বন-শূণ্য জ্বালানির বিজারণ শিখা যেমন হাইড্রোজেন শিখা ব্যতিক্রমধর্মী। এ শিখায় উজ্জ্বল হলুদ বা কমলা রং দেখা যায় না, কিংবা এতে কালি তৈরি ও কার্বন মনোক্সাইড তৈরির ঘটনাও ঘটে না।\n\n\n== আরও দেখুন ==\nঅক্সিহাইড্রোজেন\nজারণ-বিজারণ বিক্রিয়া\nঅক্সিজেন\nশিখা পরীক্ষা\nস্ফুলিঙ্গ পরীক্ষা\n\n\n== তথ্যসূত্র =="}