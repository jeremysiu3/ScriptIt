{"pageid": 1530891, "title": "নাকোর মসজিদ", "url": "https://bn.wikipedia.org/wiki?curid=1530891", "content": "নাকোর মসজিদ একটি মসজিদ, যা সুদানি স্থাপত্যশৈলীতে নির্মিত হয়েছে। এটি ঘানার উচ্চ-পশ্চিম অঞ্চলের ওয়া শহরের দক্ষিণ-পশ্চিমে নাকোর গ্রামে অবস্থিত। এটি একটি ছোট মসজিদ।\n\n\n== ইতিহাস ==\nইতিহাসবিদদের মতে এই মসজিদটি ১৭তম শতাব্দীর প্রথম দিকে নির্মিত হয়েছিল। তখন মান্ডে যোদ্ধারা পুরনো সংহাই বাণিজ্য পথ অনুসরণ করে দক্ষিণে বর্তমান ঘানা অঞ্চলে প্রবেশ করেছিল। তারা বোবো-দিউলাসো থেকে ওয়া হয়ে কুমাসি পর্যন্ত উত্তর-দক্ষিণ রুটে বসতি স্থাপন করলে ইসলাম এই অঞ্চলে প্রসার লাভ করে।\n\n\n== বৈশিষ্ট্য ==\nএই মসজিদটি কাঠের কাঠামোর ওপর ভিত্তি করে নির্মিত। এই কাঠামোটি কাদামাটির ছাদকে সহায়তা করে। নির্মাণকালে কাঠের ফ্রেমগুলো বাইরে রাখা হয়েছিল, যা মসজিদ প্লাস্টারিং ও নির্মাণের সময় মাচা হিসেবে ব্যবহৃত হয়। এটি অনিয়মিত আকৃতির একাধিক শক্তিশালী স্তম্ভ দ্বারা সমর্থিত, যেগুলোর শীর্ষভাগ প্যারাপেটের ওপরে উঠে গেছে। মসজিদটিতে দুটি উঁচু টাওয়ার রয়েছে, যার মধ্যে একটি পূর্ব দিকে অবস্থিত। এতে একটি ছোট নামাজকক্ষ রয়েছে। মসজিদটির প্রবেশপথের ওপরে ত্রিভুজাকৃতির খাঁজ কাটা রয়েছে।\n\n\n== তথ্যসূত্র =="}