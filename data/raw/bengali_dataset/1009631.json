{"pageid": 1009631, "title": "ভিয়েতনাম জাতীয় ফুটবল দল", "url": "https://bn.wikipedia.org/wiki?curid=1009631", "content": "ভিয়েতনাম জাতীয় ফুটবল দল (ভিয়েতনামী: Đội tuyển bóng đá quốc gia Việt Nam) হচ্ছে আন্তর্জাতিক ফুটবলে ভিয়েতনামের প্রতিনিধিত্বকারী পুরুষদের জাতীয় দল, যার সকল কার্যক্রম ভিয়েতনামের ফুটবলের সর্বোচ্চ নিয়ন্ত্রক সংস্থা ভিয়েতনাম ফুটবল ফেডারেশন দ্বারা নিয়ন্ত্রিত হয়। এই দলটি ১৯৫২ সাল হতে ফুটবলের সর্বোচ্চ সংস্থা ফিফার এবং ১৯৫৪ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৪৭ সালের ২০শে এপ্রিল তারিখে, ভিয়েতনাম প্রথমবারের মতো আন্তর্জাতিক খেলায় অংশগ্রহণ করেছে; হংকংয়ের মং ককে অনুষ্ঠিত উক্ত ম্যাচে ভিয়েতনাম হংকংয়ের কাছে ৩–২ গোলের ব্যবধানে পরাজিত হয়েছে।\n৪০,০০০ ধারণক্ষমতাবিশিষ্ট মাই দিনহ জাতীয় স্টেডিয়ামে রং ভাং নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ভিয়েতনামের রাজধানী হ্যানয়ে অবস্থিত। বর্তমানে এই দলের ম্যানেজারের দায়িত্ব পালন করছেন পার্ক-হ্যাং সেও এবং অধিনায়কের দায়িত্ব পালন করছেন ভিয়েত্তেলের রক্ষণভাগের খেলোয়াড় কুয়ে গোক হাই।\nভিয়েতনাম এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে ভিয়েতনাম এপর্যন্ত ৪ বার অংশগ্রহণ করেছে, যার মধ্যে সেরা সাফল্য হচ্ছে ১৯৫৬ এবং  ১৯৬০ এএফসি এশিয়ান কাপে চতুর্থ স্থান অর্জন করা। এছাড়াও, এএফএফ চ্যাম্পিয়নশিপে ভিয়েতনাম অন্যতম সফল দল, যেখানে তারা ২টি (২০০৮ এবং ২০১৮) শিরোপা জয়লাভ করেছে।\nলে চং ভিনহ, ফা থানহ লুন, ভাই তাই এম ফান, কুয়ে গোক হাই এবং দুক গুয়েন আনহের মতো খেলোয়াড়গণ ভিয়েতনামের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের সেপ্টেম্বর মাসে প্রকাশিত র‌্যাঙ্কিংয়ে ভিয়েতনাম তাদের ইতিহাসে সর্বোচ্চ অবস্থান (৮৪তম) অর্জন করে এবং ২০০৬ সালের জুন মাসে প্রকাশিত র‌্যাঙ্কিংয়ে তারা ১৭২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ভিয়েতনামের সর্বোচ্চ অবস্থান হচ্ছে ৫৮তম (যা তারা ২০০২ সালে অর্জন করেছিল) এবং সর্বনিম্ন অবস্থান হচ্ছে ১৭৫। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ভিয়েতনাম জাতীয় ফুটবল দল  ওয়েব্যাক মেশিনে আর্কাইভকৃত ২৩ নভেম্বর ২০১৮ তারিখে (ইংরেজি)\nএএফসি-এ ভিয়েতনাম জাতীয় ফুটবল দল (ইংরেজি)"}