{"pageid": 1419837, "title": "জয়ন্ত বন্দ্যোপাধ্যায় (বিজ্ঞানী)", "url": "https://bn.wikipedia.org/wiki?curid=1419837", "content": "জয়ন্ত বন্দ্যোপাধ্যায় (জন্ম: ৩১ ডিসেম্বর ১৯৪৭, কলকাতা, ভারত) হলেন একজন ভারতীয় গবেষক, বিশ্লেষক এবং লেখক। বর্তমানে তিনি কলকাতার অবজারভার রিসার্চ ফাউন্ডেশনে একজন বিশিষ্ট সভ্য হিসাবে নিযুক্ত আছেন। তিনি ভারতীয় ব্যবস্থাপনা সংস্থা কলকাতার প্রাক্তন অধ্যাপক। দক্ষিণ এশিয়ায় জনস্বার্থ গবেষণা, পর্বত পরিবেশ এবং জল শাসন বিষয়ে আন্তর্জাতিকভাবে খ্যাতিসম্পন্ন পেশাদার, বন্দ্যোপাধ্যায় ১৫০টি গবেষণাপত্র এবং নিবন্ধ ছাড়াও সমালোচকদের দ্বারা প্রশংসিত ১৬টি বই এবং মনোগ্রাফ রচনা করেছেন। তিনি বিশ্বের অনেক জায়গায় আমন্ত্রিত হিসাবে বক্তৃতা দিয়েছেন।\n\n\n== জন্ম ও শিক্ষাজীবন ==\nজয়ন্ত বন্দ্যোপাধ্যায় ১৯৪৭ সালের ৩১ ডিসেম্বর ভারতের কলকাতায় জন্মগ্রহণ করেন। কলকাতার স্কুলের পড়াশোনার পর তিনি প্রকৌশল শিক্ষার জন্য ভারতীয় প্রযুক্তিবিদ্যা প্রতিষ্ঠান কানপুরে ভর্তি হন এবং সেখান থেকে ১৯৬৯ সালে টেকনেলজিতে মাস্টার্স এবং ১৯৭৬ সালে ইঞ্জিনিয়ারিং ফিজিক্সে পিএইচডি ডিগ্রি অর্জন করেন।\n\n\n== কর্মজীবন ==\nতার ডক্টরেট প্রাপ্তির পর তিনি তার গবেষণার আগ্রহকে বিজ্ঞান এবং প্রাকৃতিক পরিবেশের আন্তঃবিভাগীয় ক্ষেত্রে সম্পর্কিত করেন। শীঘ্রই তিনি হিমালয় নিয়ে গবেষণায় গভীরভাবে আগ্রহী হন। তার পেশাগত জীবন পৃথিবীর পাহাড়ের পরিবেশ এবং অর্থনৈতিক প্রবৃদ্ধি ঘিরে আবর্তিত হতে থাকে। ১৯৭৭ সালে তিনি মার্কিন যুক্তরাষ্ট্রের কেমব্রিজের ম্যাসাচুসেটস ইনস্টিটিউট অফ টেকনোলজিতে বিজ্ঞান এবং পাবলিক পলিসির ক্ষেত্রে একজন ভিজিটিং পোস্ট-ডক্টরাল ফেলো হিসেবে যোগদান করেন।\n\n\n== তথ্যসূত্র ==\n\n\n== বহিঃসংযোগ =="}