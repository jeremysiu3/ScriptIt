{"pageid": 1143773, "title": "আবদুর রহিম (ফেনী জেলার পণ্ডিত)", "url": "https://bn.wikipedia.org/wiki?curid=1143773", "content": "মাওলানা আবদুর রহিম (১৮৮২ - ১৭ জানুয়ারি ১৯৭৮) বাংলাদেশের ফেনী জেলার একজন ইসলামি পণ্ডিত, গবেষক ও শিক্ষাবিদ ছিলেন। তিনি স্থানীয়ভাবে বড় হুজুর নামে পরিচিত ছিলেন, তিনি ফেনীর উল্লেখযোগ্য আলিয়া মাদ্রাসা হাজিপুর সিনিয়র ফাজিল মাদ্রাসা প্রতিষ্ঠা করেছেন। তিনি স্বাধীনতা পুরস্কার বিজয়ী আনজুমান-ই-মুফিদুল ইসলামের সক্রিয় কর্মী ছিলেন।\n\n\n== শিক্ষাজীবন ==\nআব্দুর রহিম ভোলা জেলার দৌলতখান উপজেলার দৌলতখান উপশহরে জন্মগ্রহণ করেন। তিনি নিজ গ্রামের মাদ্রাসায় প্রাথমিক ইসলামি শিক্ষা গ্রহণ করেন, এবং উচ্চ শিক্ষার জন্য কলকাতা আলিয়া মাদ্রাসায় গমন করেন এবং সেখান থেকে টাইটেল পাশ করেন। এছাড়াও তিনি বিভিন্ন আলেমদের সান্নিধ্যে থেকে জ্ঞান অর্জন করেছেন। তিনি কুরআন-হাদিস, আল-ফিকহ, বালাগাত-মানতিক, আরবি ব্যকরনের উপর সুস্পষ্ট দক্ষতা অর্জন করেছিলেন। তিনি স্থানীয় আলেমদের নিকট ওয়াজ চর্চা শিখেছিলেন।\n\n\n== কর্মজীবন ==\nতিনি কলকাতা আলিয়া মাদ্রাসা থেকে পড়াশোনা শেষ করে গ্রামে এসে সারাজীবন ইসলাম প্রচারের কাজে ব্যয় করেছেন, এবং এই কাজে উল্লেখযোগ্য ভূমিকা রেখেছেন। তিনি দুই বাংলার বিভিন্ন স্থানে ওয়াজ করেছেন। এবং তিনি আমৃত্যু হাজিপুর সিনিয়র ফাজিল মাদ্রাসায় শিক্ষকতা করেছেন, এবং এই মাদ্রাসার প্রধান পৃষ্ঠপোষক ছিলেন। তার উদ্যোগের জন্য তিনি সর্বজনীন প্রিয় ব্যক্তিত্ব ছিলেন।\n\n\n== উত্তরাধিকার ==\nতার মৃত্যু বার্ষিকীতে হাজিপুর সিনিয়র ফাজিল মাদ্রাসা ও হাজিপুর ফাউন্ডেশন প্রতিবছর বার্ষিক জালসা ও দোয়া মাহফিলের আয়োজন করে থাকে।\n\n\n== তথ্যসূত্র =="}