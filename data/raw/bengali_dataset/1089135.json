{"pageid": 1089135, "title": "মিলি ডাউলার হত্যাকাণ্ড", "url": "https://bn.wikipedia.org/wiki?curid=1089135", "content": "আমান্ডা জেন \"মিলি\" ডাউলার, ১৩ বছর বয়সী ইংলিশ স্কুলছাত্রী ২০০২ সালের ২১ মার্চ বিদ্যালয় থেকে বাড়ি না ফেরায় এবং ওয়ালটন-অন-টেমসের স্টেশন এভিনিউ দিয়ে যাবার পর থেকে তাকে আর দেখা যায়নি বলে তার বাবা-মা নিখোঁজ হওয়ার কথা নথিভুক্ত করেন।  ব্যাপক অনুসন্ধানের পর, ১৮ সেপ্টেম্বর হ্যাম্পশায়ারের ইয়েটলে ইয়েটলি হিথ উডসে ডাউলারের দেহাবশেষ আবিষ্কৃত হয়।\n২০১১ সালের ২৩ জুন লেভি বেলফিল্ড, যে মার্শা ম্যাকডোনেল ও অ্যামেলি ডেলাগ্রঞ্জের হত্যার জন্য এবং কেট শেডির হত্যার চেষ্টার জন্য ইতিমধ্যেই তিনটি যাবজ্জীবন কারাদণ্ডে দণ্ডিত ছিলেন, যেগুলি মিলি ডাউলার হত্যার পর ঘটেছিল। এছাড়াও ডাউলারকে অপহরণ ও হত্যার জন্য দোষী সাব্যস্ত করা হয় এবং আরেকটি সারাজীবনের সাজা ঘোষণা হয়। ২০১৬ সালের ২৭ জানুয়ারি, সারে পুলিশ ঘোষণা করে যে বেলফিল্ড ডাউলারকে অপহরণ, অপব্যবহার ও হত্যার কথা স্বীকার করেছে।\nতাদের মেয়ের মৃত্যুর পর, ডাউলারের বাবা-মা মিলি ফান্ড নামে একটি দাতব্য প্রতিষ্ঠা করেছিলেন \"জনসাধারণের নিরাপত্তা  এবং বিশেষ করে শিশুদের ও তরুণদের সুরক্ষার জন্য।\" বেলফিল্ডের বিচারের সময় ডাউলারের পরিবার তাদের যেভাবে জেরা করা হয়েছিল তার সমালোচনা করেছিলেন। আদালতে ভুক্তভোগী ও সাক্ষীদের সাথে ব্যবহার নিয়ে মামলাটিতে বিতর্ক তৈরি করেছিল।\nডাউলার হত্যাকাণ্ড নিউজ ইন্টারন্যাশনাল ফোন হ্যাকিং কেলেঙ্কারিতে গুরুত্বপূর্ণ ভূমিকা পালন করেছিল। ২০১১ সালে, রিপোর্ট প্রকাশ করে যে কীভাবে নিউজ অব দ্য ওয়ার্ল্ড পত্রিকার সাংবাদিকরা নিখোঁজ হওয়ার খবর পাওয়ার পর ডাউলারের ভয়েসমেইল অ্যাক্সেস করেছিল, তার বাবা -মাকে মিথ্যা আশা দিয়েছিলেন যে তিনি এখনও বেঁচে আছেন। ফলে ব্রিটিশ জনসাধারণ উদ্ভূত সংবাদ পত্রিকা বন্ধে অবদান রেখেছিল এবং ব্রিটিশ মিডিয়ায় ফোন হ্যাকিং ও মিডিয়া নীতিশাস্ত্রের বিভিন্ন তদন্ত ও অনুসন্ধানের দিকে পরিচালিত করেছিল।\n\n\n== দেহ আবিষ্কার এবং হত্যা তদন্ত ==\n১৮ সেপ্টেম্বর২০০২ সালে, হ্যাম্পশায়ারের ইয়েটলির কাছে ইয়েটলি হিথ উডসে মাশরুম বাছাইকারীদের দ্বারা নগ্ন মানব দেহ আবিষ্কৃত হয়। পরবর্তীতে ডেন্টাল রেকর্ডের মাধ্যমে মৃতদেহটি যে ডাউলার তা নিশ্চিত করা হয়। পচনের তীব্রতার কারণে মৃত্যুর কারণ নিশ্চিত হওয়া যায়নি। তার নিখোঁজের সময় তার সাথে থাকা পোশাক বা পার্স, রাকস্যাক বা মোবাইল ফোন -এর কোনো জিনিসই উদ্ধার করা যায়নি। মৃতদেহ আবিষ্কারের ফলে পুলিশ মামলাটিকে একটি হত্যাকাণ্ডের তদন্ত হিসেবে পুনর্ব্যক্ত করে। সারে পুলিশ কর্তৃক পরিচালিত, তদন্তের নাম ছিল অপারেশন রুবি।\n\n\n== তথ্যসূত্র =="}