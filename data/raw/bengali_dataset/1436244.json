{"pageid": 1436244, "title": "দয়ালন হেমলতা", "url": "https://bn.wikipedia.org/wiki?curid=1436244", "content": "দয়ালন হেমলতা (জন্ম ২৯ সেপ্টেম্বর ১৯৯৪) একজন ভারতীয় মহিলা ক্রিকেটার। তিনি একজন ডান-হাতি ব্যাটার ও অফ স্পিনার। তিনি ঘরোয়া ক্রিকেটে বর্তমানে রেলওয়ের হয়ে খেললেও পূর্বে তামিলনাড়ুর হয়ে খেলতেন। এছাড়াও তিনি দক্ষিণাঞ্চলের হয়ে খেলেছেন।\nমার্চ ২০১৮-এ, তিনি জাতীয় দলের ইংল্যান্ড সিরিজের জন্য সুযোগ পেলেও, তাতে একটিও ম্যাচ খেলেননি। ১১ সেপ্টেম্বর ২০১৮-এ শ্রীলঙ্কার বিপক্ষে তার ওডিআই অভিষেক হয়।\nওয়েস্ট ইন্ডিজে অনুষ্ঠিত হতে চলা ২০১৮ আইসিসি মহিলা বিশ্ব টুয়েন্টি২০ প্রতিযোগিতার জন্য তিনি ভারতীয় দলে সুযোগ পান। ৯ নভেম্বর ২০১৮-এ নিউজিল্যান্ডের বিপক্ষে তার টি২০ আন্তর্জাতিক ক্রিকেটে অভিষেক ঘটে।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে দয়ালন হেমলতা (ইংরেজি)\nক্রিকেটআর্কাইভে দয়ালন হেমলতা  (সদস্যতা প্রয়োজনীয়) (ইংরেজি)"}