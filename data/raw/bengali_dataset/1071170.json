{"pageid": 1071170, "title": "২০২২ অনূর্ধ্ব-১৯ ক্রিকেট বিশ্বকাপ", "url": "https://bn.wikipedia.org/wiki?curid=1071170", "content": "২০২২ আইসিসি অনূর্ধ্ব-১৯ ক্রিকেট বিশ্বকাপ, আনুষ্ঠানিকভাবে যেটি ২০২২ আইসিসি পুরুষ অনূর্ধ্ব-১৯ ক্রিকেট বিশ্বকাপ নামে পরিচিত, একটি ক্রিকেট টুর্নামেন্ট যেটি ১৬ দলের অংশগ্রহণে ২০২২ সালের জানুয়ারি ও ফেব্রুয়ারি মাসে ওয়েস্ট ইন্ডিজ অঞ্চলে অনুষ্ঠিত হয়। এটি ছিল অনূর্ধ্ব-১৯ ক্রিকেট বিশ্বকাপের চতুর্দশ আসর এবং ওয়েস্ট ইন্ডিজ অঞ্চলে অনুষ্ঠিত হওয়া প্রথম আসর।\n২০২১ সালের মার্চ মাসে ক্রিকেট ওয়েস্ট ইন্ডিজ নিশ্চিত করে যে টুর্নামেন্টটি পূর্ববর্তী আসরসমূহের ফরম্যাট অনুসারে অনুষ্ঠিত হবে, যেখানে অংশগ্রহণকারী দলসমূহ প্লেট লিগ ও সুপার লিগ পর্যায়ে খেলার যোগ্যতা অর্জন করার লক্ষ্যে গ্রুপ পর্বে প্রতিদ্বন্দ্বিতা করবে। ২০২১ সালের নভেম্বর মাসে আন্তর্জাতিক ক্রিকেট কাউন্সিল (আইসিসি) টুর্নামন্টের সম্পূর্ণ সূচি নিশ্চিত করে, যেখানে অ্যান্টিগা ও বারবুডা, গায়ানা, ত্রিনিদাদ ও টোবাগো এবং সেন্ট কিটস ও নেভিসকে ভেন্যু হিসেবে নির্ধারণ করা হয়। ফাইনাল ম্যাচের আয়োজনস্থল হিসেবে অ্যান্টিগার নর্থ সাউন্ডের স্যার ভিভিয়ান রিচার্ডস স্টেডিয়ামের নাম ঘোষণা করা হয়। নিউজিল্যান্ডে অপ্রাপ্তবয়স্কদের জন্য কোয়ারেন্টিন সম্পর্কিত জটিলতা থাকায় টুর্নামেন্ট থেকে নিউজিল্যান্ড নিজেদের নাম প্রত্যাহার করে নেয়। স্কটল্যান্ডকে নিউজিল্যান্ডের স্থলাভিষিক্ত করা হয়। বাংলাদেশ ছিল বিগত আসরের চ্যাম্পিয়ন দল।\n২০২১ সালের ২৮ জানুয়ারি প্লেট লিগের খেলা চলার সময় কানাডা দলের ৯ জন সদস্যের দেহে কোভিড-১৯ ধরা পড়ে। এর ফলে কানাডা দল টুর্নামেন্টে তাদের বাকি ম্যাচগুলো খেলায় অসমর্থ হয়ে পড়ে, যে কারণে টুর্নামেন্টে তাদের বাকি দুই ম্যাচ বাতিল ঘোষণা করা হয়।\nটুর্নামেন্টের ফাইনালে ইংল্যান্ডকে ৪ উইকেটে পরাজিত করে চ্যাম্পিয়ন হয় ভারত। টুর্নামেন্টের সেরা খেলোয়াড় নির্বাচিত হন দক্ষিণ আফ্রিকার ডেওয়াল্ড ব্রেভিস।\n\n\n== যোগ্যতা অর্জন ==\nপূর্ববর্তী আসরের সেরা এগারোটি দল সরাসরি এ টুর্নামেন্টে অংশগ্রহণের সুযোগ পায়। বাকি পাঁচটি স্থান কয়েকটি আঞ্চলিক বাছাইপর্ব টুর্নামেন্টের মাধ্যমে নির্ধারণ করা হয়। ২০২১ সালের আগস্ট মাসে আন্তর্জাতিক ক্রিকেট কাউন্সিল (আইসিসি) ঘোষণা দেয় যে আমেরিকা, এশিয়া ও পূর্ব এশিয়া-প্রশান্ত মহাসাগরীয় অঞ্চলের বাছাইপর্ব টুর্নামেন্টগুলো কোভিড-১৯ মহামারির কারণে বাতিল করা হয়েছে। এর ফলে কানাডা, পাপুয়া নিউ গিনি ও সংযুক্ত আরব আমিরাত অতীতের আঞ্চলিক বাছাইপর্ব টুর্নামেন্টের ফলাফল বিবেচনায় সরাসরি ২০২২ অনূর্ধ্ব-১৯ ক্রিকেট বিশ্বকাপে খেলার যোগ্যতা লাভ করে। আফ্রিকা অঞ্চলে প্রথম বিভাগ টুর্নামেন্টে বিজয়ী হয়ে উগান্ডা টুর্নামেন্টে খেলার যোগ্যতা লাভ করে। ইউরোপ অঞ্চলের আঞ্চলিক ফাইনালে স্কটল্যান্ডকে পরাজিত করে আয়ারল্যান্ড মূল টুর্নামেন্টে উত্তীর্ণ হয়। কিন্তু ২০২১ সালের নভেম্বর মাসে আইসিসি নিশ্চিত করে যে কোভিড-১৯ মহামারির কারণে সৃষ্ট কোয়ারেন্টিন সংক্রান্ত জটিলতার কারণে নিউজিল্যান্ড নিজেদের নাম প্রত্যাহার করে নিয়েছে, এবং তাদের পরিবর্তে স্কটল্যান্ডকে মূল টুর্নামেন্টে স্থান দেয়া হয়।\n\n\n== ম্যাচ পরিচালনাকারী কর্মকর্তা ==\n২০২২ সালের ৯ জানুয়ারি আইসিসি টুর্নামেন্টের ম্যাচ পরিচালনাকারী কর্মকর্তাদের নাম ঘোষণা করে।\nম্যাচ রেফারি\n\n গ্রেইম ল্যাব্রোয়\n ডেনাভন হেইলস\n ফিলিপ হুইটিকেস\nআম্পায়ার\n\n\n== দলীয় সদস্য ==\n\nটুর্নামেন্টের আগে অংশগ্রহণকারী প্রতিটি দল ১৫ সদস্যের দল ঘোষণা করে। দক্ষিণ আফ্রিকা প্রথম দল হিসেবে নিজেদের দলীয় সদস্যসমূহের নাম ঘোষণা করে। ভিসা সংক্রান্ত জটিলতার কারণে আফগানিস্তান দলের ওয়েস্ট ইন্ডিজের পৌঁছাতে বিলম্ব হয়, যে কারণে আফগানিস্তানের প্রস্তুতিমূলক ম্যাচসমূহ বাতিল করা হয়। সংযুক্ত আরব আমিরাতে অনুষ্ঠিত ২০২১ এসিসি অনূর্ধ্ব-১৯ এশিয়া কাপে অংশগ্রহণের পর আফগানিস্তান দল দুবাই থেকে ম্যানচেস্টার হয়ে ক্যারিবীয় দ্বীপপুঞ্জে পৌঁছায়। আফগানিস্তান দলের বিলম্বের কারণে গ্রুপ সি-এর সূচিতে কিছু পরিবর্তন আনা হয়।\n\n\n== গ্রুপ পর্ব ==\n\n\n=== গ্রুপ এ ===\n\n\n==== পয়েন্ট তালিকা ====\n\n\n==== সূচি ====\n\n\n=== গ্রুপ বি ===\n\n\n==== পয়েন্ট তালিকা ====\n\n\n==== সূচি ====\n\n\n=== গ্রুপ সি ===\n\n\n==== পয়েন্ট তালিকা ====\n\n\n==== সূচি ====\n\n\n=== গ্রুপ ডি ===\n\n\n==== পয়েন্ট তালিকা ====\n\n\n==== সূচি ====\n\n\n== প্লেট লিগ ==\n\n\n=== বন্ধনী ===\n\n\n=== প্লেট কোয়ার্টার-ফাইনাল ===\n\n\n=== প্লেট প্লেঅফ সেমিফাইনাল ===\n\n\n=== প্লেট সেমিফাইনাল ===\n\n\n=== ১৫শ স্থান নির্ধারণী ===\n\n\n=== ১৩শ স্থান নির্ধারণী ===\n\n\n=== ১১শ স্থান নির্ধারণী ===\n\n\n=== প্লেট ফাইনাল ===\n\n\n== সুপার লিগ ==\n\n\n=== বন্ধনী ===\n\n\n=== সুপার লিগ কোয়ার্টার-ফাইনাল ===\n\n\n=== সুপার লিগ প্লেঅফ সেমিফাইনাল ===\n\n\n=== সুপার লিগ সেমিফাইনাল ===\n\n\n=== ৭ম স্থান নির্ধারণী ===\n\n\n=== ৫ম স্থান নির্ধারণী ===\n\n\n=== ৩য় স্থান নির্ধারণী ===\n\n\n=== ফাইনাল ===\n\n\n== চূড়ান্ত অবস্থান ==\nআন্তর্জাতিক ক্রিকেট কাউন্সিল কর্তৃক ঘোষিত দলগুলির চূড়ান্ত অবস্থান ছিল নিম্নরূপ:\n\n  প্লেট চ্যাম্পিয়ন\n\n\n== প্রতিযোগিতার সেরা একাদশ ==\n২০২২ সালের ৬ ফেব্রুয়ারি আন্তর্জাতিক ক্রিকেট কাউন্সিল (আইসিসি) প্রতিযোগিতার সেরা একাদশ ঘোষণা করে।\n\n হাসিবুল্লাহ খান (উই.)\n টিগ ওয়াইলি\n ডেওয়াল্ড ব্রেভিস\n যশ ধুল (অধি.)\n টম প্রেস্ট\n দুনিথ ভেল্লালাগে\n রাজ আংগড় বাওয়া\n ভিকি ওস্তওয়াল\n রিপন মণ্ডল\n আওয়াইস আলি\n জশুয়া বয়ডেন\n নুর আহমদ (দ্বাদশ খেলোয়াড়)\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}