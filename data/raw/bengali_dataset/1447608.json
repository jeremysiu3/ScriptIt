{"pageid": 1447608, "title": "পাউ কুবারসি", "url": "https://bn.wikipedia.org/wiki?curid=1447608", "content": "পাউ কুবারসি পারেদেস (স্পেনীয়: Pau Cubarsí; জন্ম: ২২ জানুয়ারি ২০০৭; পাউ কুবারসি নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব বার্সেলোনা এবং স্পেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০২১ সালে, কুবারসি স্পেন অনূর্ধ্ব-১৫ দলের হয়ে স্পেনের বয়সভিত্তিক পর্যায়ে অভিষেক করেছিলেন। প্রায় তিন বছর যাবত স্পেনের বয়সভিত্তিক দলের হয়ে খেলার পর, তিনি ২০২৪ সালে স্পেনের হয়ে আন্তর্জাতিক পর্যায়ে অভিষেক করেছেন; স্পেনের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nপাউ কুবারসি পারেদেস ২০০৭ সালের ২২শে জানুয়ারি তারিখে স্পেনের এস্তানিওলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকুবারসি স্পেন অনূর্ধ্ব-১৫, স্পেন অনূর্ধ্ব-১৬ এবং স্পেন অনূর্ধ্ব-১৭ দলের হয়ে খেলার মাধ্যমে স্পেনের প্রতিনিধিত্ব করেছেন। ২০২১ সালের ২রা ডিসেম্বর তারিখে তিনি স্পেন অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। স্পেনের বয়সভিত্তিক দলের হয়ে তিনি প্রায় ৩ বছরে ২৮ ম্যাচে অংশগ্রহণ করে ২টি গোল করেছেন।\n২০২৪ সালের ২২শে মার্চ তারিখে, ১৭ বছর ও ২ মাস বয়সে, ডান পায়ে ফুটবল খেলায় পারদর্শী কুবারসি কলম্বিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্পেনের হয়ে অভিষেক করেছেন। উক্ত ম্যাচের ৮৩তম মিনিটে রক্ষণভাগের খেলোয়াড় এমেরিক লাপোর্তের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৬ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি কলম্বিয়া ১–০ গোলের ব্যবধানে জয়লাভ করেছিল। স্পেনের হয়ে অভিষেকের বছরে কুবারসি সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nপাউ কুবারসি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে পাউ কুবারসি  (ইংরেজি)  \nসকারবেসে পাউ কুবারসি (ইংরেজি) \nবিডিফুটবলে পাউ কুবারসি  (ইংরেজি)  \nইইউ-ফুটবলে পাউ কুবারসি (ইংরেজি) \nট্রান্সফারমার্কেটে পাউ কুবারসি (ইংরেজি) \nওয়ার্ল্ডফুটবল.নেটে পাউ কুবারসি (ইংরেজি) \nইএসপিএন এফসিতে পাউ কুবারসি (ইংরেজি) \nন্যাশনাল-ফুটবল-টিমস.কমে পাউ কুবারসি (ইংরেজি)"}