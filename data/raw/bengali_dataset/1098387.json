{"pageid": 1098387, "title": "সার্জি জিকিয়া", "url": "https://bn.wikipedia.org/wiki?curid=1098387", "content": "সার্জি জিকিয়া ― (জর্জীয়: სერგი ჯიქია; ২০ অক্টোবর, ১৮৯৮ ― ৬ ডিসেম্বর, ১৯৯৩) ছিলেন একজন জর্জীয় ঐতিহাসিক ও প্রাচ্যবিদ, এবং জর্জিয়ায় তুর্কিবিজ্ঞানের প্রতিষ্ঠাতা।\n\n\n== জীবনী ==\nসার্জি জিকিয়া ওনোঘিয়া গ্রামে জন্মেছেন যা বর্তমান মার্টিভিলি পৌরসভার অংশ। ১৯০৬ সালে তিনি ওনোঘিয়ার প্যারিশ স্কুলে ভর্তি হোন। ১৯১৩ সালে তিনি তৃতীয় শ্রেনী থেকে তিবলিসি ধর্মীয় স্কুলে লেখাপড়া চালিয়ে যেতে থাকেন। চতুর্থ শ্রেনী সম্পন্ন করার পরে তিনি ধর্মতাত্ত্বিক সেমিনারিতে যোগদান করেন (১৯১৭ সালের তিবলিস অষ্টম পুরুষ জিমনিসিয়াম থেকে) এবং সেখান থেকে তিনি ১৯১৯ সালে তিনি উচ্চমাধ্যমিক পাশ করেন।\nসম্মানের সাথে জিমনিসিয়াম শেষ করার পর তিনি তিবলিসি রাষ্ট্রীয় বিশ্ববিদ্যালয়ে দর্শন অনুষদের অধীনে প্রথম ইতিহাস বিভাগে এবং পরবর্তীতে ভাষাতত্ত্ব বিভাগে ভর্তি হোন। ১৯২৩ সালে তিনি জর্জীয় ভাষাতত্ত্ব সোসাইটির সদস্য নির্বাচিত করা হয়। ১৯২৪ সালে তিনি তিবলিসি রাষ্ট্রীয় বিশ্ববিদ্যালয় থেকে স্নাতক পাশ করেন।\n১৯২৭ থেকে ১৯২৯ সালের মধ্যে সার্জি জিকিয়াকে ইস্তানবুল বিশ্ববিদ্যালয় থেকে তুর্কি ভাষা ও সাহিত্যের উপর জ্ঞান অর্জন করার জন্য সেখানে পাঠানো হয়। ১৯২৯-১৯৩২ এর দিকে তিনি সোভিয়েত ইউনিয়নের নিকোলাই মার বিজ্ঞান একাডেমি ইনস্টিটিউটের স্নাতকোত্তর ছাত্র ছিলেন। ১৯৩০-১৯৩৬ এর দিকে সার্জি জিকিয়া লেনিনগ্রাদ বিশ্ববিদ্যালয়ে সহকারী অধ্যাপক হিসেবে কাজ করেছেন এবং সেখান থেকে তুমি সম্মানসূচক উপাধিতে ভূষিত হয়েছেন। ১৯৩৪ থেকে ১৯৩৬ সালে তিনি নিকোলাই মার ইনস্টিটিউটের একজন জ্যেষ্ঠ গবেষক ছিলেন।\n১৯৩৬ থেকে ১৯৪৫ পর্যন্ত সার্জি জিকিয়া তিবলিসি রাষ্ট্রীয় বিশ্ববিদ্যালয়ের প্রাচ্য ভাষা বিভাগের প্রধান ছিলেন। ১৯৩৬-১৯৬০ পর্যন্ত তিনি জর্জীয় বিজ্ঞান একাডেমির ভাষাতাত্ত্বিক ইনস্টিটিউটে কর্মরত ছিলেন। ১৯৪৫ থেকে ১৯৫২ পর্যন্ত তিনি তিবলিসি রাষ্ট্রীয় বিশ্ববিদ্যালয়ের প্রাচ্য শিক্ষা অনুষদের ডিন ছিলেন। ১৯৪৫-১৯৭৩ পর্যন্ত তিনি তিবলিসির তুর্কি বিশ্ববিদ্যালয়ের বিভাগীয় প্রধান ছিলেন।\n১৯৫৯ সালে সার্জি জিকিয়াকে বক্তৃতা প্রদানের জন্য পোল্যান্ডের পোলিশ বিজ্ঞান একাডেমি এবং ওয়ারশ বিশ্ববিদ্যালয়ে শিক্ষাবিদ জিওর্জি সেরেটেলির সাথে আমন্ত্রণ জানানো হয়। ১৯৬০ সাল থেকে মৃত্যুর আগ পর্যন্ত তিনি জর্জীয় এসএসআরের প্রাচ্য শিক্ষা ইনস্টিটিউটের তুর্কিবিজ্ঞান বিভাগের প্রধান ছিলেন।\n\n\n== পুরস্কার ও সম্মাননা ==\nসার্জি জিকিয়াকে ১৯৪১-১৯৪৫ সালের মহান দেশপ্রেমিক যুদ্ধে বীরত্বপূর্ণ শ্রমের জন্য পদক ও ১৯৪৬ সালে দার্শনিক বিজ্ঞানের প্রার্থীর ডিগ্রি পুরস্কার দেওয়া হয়। ১৯৫৬ সালে তিনি ভাষাবিদ্যাগত বিজ্ঞানের উপর ডক্টরেট উপাধি লাভ করেন এবং পরের বছর থেকে তিনি অধ্যাপনা শুরু করেন। ১৯৬১ সালে সার্জি জিকিয়াকে জর্জীয় সোভিয়েত সমাজতান্ত্রিক রাষ্ট্রের সম্মানসূচক উপাধি প্রদান করা হয়। একই বছরে তাকে শ্রম সাহসিকতার জন্য পদক দেওয়া হয়।\n\n\n== তথ্যসূত্র ==\n\n\n== গ্রন্থপঞ্জি ==\nজাঙ্গিদজে ৫, জর্জীয় সোভিয়েত বিশ্বকোষ, খণ্ড ১১, তিবিলিসি, ১৯৮৭। - পৃষ্ঠা ৫৬৮।\n\n\n== বহিঃসংযোগ ==\nজর্জিয়ার জীবনী অভিধানে সার্জি জিকিয়া"}