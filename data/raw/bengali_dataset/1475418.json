{"pageid": 1475418, "title": "প্রত্যয়' ৭১", "url": "https://bn.wikipedia.org/wiki?curid=1475418", "content": "প্রত্যয়' ৭১ বাংলাদেশের স্বাধীনতা যুদ্ধের স্মারক ভাস্কর্য। ২০১২ সালের ফেব্রুয়ারির শেষের দিকে মৃণাল হক ভাস্কর্যটি নির্মাণ করেন। এটি মাওলানা ভাসানী বিজ্ঞান ও প্রযুক্তি বিশ্ববিদ্যালয়ের প্রধান প্রবেশদ্বারের নিকটে, শাহজামান দিঘীর উত্তর-পূর্ব কোনে পুরাতন প্রশাসনিক ভবনের বিপরীতে অবস্থিত। একই বছর ১৮ মার্চ ভাস্কর্যটির আনুষ্ঠানিক উন্মোচন করা হয়।\n\n\n== পটভূমি ==\nবাংলাদেশের স্বাধীনতা যুদ্ধের সময় মৃণাল হক রাজশাহী ক্যাডেট কলেজের ছাত্র ছিলেন। যুদ্ধে যোগ দেওয়ার জন্য দুইবার পালিয়ে যান। পালানোর সময় চোখের সামনে সারদা রেলক্রসিং-এ পাকিস্তান সেনাবাহিনীর গুলিতে ছাত্র শিক্ষকদের মৃত্যুবরণের ঘটনা তাকে আলোড়িত করেছিল। এঘটনা তাকে বাংলাদেশের মুক্তিযুদ্ধ নিয়ে ভাস্কর্য নির্মাণে অনুপ্রেরণা দিয়েছিল।\n\n\n== বর্ণনা ==\nপ্রত্যয়' ৭১ ভূমি থেকে চার ফুট উঁচু একটি বৃত্তাকার বেদীতে স্থাপিত। এটি একজন নারীসহ ছয় মুক্তিযোদ্ধার ভাস্কর্য,  যা মুক্তিযুদ্ধে পুরুষের পাশাপাশি নারীদের স্বতঃস্ফূর্ত অংশগ্রহণের প্রতিতি। মুক্তিযোদ্ধাদের মুষ্টিবদ্ধ হাত অন্যায়ের বিরুদ্ধে প্রতিবাদের প্রতীক। ভাস্কর্যের পেছনে ১৭ ফুট উঁচু দুটি স্তম্ভের মাঝ বরাবর রয়েছে একটি লাল বৃত্ত। এটি  স্বাধীনতার নতুন সূর্যোদয়কে নির্দেশ করে। লাল বৃত্তের পিছনে লম্বা স্তম্ভ দুটি যুদ্ধ শুরু ও শেষের যতি হিসেবে দণ্ডায়মান। স্তম্ভের গায়ে দুই জোড়া সাদা পায়রা খেলছে যা বাংলাদেশের স্বাধীনতা ও শান্তির প্রতীক।\n\n\n== তথ্যসূত্র =="}