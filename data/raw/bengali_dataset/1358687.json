{"pageid": 1358687, "title": "যতীন্দ্রকুমার সেন", "url": "https://bn.wikipedia.org/wiki?curid=1358687", "content": "যতীন্দ্রকুমার সেন (১৮৮২—৩০ নভেম্বর ১৯৬৬) একজন প্রখ্যাত বাঙালি চিত্রশিল্পী।\n\n\n== প্রারম্ভিক জীবন ==\nযতীন্দ্রকুমার সেন বিহারের দ্বারভাঙ্গায় জন্মগ্রহণ করেন ১৮৮২ সালে। কলেজের প্রাতিষ্ঠানিক শিক্ষালাভ না হলেও নিজচেষ্টায় সাহিত্য ও বিজ্ঞানের বিভিন্ন শাখায় জ্ঞান অর্জন করেন যতীন্দ্রকুমার। ১৯০১ সালে বেঙ্গল কেমিকাল প্রতিষ্ঠার সময় থেকে তিনি এই প্রতিষ্ঠানের সাথে যুক্ত হন।\n\n\n== অবদান ==\nবেঙ্গল কেমিকালের যাবতীয় বিজ্ঞাপণ, ওষুধ প্রসাধনীর ছবি আঁকা, লেবেল ডিজাইনের দায়িত্ব ছিল তাঁর ওপর। প্রচুর পুস্তক, পত্রিকায় ছবি ও প্রচ্ছদ এঁকেছেন যতীন্দ্রকুমার সেন। প্রথম রবীন্দ্র রচনাবলীর মলাটে রবীন্দ্রনাথের প্রতিকৃতি তাঁর আঁকা। ভারতের শ্রেষ্ঠ  কমার্শিয়াল চিত্রকর হিসাবে পরিচিতি পেয়েছেন তিনি। বাংলা লাইনোটাইপের স্রষ্টা তিনজনের মধ্যে তিনি অন্যতম। নারদ ছদ্মনামে তাঁর বন্ধু সাহিত্যিক রাজশখর বসুর গল্পের ছবি একেছেন। যতীন্দ্রকুমার মূল খ্যাতি পান রাজশেখর বসুর বইতে চিত্রাঙ্কন করে। পিয়ানো ও অর্গান বাজাতেন, নাটক প্রযোজনা করেছেন তিনি। সেকালের চলচ্চিত্র জগতেও তাঁর আড্ডা ছিল। চিত্রা সিনেমা হলের দেওয়াল চিত্র তারই আকা। অকৃতদার যতীন্দ্রকুমারের সাথে রাজশেখর বসুর পারিবারিক বন্ধুত্ব ছিল।\n\n\n== তথ্যসূত্র =="}