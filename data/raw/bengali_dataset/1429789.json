{"pageid": 1429789, "title": "নজর বাট্টু", "url": "https://bn.wikipedia.org/wiki?curid=1429789", "content": "নজর বাট্টু  (হিন্দুস্তানি: नज़र बट्टू or نظر بٹو) মূলত উত্তর ভারত ও পাকিস্তানে দুষ্ট নজর থেকে রক্ষা পেতে ব্যবহার করা আইকন, কমনীয় হস্তবন্ধনী, উল্কি বা অন্যান্য বস্তু  অথবা কোন নমুনা।  ফার্সি ও আফগান লোককাহিনীতে একে বলা হয় চেশম নজর ( ফার্সি: چشم نظر) বা নজর কুরবানী ( ফার্সি: نظرقربانی) বলা হয়। ভারত ও পাকিস্তানে, খারাপ নজর বন্ধ করতে বা সরিয়ে নিতে ফার্সি ভাষা হতে উৎপন্ন চশম-ই-বদদুর ( ফার্সি: چشم بد دور) স্লোগান ব্যবহৃত হয়।\n\n\n== ধরন ==\nপ্রায়ই ইচ্ছা করে ত্রুটি হিসেবে কোন বস্তু বা ব্যক্তির উপর নজর বাট্টু  দেওয়া হয়, যেন তা বস্তুটির উত্কর্ষ কমিয়ে দেয়, ব্যক্তির দিকে বদনজর না লাগে। উদাহরণস্বরূপ দক্ষিণ এশিয়ায়, প্রিয়জনের মুখ বা ঘাড়ে কালো দাগ (হিন্দি-উর্দুতে কালা টিকা, পুশতুতে তোর খাল ) দেওয়া। বাড়িতে, ইচ্ছাকৃত ত্রুটি রাখা যেন বাড়ির নিখুঁত সৌন্দর্য থেকে নজর সরানো যায়, কার্পেট বা শাড়ির মতো দামী বয়নে কখনও কখনও ইচ্ছাকরে রঙ বা সেলাইয়ের ত্রুটি রাখা।\nতুর্কি নাজার বোনকুগুরের মত কিছু তাবিজও নজর বাট্টু হিসেবে পরা হয়। কিছু তাবিজে গলায় ঝুলানোর জন্য ছোট নল থাকে, যেখানে একটি প্রার্থনার মন্ত্র অথবা আয়াত লেখা থাকে। কিছু তাবিজ নির্দিষ্ট অঞ্চলে ব্যবহার হয়। যেমনঃ হিমাচল প্রদেশের চম্বা জেলায় ব্যবহৃত তাবিজে পর্বতের রূপালী চিতাবাঘের নখ থাকে।\nযদিও বিষয়টি সরাসরি নজর বাট্টুর উদ্দেশ্য পুরণ করে না, তবে দক্ষিণ এশিয়ার কিছু অঞ্চলে মায়েদের তাদের বাচ্চাদের দিকে হালকাভাবে থুথু দেওয়ার প্রথা রয়েছে। অন্যের নজর থেকে শিশুদের অসম্মান এবং অপূর্ণতার অনুভূতি থেকে রক্ষার জন্য এমন থুথু নিক্ষেপ করা হয়। এক্ষেত্রে থুথু সরাসরি নিক্ষেপ না করা হয়না। শিশুদের গালে কালো দাগ দেওয়া নজর বাট্টুর একটি সাধারণ ধরণ। এমন বিশ্বাস প্রচলিত আছে যে, সৎ ব্যক্তিদের কাছ থেকেও অত্যধিক প্রশংসা অশুভ শক্তিকে আকর্ষণ করে। তাই গালে কালো দাগ শিশুদের নজর থেকে রক্ষা করে। মায়েরা তার সন্তানকে \"অতিরিক্ত\" ভালবাসার কারণে অশুভ শক্তির নজর থেকে বাচাতে কালো দাগ দিয়ে থাকে।\n\n\n== জনপ্রিয় সংস্কৃতিতে ব্যাঙ্গাত্মক ব্যবহার ==\nউত্তর ভারত এবং পাকিস্তানে, নজর বাট্টু শব্দটি ব্যঙ্গাত্মক  ব্যবহার করার প্রচলন আছে। ব্যাঙ্গার্থে শব্ধটির ব্যবহার এমন ব্যক্তি বা বস্তুর প্রতি ইঙ্গিত করার জন্য করা হয় যা অনাকাঙ্ক্ষিত কিন্তু অবশ্যই সহ্য করা উচিত। যেমন- পাকিস্তানের সামরিক শাসক পারভেজ মুশাররফ যখন দেশটিতে গণতন্ত্র ফিরিয়ে আনার জন্য ২০০৮ সালে সাধারণ নির্বাচনের ঘোষণা দিয়েছিলেন, তখন গণমাধ্যমে কিছু ভাষ্যকার তাকে \"পাকিস্তানের গণতন্ত্রের নজর বাট্টু \" বলে উল্লেখ করেছিলেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}