{"pageid": 1041571, "title": "রম্যাঁ ফেভ্র", "url": "https://bn.wikipedia.org/wiki?curid=1041571", "content": "রম্যাঁ ফেভ্র (ফরাসি উচ্চারণ: ​[ʁɔmɛ̃ fɛvʁ], ফরাসি: Romain Faivre; জন্ম: ১৪ জুলাই ১৯৯৮) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব ব্রেস্ত এবং ফ্রান্স অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন বাম পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং ডান পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৪–০৫ মৌসুমে, ফরাসি ফুটবল ক্লাব জেনেভিলোয়ার যুব পর্যায়ের হয়ে খেলার মাধ্যমে ফেভ্র ফুটবল জগতে প্রবেশ করেছেন এবং পরবর্তীকালে রেসিং ক্লাব ফ্রান্স এবং তুরের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, ফরাসি ক্লাব তুর বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৩ মৌসুম অতিবাহিত করেছেন; তুর বি-এর হয়ে তিনি ১২ ম্যাচে ১টি গোল করেছেন। অতঃপর ২০১৭–১৮ মৌসুমে তিনি মোনাকো বি-এ যোগদান করেছেন, মাঝে তিনি ১ মৌসুমের জন্য মোনাকোর মূল দলের হয়ে খেলেছেন। ২০২০–২১ মৌসুমে, তিনি মোনাকো হতে ব্রেস্তে যোগদান করেছেন।\n২০২০ সালে, ফেভ্র ফ্রান্স অনূর্ধ্ব-২১ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nরম্যাঁ ফেভ্র ১৯৯৮ সালের ১৪ই জুলাই তারিখে ফ্রান্সের আনিয়ের-সুর-সেনে জন্মগ্রহণ করেছেন এবং সেখানেই তার শৈশব অতিবাহিত করেছেন। তার মা আলজেরীয় বংশোদ্ভূত।\n\n\n== আন্তর্জাতিক ফুটবল ==\nফেভ্র ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০২০ সালের ৮ই অক্টোবর তারিখে তিনি লিশটেনস্টাইন অনূর্ধ্ব-২১ দলের বিরুদ্ধে ম্যাচে ফ্রান্স অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন। তিনি ফ্রান্স অনূর্ধ্ব-২১ দলের হয়ে লিশটেনস্টাইন অনূর্ধ্ব-২১ দলের বিরুদ্ধে তার অভিষেক ম্যাচেই ফ্রান্সের বয়সভিত্তিক দলের হয়ে প্রথমবারের মতো গোল করেছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে রম্যাঁ ফেভ্র  (ফরাসি)  \nসকারওয়েতে রম্যাঁ ফেভ্র  (ইংরেজি)  \nসকারবেসে রম্যাঁ ফেভ্র (ইংরেজি) \nবিডিফুটবলে রম্যাঁ ফেভ্র  (ইংরেজি)  \nওয়ার্ল্ডফুটবল.নেটে রম্যাঁ ফেভ্র (ইংরেজি) \nইএসপিএন এফসিতে রম্যাঁ ফেভ্র (ইংরেজি)"}