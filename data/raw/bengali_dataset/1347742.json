{"pageid": 1347742, "title": "পূজা সহস্রবুদ্ধে", "url": "https://bn.wikipedia.org/wiki?curid=1347742", "content": "পূজা সহস্রবুদ্ধে (জন্ম ১৩ই সেপ্টেম্বর ১৯৯১) হলেন মহারাষ্ট্রের থানে থেকে আসা একজন ভারতীয় আন্তর্জাতিক টেবিল টেনিস খেলোয়াড়। \n\n\n== প্রাথমিক জীবন ==\nপূজা ১৯৯১ সালের ১৩ই সেপ্টেম্বর মহারাষ্ট্রের থানেতে জন্মগ্রহণ করেছিলেন। তিনি একটি সাধারণ মধ্যবিত্ত পটভূমি থেকে এসেছেন এবং এবং মহারাষ্ট্রেই বড় হয়ে উঠেছেন। তিনি ২০০০ সালে ৯ বছর বয়স থেকে টেবিল টেনিস খেলায় অংশগ্রহণ করেছিলেন। প্রথম থেকেই তিনি খেলাধুলায় গভীর আগ্রহ এবং দুর্দান্ত প্রতিভা প্রদর্শন করেছেন। বুস্টার টেবিল টেনিস অ্যাকাডেমিতে, তাঁর প্রশিক্ষক  শৈলজা গোহাড় প্রথম দিকেই তাঁর প্রতিভা লক্ষ্য করেছিলেন। শৈলজার পরিচালনাতেই পূজা একজন দক্ষ খেলোয়াড় হিসেবে তৈরি হয়ে উঠেছিলেন। তিনি খুব অল্প বয়সেই ভারতের প্রতিনিধিত্ব করা শুরু করেছিলেন। পূজা থানে থেকে তাঁর বিদ্যালয় শিক্ষা এবং স্নাতক পর্যায়ের পড়া দুটিই সম্পন্ন করেন। ২০১০ সালে তিনি অয়েল অ্যান্ড ন্যাচারাল গ্যাস কর্পোরেশনে (ওএনজিসি) চাকরি শুরু করেন। \n\n\n== ব্যক্তিগত জীবন ==\nপূজা সম্প্রতি বিয়ে করেছেন, তাঁর স্বামী হলেন অনিকেত কোপারকর, যিনি একজন প্রাক্তন আন্তর্জাতিক টেবিল টেনিস খেলোয়াড়। পূজা ভারতের পুনেতে চলে গেছেন, সেখানে তিনি শিব ছত্রপতি পুরস্কারপ্রাপ্ত প্রশিক্ষক রোহিত চৌধুরী এবং নিজের স্বামীর নির্দেশনায় প্রশিক্ষণ চালিয়ে যাচ্ছেন।\n\n\n== ক্রীড়া জীবন ==\nতিনি অনূর্ধ্ব- ১৭ এবং অনূর্ধ্ব- ২১ ইভেন্টে একক জাতীয় চ্যাম্পিয়নশিপ জিতেছেন এবং ২০১৬ সালের ফেব্রুয়ারি পর্যন্ত মহিলাদের একক বিভাগে ভারতে ৩ নম্বরে রয়েছেন। তিনি বর্তমানে ভারতীয় জাতীয় মহিলা টেবিল টেনিস দলের একজন সদস্য।\n\n\n== টেবিল টেনিস জীবনের কিছু উজ্বল মুহূর্ত ==\n২০০৬-০৭ সালে, ভারতের কটকে, অনুর্ধ্ব- ১৭ জুনিয়র গার্লস একক জাতীয় চ্যাম্পিয়ন\n২০০৮ সালে, ভারতের পুনেতে অনুষ্ঠিত কমনওয়েলথ যুব গেমস  মহিলাদের দ্বৈত ইভেন্টে রৌপ্য পদক\n২০০৯-১০ সালে, ভারতের রায়পুরে অনুর্ধ্ব- ২১ যুব বালিকা একক জাতীয় চ্যাম্পিয়ন\n২০১০ দক্ষিণ এশীয় গেমসে মহিলাদের দলগত ইভেন্টে স্বর্ণপদক এবং মহিলাদের দ্বৈত ইভেন্টে রৌপ্য পদক\nআইটিটিএফ ওয়ার্ল্ড ট্যুরে মরক্কো ওপেনে ব্রোঞ্জ পদক\n২০১৪ সালে, ইরানের তেহরানে তৃতীয় ফজর কাপে মহিলাদের দলগত ইভেন্টে স্বর্ণপদক এবং মহিলাদের ডাবলসে ব্রোঞ্জ পদক\nজাপানের টোকিওতে ২০১৪ সালের বিশ্ব দল টেবিল টেনিস চ্যাম্পিয়নশিপের জন্য ভারতীয় জাতীয় মহিলা টেবিল টেনিস দলের সদস্য\nথাইল্যান্ডের পাটায়াতে এশিয়ান টেবিল টেনিস চ্যাম্পিয়নশিপ ২০১৫-এর জন্য ভারতীয় জাতীয় মহিলা দলের সদস্য\nভারতের হায়দ্রাবাদে ৭৭তম সিনিয়র ন্যাশনাল এবং আন্তঃরাজ্য টেবিল টেনিস চ্যাম্পিয়নশিপের দলগত ইভেন্টে স্বর্ণপদক (পিএসপিবি দলের অংশ), জুটি পিএসপিবি সতীর্থ হরমিত দেশাইকে নিয়ে মিশ্র দ্বৈতে স্বর্ণপদক এবং ও মহিলাদের একক ইভেন্টে রৌপ্য পদক\nভারতের শিলংয়ে অনুষ্ঠিত ২০১৬ দক্ষিণ এশীয় গেমসে দলগত ইভেন্টে এবং মিশ্র দ্বৈত ইভেন্টে ২টি স্বর্ণপদক\nমালয়েশিয়া কুয়ালালামপুরে ২০১৬ বিশ্ব দল টেবিল টেনিস চ্যাম্পিয়নশিপের জন্য ভারতীয় জাতীয় মহিলা টেবিল টেনিস দলের সদস্য\n২০১৮ কমনওয়েলথ গেমসে মহিলাদের দলগত ইভেন্টে মনিকা বাত্রা, মৌমা দাস, সুতীর্থা মুখার্জি এবং মধুরিকা পাটকরের সাথে স্বর্ণপদক\n\n\n== তথ্যসূত্র =="}