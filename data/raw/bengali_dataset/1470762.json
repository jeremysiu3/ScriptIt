{"pageid": 1470762, "title": "ধন্য মাণিক্য", "url": "https://bn.wikipedia.org/wiki?curid=1470762", "content": "ধন্য মাণিক্য ১৪৯০ থেকে ১৫১৫ খ্রিস্টাব্দ পর্যন্ত  ত্রিপুরার মহারাজা ছিলেন। এই সময়কালে ত্রিপুরা সুন্দরী মন্দির স্থাপিত হয়েছিল। \n\n\n== জীবনী ==\nধন্য মানিক তার সেনাপতি রায় কচাগ ও রায় কচমের সহায়তায় ত্রিপুরার আঞ্চলিক সীমানা পূর্ববঙ্গ পর্যন্ত বিস্তার করেছিলেন। তিনি সমগ্র কুমিল্লা জেলা এবং সিলেট, নোয়াখালী ও চট্টগ্রাম জেলার কিছু অংশের উপর নিজের নিয়ন্ত্রণ প্রতিষ্ঠা করেন।\nধন্য মানিক অনেক মন্দির নির্মাণ করেছিলেন, যার মধ্যে সবচেয়ে বিখ্যাত উদয়পুরের ত্রিপুরা সুন্দরী মন্দির। ১৫১৫ সালে গুটিবসন্তে মৃত্যুর পূর্বে ধন্য মানিক সামরিক শক্তির মাধ্যমে রাজ্যকে সুদৃঢ় করেছিলেন।\n\n\n== তথ্যসূত্র =="}