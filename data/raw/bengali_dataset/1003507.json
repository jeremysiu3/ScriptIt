{"pageid": 1003507, "title": "লাট্টু কসাই", "url": "https://bn.wikipedia.org/wiki?curid=1003507", "content": "লাট্টু কসাই হচ্ছে ২০১৪ সালে মুক্তিপ্রাপ্ত মারপিটধর্মী নাট্য চলচ্চিত্র। চলচ্চিত্রটি পরিচালনা করেছেন পি এ কাজল এবং জনতা কথাচিত্রের ব্যানারে প্রযোজনা করেছেন মোহাম্মদ দুলাল মিয়া। এতে কেন্দ্রীয় চরিত্রে অভিনয় করেছেন শাকিব খান, ফেরদৌস আহমেদ, ডিপজল, মুনমুন রোজ ও শাহনূর। এছাড়াও পার্শ্বচরিত্রে অভিনয় করেছেন আরিফুল হক, নাসির খান, ইলিয়াস কোবরা, নাগমা সহ প্রমুখ। চলচ্চিত্রটি ২০১৪ সালের ২৮ ফেব্রুয়ারি মুক্তি পায়।\nএটির মাধ্যমে ডিপজল দীর্ঘ ১০ বছর ভিলেন চরিত্রে অভিনয় করেন, যিনি ২০০৪ সালে কোটি টাকা কাবিননামা চলচ্চিত্রে সর্বশেষ নায়ক হিসাবে অভিনয় করেন, এরপর তিনি আর ভিলেন হিসাবে অভিনয় করেননি।\n\n\n== ভূমিকা ==\nগল্পে দেখা যাবে লাট্টু কসাই (ডিপজল) একজন সামান্য কসাই থেকে কীভাবে নেতৃস্থানীয় ব্যক্তিতে পরিণত হন। আর রাকিব (শাকিব খান) হচ্ছেন একজন প্রতিবাদী যুবক। সমাজের উপরতলার মানুষের অন্যায়ের প্রতিবাদ করতে গিয়ে তাদের রোষানলে পড়েন তিনি। অন্যদিকে বস্তির ছেলে বাদল (ফেরদৌস আহমেদ) বস্তিতে থেকে নানা অপকর্ম করে বেড়ায়। এক সময় রাকিবের সংস্পর্শে এসে ভালো মানুষে পরিণত হয় এবং অন্যায় রুখতে রাকিবকে সহযোগিতা করে সে।\n\n\n== অভিনয় ==\nশাকিব খান - রাকিব\nফেরদৌস আহমেদ - বাদল\nডিপজল - লাট্টু কসাই / লাট ভাই\nমুনমুন\nশাহনূর\nশর্মিলী আহমেদ\nসাদেক বাচ্চু\nনাসির খান\nচাষী নজরুল ইসলাম\nইলিয়াস কোবরা\nসাংকো পাঞ্জা\nড্যানি রাজ\nদুলারী চক্রবর্তী\nনাগমা\nকমল পাটেকর\nসাদেক সিদ্দিকী\nসেতু (শিশুশিল্পী)\n\n\n== নির্মাণ ==\n২০০৫ সালে চলচ্চিত্রটি লাট ভাই নামে শুরু হয় এবং টানা দুই বছর দৃশ্যধারণও করা হয়। পরে ৯০ শতাংশ কাজ সম্পন্ন হওয়ার পরে প্রধান অভিনেতাদের শিডিউল জটিলতায় আটকে যায় এটির চিত্রগ্রহণ। এর প্রায় ৮ বছর পর ২০১৩ সালে পুনরায় চলচ্চিত্রটির চিত্রগ্রহণ শুরু হয় এবং একই বছরের শেষের দিকে এটির নির্মাণ কাজ শেষ হয়।\n\n\n== সঙ্গীত ==\n\n\n== মুক্তি ==\nচলচ্চিত্রটি ২০১৩ সালের ২৩ ডিসেম্বর সেন্সর বোর্ড কর্তৃক ছাড়পত্র লাভ করে। এটি ২০১৪ সালের ২৮ ফেব্রুয়ারি মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\nইউটিউবে লাট্টু কসাই"}