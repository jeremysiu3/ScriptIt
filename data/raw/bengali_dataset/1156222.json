{"pageid": 1156222, "title": "শীতল অঙ্গুলি", "url": "https://bn.wikipedia.org/wiki?curid=1156222", "content": "শীতল অঙ্গুলি (Cold finger) একটি পরীক্ষাগার উপকরণ যেটিকে একটি স্থানীয়কৃত শীতল পৃষ্ঠতল সৃষ্টি করতে ব্যবহার করা হয়। এটি দেখতে আঙ্গুলের মত বলে এরূপ নাম দেওয়া হয়েছে। এটি এক ধরনের শীতল ফাঁদ (Cold trap)। এই সরঞ্জামটিতে সাধারণত একটি প্রকোষ্ঠ থাকে যার ভেতরে কোনও শীতলকারক তরল (যেমন শীতল কলের পানি) প্রবেশ করতে পারে ও সেটি থেকে বেরিয়ে আসতে পারে। আরেকটি সংস্করণে সরঞ্জামটিকে কোনও শীতল উপাদান (যেমন বরফ, শুষ্ক বরফ বা কোনও মিশ্রণ যেমন শুষ্ক বরফ/অ্যাসিটোন বা বরফ/পানি) দিয়ে পূর্ণ করা হতে পারে।\nসাধারণত একটি শীতল অঙ্গুলিকে একটি ঊর্ধ্বপাতন সরঞ্জামে ব্যবহার করা হয়। কিংবা এটিকে একটি অধোবাহী (reflux) বিক্রিয়া বা পাতন সরঞ্জামের শীতকের একটি ছোট সংস্করণ হিসেবে ব্যবহার করা হতে পারে। বহুসংখ্যক বাণিজ্যিকভাবে সুলভ ঘূর্ণমান বাষ্পীকারক যন্ত্র ডিমরথ শীতকের পরিবর্তে একটি শীতল অঙ্গুলিসহ কেনা যায়। যখন একটি শীতকে ঘূর্ণমান বাষ্পীকারক হিসেবে ব্যবহৃত হয়, তখন শীতল অঙ্গুলিগুলিকে শূন্যের নিচে ৭৮° সেলসিয়াস (শুষ্ক বরফ) তাপমাত্রায় শীতল করা যায়। তুলনায় জল শীতকগুলিকে (ইথিলিন গ্লাইকল/জল মিশ্রণ) শূন্যের নিচে ৪০° সেলসিয়াস তাপমাত্রা পর্যন্ত শীতল করা সম্ভব। অপেক্ষাকৃত শীতল তাপমাত্রার ফলে বাতাসের নির্গত হওয়া উদ্বায়ী পদার্থের পরিমাণ হ্রাস পায়।\n\n\n== চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}