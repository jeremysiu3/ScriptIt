{"pageid": 1104777, "title": "শিরকু করিম", "url": "https://bn.wikipedia.org/wiki?curid=1104777", "content": "শিরকু করিম লতিফ গুবারি (আরবি: شيركو كريم لطيف‎, ইংরেজি: Sherko Karim; ২৫ মে ১৯৯৬; শিরকু করিম নামে সুপরিচিত) হলেন একজন ইরাকি পেশাদার ফুটবল খেলোয়াড়। তিনি বর্তমানে ইরাকি ক্লাব ইরবিল এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\nইরাকি ফুটবল ক্লাব কিরকুকের যুব পর্যায়ের হয়ে খেলার মাধ্যমে শিরকু ফুটবল জগতে প্রবেশ করেছেন এবং পরবর্তীকালে আল শুর্তাহের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১২–১৩ মৌসুমে, ইরাকি ক্লাব আল শুর্তাহের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; আল শুর্তাহের হয়ে তিন মৌসুমে ৩টি গোল করার পর ২০১৫–১৬ মৌসুমে তিনি সুইজারল্যান্ডীয় ক্লাব গ্রাসহোপারে যোগদান করেছেন। গ্রাসহোপারে চার মৌসুম অতিবাহিত করার পর পুনরায় আল শুর্তাহের সাথে চুক্তি স্বাক্ষর করেছেন। মাঝে, তিনি ফাডুৎস এবং রাইনডর্ফ আলটাখের হয়ে ধারে খেলেছেন। ২০২০–২১ মৌসুমে, তিনি আল শুর্তাহ হতে ইরাকি ক্লাব ইরবিলে যোগদান করেছেন।\n২০১১ সালে, শিরকু ইরাক অনূর্ধ্ব-১৭ দলের হয়ে ইরাকের বয়সভিত্তিক পর্যায়ে অভিষেক করেছিলেন। প্রায় ৬ বছর যাবত ইরাকের বয়সভিত্তিক দলের হয়ে খেলার পর, তিনি ২০২১ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ৯ ম্যাচে ১টি গোল করেছেন।\n\n\n== প্রারম্ভিক জীবন ==\nশিরকু করিম লতিফ গুবারি ১৯৯৬ সালের ২৫শে মে তারিখে ইরাকের কিরকুকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nশিরকু ইরাক অনূর্ধ্ব-১৭, ইরাক অনূর্ধ্ব-২০ এবং ইরাক অনূর্ধ্ব-২৩ দলের হয়ে খেলার মাধ্যমে ইরাকের প্রতিনিধিত্ব করেছেন।\n২০২১ সালের ১২ই জানুয়ারি তারিখে, ২৪ বছর, ৭ মাস ও ১৮ দিন বয়সে, উভয় পায়ে ফুটবল খেলায় পারদর্শী শিরকু সংযুক্ত আরব আমিরাতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। উক্ত ম্যাচের ৭৮তম মিনিটে মধ্যমাঠের খেলোয়াড় সজদ জসিমের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১০ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ০–০ গোলে ড্র করেছিল।\n\n\n== পরিসংখ্যান ==\n\n\n=== আন্তর্জাতিক ===\n৩ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে শিরকু করিম  (ইংরেজি)  \nট্রান্সফারমার্কেটে শিরকু করিম (ইংরেজি) \nওয়ার্ল্ডফুটবল.নেটে শিরকু করিম (ইংরেজি) \nইএসপিএন এফসিতে শিরকু করিম (ইংরেজি) \nন্যাশনাল-ফুটবল-টিমস.কমে শিরকু করিম (ইংরেজি)"}