{"pageid": 1060402, "title": "হরমীত দেসাই", "url": "https://bn.wikipedia.org/wiki?curid=1060402", "content": "হরমীত দেসাই একজন  টেবিল-টেনিস খেলোয়াড়। হরমীত গুজরাতের সুরাতের অধিবাসী।  অস্ট্রেলিয়ার গোল্ড কোস্টে অনুষ্ঠিত ২০১৮ কমনওয়েলথ গেমসে তিনি শরথ কমল, অ্যান্টনি অমলরাজ, সাথিয়ান জ্ঞানশেখরণ এবং সানিল শেট্টির   সাথে পুরুষদের দলগত বিভাগে স্বর্ণ এবং সানিল শেট্টির সাথে পুরুষদের দ্বৈত বিভাগে ব্রোঞ্জ পদক জয় করেছেন।  হরমীত দেসাই কটকের কমনওয়েলথ টেবিল টেনিস চ্যাম্পিয়নশিপ ২০১৯ সালে পুরুষদের একক বিভাগে শিরোপা জিতেছেন।  ২০১৯ সালে ভারত সরকারের যুব ও ক্রীড়া মন্ত্রক তাকে অর্জুন পুরস্কারে ভূষিত করেছেন। \n\n\n== অর্জনসমূহ ==\nহরমীত দেসাই ২০১৮ সালে অস্ট্রেলিয়ার কুইন্সল্যান্ডের গোল্ড কোস্টে অনুষ্ঠিত কমনওয়েলথ গেমস-এ টেবিল টেনিসের পুরুষদের দ্বৈত ক্যাটাগরিতে পুরুষদের দলে একটি স্বর্ণ পদক এবং একটি ব্রোঞ্জ পদক জিতেছে। টেবিল টেনিসে অসাধারণ সাফল্যের জন্য তাঁকে ২০১৯ সালের আগস্ট মাসে রাষ্ট্রপতি রাম নাথ কোবিন্দ অর্জুন পুরস্কারে ভূষিত করেছিলেন।  তিনি  ২০১৯ সালের নভেম্বর মাসে আইটিটিএফ ইন্দোনেশিয়া ওপেন টুর্নামেন্ট জিতেছিলেন। ভারতীয় টেবিল টেনিসের জন্যে এটি  একটি ঐতিহাসিক মুহূর্ত ছিল কারণ তিনিই এশীয় মহাদেশে আইটিটিএফ টুর্নামেন্ট জেতা প্রথম ভারতীয়। ২০২০ সালের জানুয়ারিতে, তিনি ইতিহাস তৈরি করেছিলেন যখন তিনি ২০১৯ - ২০২০ সালের জাতীয় চ্যাম্পিয়নশিপ শিরোপা অর্জন করেছিলেন কারণ তিনি গুজরাত থেকে টেবিল টেনিসে জাতীয় চ্যাম্পিয়ন খেতাব অর্জনকারী প্রথম খেলোয়াড় ছিলেন। তিনি জাকার্তা শহরে অনুষ্ঠিত ২০১৮ এশিয়ান গেমসে অংশ নিয়েছিলেন; দলগত বিভাগে একটি ব্রোঞ্জ পদক জিতেছিলেন।\n\n\n== তথ্যসূত্র =="}