{"pageid": 1000582, "title": "২০২০–২১ ফেডারেশন কাপ (বাংলাদেশ)", "url": "https://bn.wikipedia.org/wiki?curid=1000582", "content": "২০২০–২১ বাংলাদেশ ফেডারেশন কাপ (পৃষ্ঠপোষকজনিত কারণে ওয়ালটন ফেডারেশন কাপ ২০২০ নামে পরিচিত) বাংলাদেশ ফুটবল ফেডারেশন কর্তৃক বাংলাদেশী ক্লাবগুলো নিয়ে আয়োজিত বার্ষিক ফুটবল প্রতিযোগিতা বাংলাদেশ ফেডারেশন কাপের ৩২তম আসর। ২০২০ সালের ২২ ডিসেম্বর শুরু হয় এবং ২০২১ সালের ১০ জানুয়ারি ফাইনাল খেলার মাধ্যমে আসরের সমাপ্তি ঘটে। আসরের খেলাগুলো ঢাকার বঙ্গবন্ধু জাতীয় স্টেডিয়ামে অনুষ্ঠিত হয়েছে। চারটি গ্রুপে পূর্ব মৌসুমে অংশগ্রহণকারী বাংলাদেশ প্রিমিয়ার লিগের ১৩টি দল অংশগ্রহণ করছে।\nফাইনালে বসুন্ধরা কিংস ১–০ গোলে সাইফ স্পোর্টিং ক্লাবকে পরাজিত করে শিরোপা জয় করে, যা বসুন্ধরা কিংসয়ের জন্য টানা দ্বিতীয় শিরোপা জয়। এই আসরের বিজয়ী দল ২০২২ এএফসি কাপের প্রাথমিক পর্বে খেলার জন্য উত্তীর্ণ হয়। চট্টগ্রাম আবাহনী এই আসরের ফেয়ার প্লে ট্রফি জয় করে। প্রতিযোগিতার মোট ২২ ম্যাচে ২.৯১ গড়ে ৬৪টি গোল হয়েছে। বসুন্ধরা কিংসের রাউল বেসেরা ও সাইফ স্পোর্টিং ক্লাবের কেনেথ ইকোচুকু ব্যক্তিগত সর্বোচ্চ ৫ গোল করে যৌথভাবে শীর্ষ গোলদাতা হয়েছিলেন। কেনেথ ইকোচুকু শীর্ষ গোলদাতা হওয়ার পাশাপাশি এই প্রতিযোগিতার সেরা খেলোয়াড় হয়েছিলেন।\n\n\n== বিন্যাস ==\nদলসমূহ চারটি গ্রুপে বিভক্ত হয়ে প্রতিদ্বন্দ্বিতা করছে। প্রত্যেক গ্রুপের পয়েন্ট তালিকার সেরা দুই দল (চার গ্রুপ থেকে সর্বমোট ৮টি দল) নকআউট পর্ব তথা কোয়ার্টার-ফাইনালে উত্তীর্ণ হবে এবং কোয়ার্টার-ফাইনালে বিজয়ী চারটি দল সেমি-ফাইনাল উত্তীর্ণ হবে। সর্বশেষে সেমি-ফাইনালে বিজয়ী দলদ্বয় ফাইনালে একে অপরের মুখোমুখি হবে। ফাইনালে বিজয়ী দল চ্যাম্পিয়ন হিসেবে শিরোপা হাতে তুলবে। প্রতিযোগিতায় কোন তৃতীয় স্থান নির্ধারণী খেলা রাখা হয়নি। প্রথমবারের মত ফিফার সাময়িক নিয়ম অনুযায়ী সর্বোচ্চ ৫ জন খেলোয়াড় বদল করার সুযোগ রাখা হয়।\n\n\n== মাঠ ==\nএই আসরের সকল খেলা ঢাকার বঙ্গবন্ধু জাতীয় স্টেডিয়ামে অনুষ্ঠিত হচ্ছে।\n\n\n== পৃষ্ঠপোষক ও পুরস্কার ==\nবাংলাদেশী প্রতিষ্ঠান ওয়ালটন গ্রুপ ফেডারেশন কাপের এই আসেরর মূল পৃষ্ঠপোষক হিসেবে কাজ করছে। এছাড়াও প্রিমিয়ার ব্যাংক লিমিটেড এবং আইএফআইসি ব্যাংক লিমিটেড এই আসরের সহযোগী পৃষ্ঠপোষক হিসেবে অর্থায়ন করেছে। অংশগ্রহণকারী প্রতিটি ক্লাব এই আসরে অংশগ্রহণ বাবদ ২ লাখ টাকা পেয়েছে। চ্যাম্পিয়ন ও রানার-আপ দলকে ৫ লাখ ও ৩ লাখ টাকা ‍পুরস্কার দেওয়া হয়। দলগত অর্থ প্রদানের পাশাপাশি ব্যক্তিগত নৈপুণ্যের জন্য প্রতি ম্যাচের সেরা খেলোয়াড়, আসরের সেরা খেলোয়াড়, সর্বোচ্চ গোলদাতা, সেরা গোলরক্ষকের জন্য পৃথক পুরস্কার ছিল।\n\n\n== অংশগ্রহণকারী দল ও গ্রুপিং ==\n২০১৯–২০ মৌসুমের বাংলাদেশ প্রিমিয়ার লিগের ১৩টি দল চারটি গ্রুপে বিভক্ত হয়ে এই প্রতিযোগিতায় অংশগ্রহণ করে। দল ও গ্রুপের তালিকা-\n\n† একত্রিশতম আসরের শিরোপা বিজয়ী; ‡ একত্রিশতম আসরের রানার্স-আপ দল।\n\n\n== খেলা পরিচালনাকারী ==\nবাংলাদেশ ফুটবল ফেডারেশনের ৯ জন প্রধান রেফারি প্রতিযোগিতার ২২টি ম্যাচের খেলা পরিচালনা করেছেন।-\n\n\n== গ্রুপ পর্ব ==\n২০২০ সালের ১৩ই ডিসেম্বর ঢাকার মতিঝিলের বিএফএফ হাউজে গ্রুপ পর্বের ড্র অনুষ্ঠিত হয়। প্রত্যেক গ্রুপে, দলগুলো একে অপরের সাথে একবার করে মুখোমুখি হয়েছে। প্রত্যেক গ্রুপের বিজয়ী দল এবং রানার-আপ দল নকআউট পর্বের জন্য উত্তীর্ণ হয়। এই পর্বের সকল খেলা ২০২০ সালের ২২শে ডিসেম্বর হতে ৩০শে ডিসেম্বর তারিখের মধ্যে অনুষ্ঠিত হয়। নিম্নে তালিকাভুক্ত খেলাগুলোর সময় বাংলাদেশ মান সময় অনুযায়ী উল্লেখ করা হয়েছে (ইউটিসি+৬)।\n\n\n=== গ্রুপ এ ===\n\n\n=== গ্রুপ বি ===\n\n\n=== গ্রুপ সি ===\n\n\n=== গ্রুপ ডি ===\n\n\n== নকআউট পর্ব ==\nনকআউট পর্বের সকল খেলা ২০২১ সালের ১ হতে ১০ জানুয়ারি পর্যন্ত বঙ্গবন্ধু জাতীয় স্টেডিয়ামে অনুষ্ঠিত হয়েছে। খেলাগুলোর ক্ষেত্রে ৯০ মিনিট পর যদি ম্যাচের ফলাফল সমতায় থাকলে, অতিরিক্ত ৩০ মিনিট খেলা হয়েছে এবং এরপরও যদি ম্যাচের ফলাফল সমতা থাকায় পেনাল্টি শুট-আউটের মাধ্যমে বিজয়ী দল নির্ধারণ করা হয়েছে। নিম্নে তালিকাভুক্ত খেলাগুলোর সময় অনুযায়ী উল্লেখ করা হয়েছে (ইউটিসি+৬)।\n\n\n=== বন্ধনী ===\n\n\n=== কোয়ার্টার-ফাইনাল ===\nকোয়ার্টার-ফাইনালের সকল খেলা ২০২১ সালের ১ হতে ৪ জানুয়ারি পর্যন্ত বঙ্গবন্ধু জাতীয় স্টেডিয়ামে অনুষ্ঠিত হয়েছে। খেলাগুলোর ক্ষেত্রে ৯০ মিনিট পর যদি ম্যাচের ফলাফল সমতায় থাকলে, অতিরিক্ত ৩০ মিনিট খেলা হয়েছে এবং এরপরও যদি ম্যাচের ফলাফল সমতা থাকায় পেনাল্টি শুট-আউটের মাধ্যমে বিজয়ী দল নির্ধারণ করা হয়েছে।  নিম্নে তালিকাভুক্ত খেলাগুলোর সময় বাংলাদেশ মান সময় অনুযায়ী উল্লেখ করা হয়েছে (ইউটিসি+৬)।\n\n\n=== সেমি-ফাইনাল ===\nসেমি-ফাইনালের সকল খেলা ২০২১ সালের ৬ই এবং ৭ই জানুয়ারি তারিখে বঙ্গবন্ধু জাতীয় স্টেডিয়ামে অনুষ্ঠিত হয়। নিম্নে তালিকাভুক্ত খেলাগুলোর সময় বাংলাদেশ মান সময় অনুযায়ী উল্লেখ করা হয়েছে (ইউটিসি+৬)।\n\n\n=== ফাইনাল ===\nদুই সেমি-ফাইনালের বিজয়ী দলগুলো নিয়ে ২০২১ সালের ১০ জানুয়ারি ফাইনাল খেলা অনুষ্ঠিত হয়েছে। খেলার সময় বাংলাদেশ মান সময় অনুযায়ী উল্লেখ করা হয়েছে (ইউটিসি+৬)।\n\n\n== গোলদাতা ==\nএই প্রতিযোগিতায় ২২টি ম্যাচে ৬৪টি গোল হয়েছে, যা ম্যাচ প্রতি গড়ে ২.৯১টি গোল (১০ জানুয়ারি ২০২১ তারিখ অনুযায়ী)।\n\n৫টি গোল\n৩টি গোল\n২টি গোল\n১টি গোল\n\n\n=== আত্মঘাতী গোল ===\n† গাঢ় নাম বিজয়ী দলকে নির্দেশ করে\n\n\n== পুরস্কার জয়ীদের পরিসংখ্যান ==\n\n\n== সম্প্রচার ==\nফেডারেশন কাপের বত্রিশতম আসরের সকল খেলা বাংলাদেশের ক্রীড়া চ্যানেল টি স্পোর্টসে সম্প্রচার করা হয়।\n\n\n== তথ্যসূত্র ==\n\n\n== বহিঃসংযোগ ==\nফেডারেশন কাপ ২০২০-২১ নিয়মাবলি\nইউটিউবে ২০২০–২১ ফেডারেশন কাপ (বাংলাদেশ) প্লেলিস্ট"}