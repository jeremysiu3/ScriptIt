{"pageid": 1358373, "title": "ফেডারেল সিকিউরিটি সার্ভিস", "url": "https://bn.wikipedia.org/wiki?curid=1358373", "content": "ফেডারেল সিকিউরিটি সার্ভিস ( FSB ; রুশ: Федеральная служба безопасности Российской Федерации) হলো রাশিয়ার প্রধান নিরাপত্তা সংস্থা এবং সাবেক সোভিয়েত ইউনিয়নের কেজিবি এর প্রধান উত্তরাধিকারী সংস্থা। এর পূর্বসূরি ছিল ফেডারেল কাউন্টার ইন্টেলিজেন্স সার্ভিস (FSK) যা ১৯৯৫ সালে FSB-নামে পুনর্গঠন করা হয়েছিল। প্রাক্তন কেজিবির তিনটি প্রধান কাঠামোগত উত্তরসূরি প্রতিষ্ঠান রয়েছে যারা প্রশাসনিকভাবে এফএসবি থেকে স্বাধীন। প্রতিষ্ঠানগুলো হলো ফরেন ইন্টেলিজেন্স সার্ভিস (এসভিআর), ফেডারেল প্রোটেক্টিভ সার্ভিস (এফএসও), এবং রাশিয়ান ফেডারেশনের রাষ্ট্রপতির বিশেষ কর্মসূচির প্রধান অধিদপ্তর (জিইউএসপি)।\nএফএসবির প্রাথমিক দায়িত্বের মধ্যে  দেশের অভ্যন্তরে এবং বাইরে কাউন্টার ইন্টেলিজেন্স, অভ্যন্তরীণ ও সীমান্ত নিরাপত্তা, সন্ত্রাস দমন, এবং নজরদারি এবং সেইসাথে কিছু অন্যান্য ধরণের গুরুতর অপরাধ এবং ফেডারেল আইন লঙ্ঘনের তদন্ত করা। এটির সদর দফতর মস্কোর লুবিয়াঙ্কা স্কোয়ারে প্রাক্তন কেজিবি-র মূল ভবনে অবস্থিত। রাশিয়ার রাষ্ট্রপতি কর্তৃক  এফএসবি-এর পরিচালক নিযুক্ত হন এবং তিনি সরাসরি  রাষ্ট্রপতির কাছে  জবাবদিহি করেন। \n২০০৩ সালে, বর্ডার গার্ড সার্ভিস এবং ফেডারেল এজেন্সি অফ গভর্নমেন্ট কমিউনিকেশন অ্যান্ড ইনফরমেশন (এফএপিএসআই) এর একটি প্রধান অংশ অন্তর্ভুক্ত করার মাধ্যমে এফএসবি-এর দায়িত্বগুলি প্রসারিত করা হয়েছিল। এর মধ্যে এমন দেশগুলির গোয়েন্দা কার্যক্রম অন্তর্ভুক্ত থাকবে যেগুলি একসময় সোভিয়েত ইউনিয়নের সদস্য ছিল, যে কাজগুলি পূর্বে কেজিবির পঞ্চম পরিষেবা দ্বারা পরিচালনা করা হতো। SVR ১৯৯২ সালে এই দেশগুলির উপর গুপ্তচরবৃত্তি না করার জন্য একটি চুক্তি স্বাক্ষর করেছিল। তবে এফএসবি এমন কোনো প্রতিশ্রুতি দেয়নি।\n\n\n== তথ্যসূত্র =="}