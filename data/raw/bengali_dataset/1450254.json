{"pageid": 1450254, "title": "কিংপিন (কমিক্স)", "url": "https://bn.wikipedia.org/wiki?curid=1450254", "content": "কিংপিন (উইলসন গ্রান্ট ফিস্ক) হলো মার্ভেল কমিক্স কর্তৃক প্রকাশিত আমেরিকান কমিক বইয়ে উপস্থিত হওয়া একজন সুপারভিলেন। চরিত্রটি সৃষ্টি করেছেন স্ট্যান লি এবং জন রমিটা সিনিয়র, এবং এটি সর্বপ্রথম দ্য অ্যামেজিং স্পাইডার-ম্যান #৫০ (জুলাই, ১৯৬৭) এ উপস্থিত হয়।\n\nমার্ভেল ইউনিভার্সের অন্যতম ভীতি সৃষ্টি করা চরিত্র, বিপদজনক এবং শক্তিশালী অপরাধ সম্রাট যাকে নিউইয়র্ক শহরে অপরাধ করতে দেখা যায়। প্রথমে স্পাইডার-ম্যানের প্রতিপক্ষ হিসেবে পরিচয় করানো হলেও পরবর্তীতে এটি ডেয়ারডেভিলের প্রধান শত্রু, এবং সেইসাথে পানিশার এবং তার পালক কন্যা একোর সাধারণ শত্রুতে পরিণত হয়। সে ভেনেসা ফিস্ক কে বিবাহ করে, যে প্রতিনিয়ত তার অপরাধ কর্মকাণ্ডের প্রতি অসম্মতি জানাতো, পরে সে টাইফয়েড মেরি কে বিবাহ করে, এবং তার সন্তান রিচার্ড ফিস্ক এবং বুচ ফেরিস এর জন্ম দেয়। তার প্রথাগত পোশাক হলো সাদা স্যুট এবং লাঠি, যদিও সময়ের সাথে সাথে তার উপস্থিতি পরিবর্তন হয়েছে। সকল পুনরাবৃত্তির পরেও, তাকে সবসময় ভারী এবং টাক মাথায় দেখানো হয়েছে। চরিত্রটি অতিস্থূল না বরং সুমো কুস্তিগীরদের মতো পেশিবহুল।\n১৯৮৯ সালের টেলিভিশন চলচ্চিত্র দ্য ট্রায়াল অফ দ্য ইনক্রেডিবল হাল্ক এ জন রাইস-ডেভিস এবং ২০০৩ সালের চলচ্চিত্র ডেয়ারডেভিলে মাইকেল ক্লার্ক ডানকান, যিনি স্পাইডার-ম্যান: দ্য নিউ অ্যানিমেটেড সিরিজে চরিত্রটিতে কণ্ঠ দিয়েছেন, কিংপিন চরিত্রে অভিনয় করেছিলেন। ভিনসেন্ট ডি'অনোফ্রিও মার্ভেল সিনেমাটিক ইউনিভার্স (এমসিইউ) ফ্র্যাঞ্চাইজিতে উইলসন ফিস্কের চরিত্রে অভিনয় করেছেন, যিনি এখন পর্যন্ত মার্ভেল টেলিভিশন নেটফ্লিক্স ধারাবাহিক ডেয়ারডেভিল (২০১৫-২০১৮) এবং মার্ভেল স্টুডিওজ ডিজনি+ মিনি ধারাবাহিক হকআই  (২০২১) এবং একো (২০২৩) এ উপস্থিত হয়েছে। ডেয়ারডেভিল: বর্ন এগেইন (২০২৫) ছবিতে তিনি আবার এই চরিত্রে অভিনয় করবেন। লিভ শ্রেইবার অ্যানিমেটেড চলচ্চিত্র স্পাইডার-ম্যান: ইন্টু দ্য স্পাইডার-ভার্স (২০১৮) এ কিংপিন কণ্ঠ দিয়েছেন। ২০০৯ সালে, কিংপিনকে আইজিএন ১০ম শ্রেষ্ঠ কমিক বইয়ের ভিলেন হিসেবে অবস্থান দেয়।\n\n\n== তথ্যসূত্র ==\n\n\n== বহিঃসংযোগ ==\nকিংপিন — কমিকবুক ডেটাবেজ\nকিংপিন at Marvel.com\nSpiderfan.org তে কিংপিনের প্রোফাইল  ওয়েব্যাক মেশিনে আর্কাইভকৃত ২০২১-১২-১৬ তারিখে"}