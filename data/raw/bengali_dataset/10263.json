{"pageid": 10263, "title": "নৈরাজ্যবাদ", "url": "https://bn.wikipedia.org/wiki?curid=10263", "content": "নৈরাজ্যবাদ বা অরাজবাদ (ইংরেজি: Anarchism) এক ধরনের রাজনৈতিক দর্শন যা মনে করে রাষ্ট্র অপ্রয়োজনীয়, অনাকাঙ্খিত ও ক্ষতিকর এবং তার পরিবর্তে দরকার রাষ্ট্রবিহীন সমাজ।  মানুষের সাথে সম্পর্কের মাধ্যমে এটি চায় কর্তৃপক্ষের বিলোপ বা ধ্বংস।  নৈরাজ্যবাদীরা অবশ্য একমত না যে কি উপায়ে এটা করা যাবে।দ্যা অক্সফোর্ড কম্পানিওন টু ফিলোসফি অবশ্য বলেছেঃ একটা নির্দিষ্ট সংজ্ঞায়িত অবস্থান নেই যাকে নৈরাজ্যবাদীরা আকড়ে ধরতে পারে এবং তারা বড় জোড় একটা পরিবারের তুল্য। \nনৈরাজ্যবাদের অনেক রকম প্রকারভেদ ও ধরন আছে সেগুলো সব পারস্পরিকভাবে স্বতন্ত্র নয়।  সামাজিক ও ব্যক্তিগত নৈরাজ্যবাদ এই ২ ভাগে ভাগ করা যায়।  নৈরাজ্যবাদককে সংস্কারপন্থী বাম ধারার আদর্শবাদ হিসেবে ধরা যায়।  বেশির ভাগ নৈরাজ্যবাদী অর্থনীতি ও নৈরাজ্যবাদী আইনি দর্শন প্রতিফলন করে কমিউনিজম , সমবায়, সিন্ডিকেলিজম ও অংশীদারত্বের অর্থনীতির রাষ্ট্রবিহীন ব্যাখা।যাইহোক নৈরাজ্যবাদ ব্যক্তিগত চেষ্টাকে অন্তঃর্ভূক্ত করে  যা বাজার অর্থনীতি ও ব্যক্তিমালিকানাধীন সম্পদকে সমর্থন করে বা নৈতিকভাবে অপ্রতিরোধ্য অহমবোধকে  ।কিছু নৈরাজ্যবাদীরা আবার সমাজতন্ত্রী।\n\n\n== সংজ্ঞা ==\n\nনৈরাজ্যবাদ একটি সমাজ ও রাজনৈতিক দর্শন যা রাষ্ট্র-ব্যবস্থার অবসানের কথা প্রচার করে। আইন, তা প্রয়োগকারী বাহিনী, প্রশাসন, ইত্যাদির সমন্বয়ে গঠিত রাষ্ট্র-ব্যবস্থা প্রকৃতপক্ষে ব্যক্তি-বিকাশের জন্য বাধা, একটি অত্যাচারের যন্ত্রস্বরূপ, এমন ধারণা থেকে এই মতবাদের উৎপত্তি। এই দর্শনানুসারে রাষ্ট্র মানুষ ও সমাজের জন্য অপ্রয়োজনীয়।\nএই তত্ত্বের স্বাভাবিক অনুসিদ্ধান্ত হল রাষ্ট্র-ব্যবস্থার অবসান ঘটিয়ে রাষ্ট্রবিহীন সমাজ-ব্যবস্থার প্রতিষ্ঠা। এই লক্ষ্য অর্জনের উপায় নিয়ে নৈরাজ্যবাদীদের মধ্যে মতপার্থক্য রয়েছে। কেউ বিপ্লবের কথা বলেন, আবার কেউ - মানুষের সদিচ্ছার স্বাভাবিক বিজয়ের মাধ্যমে নৈরাজ্যবাদের প্রতিষ্ঠার কথা বলেন। রাষ্ট্রহীন সমাজ-ব্যবস্থার ব্যাপারে তাদের দিকনির্দেশনায়ও পার্থক্য দেখা যায়। সাধারণভাবে - পারস্পরিক চুক্তি ও সদিচ্ছার ভিত্তিতে একটি বিকল্প অর্থনৈতিক ও সামাজিক ব্যবস্থা প্রতিষ্ঠার কথা কল্পনা করা হয়।\nঅরাজকতা বা সন্ত্রাসী-কর্মকাণ্ডের সাথে নৈরাজ্যবাদকে যুক্ত করা হলেও তত্ত্বগতভাবে এগুলোকে নৈরাজ্যবাদের সরাসরি পরিণতি বলা যায় না।\n\n\n== সমসাময়িক নৈরাজ্যবাদ ==\n \n৬০-এর দশকে ও ৭০-এর দশকে নৈরাজ্যবাদ বৃদ্ধি পায়। ১৯৬৮ সালে ইতালির কারারাতে আন্তর্জাতিক নৈরাজ্যবাদী ফেডারেশন গঠিত হয় যখন একটি আন্তর্জাতিক নৈরাজ্যবাদী কনফারেন্স চলছিল সেখানে। ইংল্যান্ডেও নৈরাজ্যবাদী আন্দোলন শুরু হয় পাঙ্ক রকের মাধ্যমে যাতে ছিল সেক্স পিস্তল ও ক্রাসের মতো ব্যান্ডগুলো। বাসস্থান ও কর্ম সংকটের কারণে পশ্চিম ইউরোপে এত আন্দোলন নানা ভাবে দানা বাধতে থাকে।যদিও নারীবাদ নৈরাজ্যবাদের একটি অংশ কিন্তু ৬০-এর দশকে তা ফিরে আসে বিপুল উদ্দ্যমে দ্বিতীয় স্রোতের মাধ্যমে।আমেরিকার নাগরিক অধিকার আন্দোলন ও ভিয়েতনাম যুদ্ধবিরোধী আন্দোলন উত্তর আমেরিকায় নৈরাজ্যবাদের উদ্ভব ঘটায়।বিংশ শতাব্দীর শেষের দিকে শ্রমিক আন্দোলন ও প্রাণী অধিকার আন্দোলন নৈরাজ্যবাদে নতুন মাত্রা যোগ করে।\n\n\n== মুক্ত ভালোবাসা ==\n\nএকটি গুরুত্বপূর্ণ সাম্প্রতিক নৈরাজ্যবাদ হলো মুক্ত ভালোবাসা।  মুক্ত ভালোবাসা তার উৎস পায় জোসিয়া ওয়ারেন এবং পরীক্ষাধীন সম্প্রদায়ে, যেখানে যৌন স্বাধীনতাকে দেখা হয় ব্যক্তির নিজ মালিকানার পরিষ্কার ও সরাসরি প্রকাশ। মুক্ত ভালোবাসা নারী অধিকারকে সংকুচিত করে যা অধিকাংশ বৈবাহিক আইন ও জন্ম নিয়ন্ত্রণবিরোধী পরিমাপের পরিপন্থী।\n\n\n== ইতিহাস ==\n\n\n=== প্রাক-আধুনিক যুগ ===\nপ্রাচীন বিশ্বের নৈরাজ্যবাদের সবচেয়ে উল্লেখযোগ্য অগ্রদূত ছিল চীন এবং গ্রীসে। চীনে, দার্শনিক নৈরাজ্যবাদ (রাষ্ট্রের বৈধতা নিয়ে আলোচনা) বিষয়ে তাওবাদী দার্শনিক ঝুয়াং ঝু এবং লাওৎসি আলোচনা করেছিলেন।  বৈরাগ্যদর্শনের পাশাপাশি, তাওবাদে নৈরাজ্যবাদের \"উল্লেখযোগ্য প্রত্যাশা\" ছিল বলে মনে করা হয়। \nনৈরাজ্যিক মনোভাব গ্রীসের দার্শনিকরাও প্রকাশ করেছিলেন । রাষ্ট্রের দ্বারা আরোপিত আইন এবং ব্যক্তিগত স্বায়ত্তশাসনের মধ্যে দ্বন্দ্ব ব্যক্ত করার জন্য ইস্কিলাস এবং সোফোক্লেস 'আন্তিগোনের মিথ' ব্যবহার করেছিলেন। সক্রেটিস ক্রমাগত এথেন্সের কর্তৃপক্ষকে প্রশ্ন করতেন এবং বিবেকের ব্যক্তি স্বাধীনতার অধিকারের উপর জোর দিয়েছিলেন। তৎকালীন নিন্দুকেরা মানব আইন (nomos ) এবং সংশ্লিষ্ট কর্তৃপক্ষকে প্রত্যাখ্যান করে প্রকৃতির  নিয়ম (physis) অনুসারে জীবনযাপন করার চেষ্টা করতেন। স্টয়িকরা রাষ্ট্রের উপস্থিতি ছাড়াই নাগরিকদের মধ্যে অনানুষ্ঠানিক এবং বন্ধুত্বপূর্ণ সম্পর্কের ভিত্তিতে গঠিত একরকম সমাজের সমর্থনকারী ছিল। \nমধ্যযুগীয় ইউরোপে কিছু ধর্মীয় আন্দোলন ছাড়া কোনো নৈরাজ্যবাদী কার্যকলাপ ছিল না। এগুলো এবং অন্যান্য মুসলিম আন্দোলন পরবর্তীতে ধর্মীয় নৈরাজ্যবাদের সৃষ্টি করে। সাসানীয় সাম্রাজ্যে, মাজদাক একটি সমতাবাদী সমাজ এবং রাজতন্ত্রের বিলুপ্তির আহ্বান জানিয়েছিলেন । সম্রাট প্রথম কাভাদ তাকে মৃত্যুদণ্ড দেন। \nবসরাতে ধর্মীয় সম্প্রদায়গুলি রাষ্ট্রের বিরুদ্ধে প্রচার করত।  ইউরোপে বিভিন্ন সম্প্রদায় রাষ্ট্রবিরোধী ও স্বাধীনতাবাদী প্রবণতা গড়ে তুলেছিল।  রেনেসাঁর সময় প্রাচীনত্বের প্রতি নতুন করে আগ্রহ তৈরি হয় এবং সংস্কারের সময় ব্যক্তিগত বিচারে স্বৈরাচারবিরোধী ধর্মনিরপেক্ষতার উপাদানগুলি পুনরুদ্ধার হয়, বিশেষ করে ফ্রান্সে।  বুদ্ধিবৃত্তিক কর্তৃত্বের (ধর্মনিরপেক্ষ ও ধর্মীয়) প্রতি আলোকিত চ্যালেঞ্জ এবং ১৭৯০ এবং ১৮৪৮ সালের বিপ্লব ধ্রুপদী নৈরাজ্যবাদের যুগে পরিণত হওয়ার মতাদর্শগত বিকাশকে সাহায্য করেছিল। \n\n\n=== আধুনিক যুগ ===\nফরাসি বিপ্লবের সময় কয়েকটি গোষ্ঠী যেমন Enragé গণ এবং sans-culotte গণ রাষ্ট্রবিরোধী এবং ফেডারেলিস্ট ভাবনার মিশ্রণে একটি 'টার্নিং পয়েন্ট ' দেখেছিল।  উইলিয়াম গডউইন ইংল্যান্ডে দার্শনিক নৈরাজ্যবাদকে সমর্থন করার ফলে সেখানে অষ্টাদশ শতকেই নৈরাজ্যবাদী স্রোত বিকশিত হয়েছিল এবং রাষ্ট্রের নৈতিক বৈধতা নিয়ে প্রশ্ন তুলেছিল। ম্যাক্স স্টার্নারের চিন্তাধারা ব্যক্তিবাদের পথ প্রশস্ত করেছিল । পিয়ের-জোসেফ প্রুদোঁর পারস্পরিকতাবাদের তত্ত্ব ফ্রান্সে উর্বর মাটি খুঁজে পেয়েছিল।  ১৮৭০ এর দশকের শেষের দিকে বিভিন্ন নৈরাজ্যবাদী চিন্তাধারা সু-সংজ্ঞায়িত হয়ে ওঠে এবং ১৮৮০ থেকে ১৯১৪ সাল পর্যন্ত অভূতপূর্ব বিশ্বায়নের একটি তরঙ্গ দেখা দেয়  ধ্রুপদী নৈরাজ্যবাদের এই যুগটি স্পেনীয় গৃহযুদ্ধের শেষ পর্যন্ত স্থায়ী হয়েছিল এবং নৈরাজ্যবাদের স্বর্ণযুগ বলে বিবেচিত হয়। \n\nপারস্পরিকতাবাদ থেকে মিখাইল বাকুনিন সমষ্টিবাদী নৈরাজ্যবাদ প্রতিষ্ঠা করেন এবং ইন্টারন্যাশনাল ওয়ার্কিংম্যানস অ্যাসোসিয়েশনে প্রবেশ করেন, একটি শ্রেণী শ্রমিক ইউনিয়ন যা পরবর্তীতে প্রথম আন্তর্জাতিক নামে পরিচিত হয় যা ১৮৬৪ সালে বিভিন্ন বিপ্লবীধারাকে একত্রিত করার জন্য গঠিত হয়েছিল। সাথে the international একটি গুরুত্বপূর্ণ রাজনৈতিক শক্তি হয়ে ওঠে । সেই সঙ্গে কার্ল মার্কস এর একজন নেতৃস্থানীয় ব্যক্তিত্ব হয়ে ওঠেন এবং এর সাধারণ পরিষদের সদস্য হন। বাকুনিনের উপদল ( জুরা ফেডারেশন ) এবং প্রউদনের অনুসারীরা (পরস্পরবাদী) রাষ্ট্রীয় সমাজতন্ত্রের বিরোধিতা করে, রাজনৈতিক বর্জনবাদ এবং ক্ষুদ্র সম্পত্তির অধিকারের পক্ষে বক্তব্য রাখে।  তিক্ত বিরোধের পর, ১৮৭২ সালের হেগ কংগ্রেসএ মার্কসবাদীরা  বাকুনিনবাদীদের 'আন্তর্জাতিক' থেকে বহিষ্কার করেছিল।  দ্বিতীয় আন্তর্জাতিকে নৈরাজ্যবাদীদের সাথে একই রকম আচরণ করা হয়েছিল, ১৮৯৬ সালে শেষ পর্যন্ত তারা বহিষ্কৃত হয়।  বাকুনিন ভবিষ্যদ্বাণী করেছিলেন যে বিপ্লবীরা যদি মার্ক্সের শর্তে ক্ষমতা লাভ করে তবে তারা শ্রমিকদের নতুন রাজত্বের ধ্বংস করবে। প্রথম আন্তর্জাতিক থেকে তাদের বহিষ্কারের প্রতিক্রিয়ায়, নৈরাজ্যবাদীরা সেন্ট ইমিয়ার ইন্টারন্যাশনাল গঠন করে। রুশ দার্শনিক এবং বিজ্ঞানী পিয়োতর ক্রাপোতকিনের প্রভাবে, নৈরাজ্য-কমিউনিজম সমষ্টিবাদের সাথে ওভারল্যাপ করেছিল।  নৈরাজ্য-কমিউনিস্টরা যারা ১৮৭১ সালের প্যারিস কমিউন থেকে অনুপ্রেরণা নিয়েছিলেন, তারা মুক্ত ফেডারেশনের পক্ষে এবং মানুষের প্রয়োজন অনুযায়ী পণ্য বন্টনের পক্ষে সমর্থন করেছিলেন। \nবিংশ শতাব্দীর শুরুতে নৈরাজ্যবাদ সারা বিশ্বে ছড়িয়ে পড়ে।  এটি ছিল আন্তর্জাতিক সিন্ডিকালিস্ট আন্দোলনের একটি উল্লেখযোগ্য বৈশিষ্ট্য।  চীনে, ছাত্রদের কয়েকটি ছোট দল নৈরাজ্য-সাম্যবাদের মানবতাবাদী বিজ্ঞান-পন্থী সংস্করণ আমদানি করে।  টোকিও ছিল পূর্ব এশিয়ার দেশগুলির বিদ্রোহী যুবকদের জন্য একটি উল্লেখযোগ্য স্থান, যারা পড়াশোনা করতে জাপানের রাজধানীতে এসেছিল।  লাতিন আমেরিকায়, আর্জেন্টিনা ছিল নৈরাজ্য-সিন্ডিক্যালিজমের শক্ত ঘাঁটি ; সেখানে এটি সবচেয়ে বিশিষ্ট বামপন্থী মতাদর্শে পরিণত হয়েছিল।  এই সময়ে, নৈরাজ্যবাদীদের একটি সংখ্যালঘু গোষ্ঠী বিপ্লবী রাজনৈতিক সহিংসতার কৌশল অবলম্বন করে, যা propaganda of the deed নামে পরিচিত।  ফরাসি সমাজতান্ত্রিক আন্দোলনকে বহু গোষ্ঠীতে বিভক্ত করা এবং প্যারিস কমিউনের দমনের পরে অনেক কমিউনার্ডের মৃত্যুদণ্ড এবং নির্বাসন ব্যক্তিবাদী রাজনৈতিক অভিব্যক্তি এবং কাজকে সমর্থন করে।  যদিও অনেক নৈরাজ্যবাদী এই সন্ত্রাসী কর্মকাণ্ড থেকে নিজেদের দূরে সরিয়ে নিয়েছিল, আন্দোলনের উপর কুখ্যাতি আসে এবং নৈরাজ্যবাদীদের মার্কিন অভিবাসন রোধ করার চেষ্টা করা হয়, যার মধ্যে ছিল ১৯০৩ সালের ইমিগ্রেশন অ্যাক্ট, যাকে নৈরাজ্যবাদী বর্জন আইনও বলা হয়।  অবৈধতা ছিল আরেকটি কৌশল যা কিছু নৈরাজ্যবাদী এই সময়কালে গ্রহণ করেছিল। \n\nউদ্বেগ সত্ত্বেও, নৈরাজ্যবাদীরা উৎসাহের সাথে সাদা প্রতিবিপ্লবের বিরোধিতা করে রুশ বিপ্লবে অংশগ্রহণ করেছিল, বিশেষত মাখনোভশ্চিনায় ; যাইহোক, বলশেভিক সরকার স্থিতিশীল হওয়ার পরে তারা কঠোর দমনপীড়নের সম্মুখীন হয়, বিশেষত ক্রোনস্টাড্ট বিদ্রোহের সময় ।  নৈরাজ্যবাদী সংগঠনের উপর বলশেভিক দমন-পীড়নের  প্রতিবাদে নৈরাজ্যবাদীরা  রাশিয়ান কমিউনিস্ট নেতৃত্বের উপর একের পর এক গুপ্তহত্যার প্রচেষ্টা চালায় ।  পেট্রোগ্রাদ এবং মস্কো থেকে অনেক নৈরাজ্যবাদী ইউক্রেনে পালিয়ে যায়, বলশেভিকরা সেখানেও নৈরাজ্যবাদী আন্দোলনকে ধ্বংস করার পূর্বে।  রাশিয়ায় নৈরাজ্যবাদীদের দমন করার সাথে সাথে, দুটি নতুন বিরোধী স্রোত আবির্ভূত হয়, যথা প্লাটফর্মবাদ এবং সংশ্লেষণ নৈরাজ্যবাদ । প্রথমরা একটি সমন্বিত গোষ্ঠী তৈরি করতে চেয়েছিল যা বিপ্লবের জন্য চাপ দেবে এবং পরবর্তীরা রাজনৈতিক দলের অনুরূপ যে কোনও কিছুর বিরুদ্ধে ছিল। অক্টোবর বিপ্লবে বলশেভিকদের বিজয় এবং এর ফলে রাশিয়ান গৃহযুদ্ধ দেখে, অনেক কর্মী ও আন্দোলনকারী কমিউনিস্ট পার্টিতে যুক্ত হয় যা নৈরাজ্যবাদ এবং অন্যান্য সমাজতান্ত্রিক আন্দোলনের মূল্যে বেড়ে ওঠে। ফ্রান্স এবং মার্কিন যুক্তরাষ্ট্রে, জেনারেল কনফেডারেশন অফ লেবার এবং ইন্ডাস্ট্রিয়াল ওয়ার্কার্স অফ দ্য ওয়ার্ল্ডের মতো বড় সিন্ডিকালিস্ট আন্দোলনের সদস্যরা তাদের সংগঠন ছেড়ে কমিউনিস্ট ইন্টারন্যাশনালের সাথে যোগ দেয়। \n১৯৩৬-৩৯ সালের স্পেনীয় গৃহযুদ্ধে, নৈরাজ্যবাদী এবং সিন্ডিকালিস্টরা ( সিএনটি এবং এফএআই ) পুনরায় বামপন্থীদের বিভিন্ন স্রোতের সাথে যোগ দেয়। স্পেনীয় নৈরাজ্যবাদের একটি দীর্ঘ ঐতিহ্য যুদ্ধে এবং বিশেষ করে ১৯৩৬ সালের স্প্যানিশ বিপ্লবে একটি গুরুত্বপূর্ণ ভূমিকা পালন করে। সেনা বিদ্রোহের প্রতিক্রিয়ায়, কৃষক ও শ্রমিকদের একটি নৈরাজ্যবাদী-অনুপ্রাণিত আন্দোলন  সশস্ত্র মিলিশিয়াদের দ্বারা সমর্থিত হয়ে বার্সেলোনা এবং গ্রামীণ স্পেনের বিশাল এলাকা নিয়ন্ত্রণ করে ।  যুদ্ধের শুরুতে সোভিয়েত ইউনিয়ন কিছু সীমিত সহায়তা প্রদান করেছিল, কিন্তু যুদ্ধের ফলাফলে  একটি ধারাবাহিক ঘটনার মধ্যে কমিউনিস্ট এবং অন্যান্য বামপন্থীদের মধ্যে একটি তিক্ত লড়াই হয়, কারণ জোসেফ স্টালিন রিপাবলিকান সরকারের সোভিয়েত নিয়ন্ত্রণে জোর দিয়েছিলেন, যা শেষ হয় কমিউনিস্টদের হাতে নৈরাজ্যবাদীদের আরেকটি পরাজয়ে। \n\n\n==== দ্বিতীয় বিশ্বযুদ্ধ পরবর্তী ====\nদ্বিতীয় বিশ্বযুদ্ধের শেষে, নৈরাজ্যবাদী আন্দোলন মারাত্মকভাবে দুর্বল হয়ে পড়ে।  ১৯৬০-এর দশক নৈরাজ্যবাদের পুনরুজ্জীবনের সাক্ষী ছিল, সম্ভবত মার্কসবাদ-লেনিনবাদের অনুভূত ব্যর্থতা এবং স্নায়ুযুদ্ধের দ্বারা নির্মিত উত্তেজনার কারণে।  এই সময়ে, নৈরাজ্যবাদ পুঁজিবাদ এবং রাষ্ট্র উভয়ের প্রতিই সমালোচনামূলক অন্যান্য আন্দোলনে উপস্থিতি খুঁজে পেয়েছিল যেমন পারমাণবিক বিরোধী, পরিবেশগত এবং শান্তি আন্দোলন, ১৯৬০-এর দশকের প্রতিসংস্কৃতি এবং নিউ লেফ্ট ।  এটি তার আগের বিপ্লবী প্রকৃতি থেকে উত্তেজক পুঁজিবাদ-বিরোধী সংস্কারবাদে  রূপান্তরও দেখেছে।  নৈরাজ্যবাদ পাঙ্ক উপসংস্কৃতির সাথে যুক্ত হয়ে ওঠে । Crass এবং সেক্স পিস্টলসের মতো ব্যান্ডগুলি এর উদাহরণ।  নৈরাজ্য-নারীবাদের প্রতিষ্ঠিত নারীবাদী প্রবণতা নারীবাদের দ্বিতীয় তরঙ্গের সময় জোরালোভাবে ফিরে আসে।  কালো নৈরাজ্যবাদ এই সময় মার্কিন যুক্তরাষ্ট্রে রূপ নিতে শুরু করে এবং ইউরোকেন্দ্রিক আন্দোলন থেকে নৈরাজ্যবাদের পদক্ষেপকে পরিবর্তিত করে।  এটি উত্তর ইউরোপে জনপ্রিয়তা অর্জনে ব্যর্থতার সাথে এবং লাতিন আমেরিকায় এর অভূতপূর্ব সাফল্যের সাথে মিলে যায়। \nএকবিংশ শতাব্দীর শুরুতে, নৈরাজ্যবাদ পুঁজিবাদ-বিরোধী, যুদ্ধ-বিরোধী এবং বিশ্বায়ন-বিরোধী আন্দোলনের মধ্যে জনপ্রিয়তা ও প্রভাবে বৃদ্ধি পায়।  নৈরাজ্যবাদীরা ওয়ার্ল্ড ট্রেড অর্গানাইজেশন , গ্রুপ অফ এইট এবং ওয়ার্ল্ড ইকোনমিক ফোরামের বিরুদ্ধে বিক্ষোভে জড়িত থাকার জন্য পরিচিত হয়ে ওঠে। বিক্ষোভের সময় black blocs হিসাবে পরিচিত অ্যাডহক নেতাহীন বেনামী ক্যাডাররা দাঙ্গা, সম্পত্তি ধ্বংস এবং পুলিশের সাথে সহিংস সংঘর্ষে লিপ্ত হয়। এই সময়ে অগ্রগামী অন্যান্য সাংগঠনিক কৌশলগুলির মধ্যে রয়েছে অ্যাফিনিটি গ্রুপ, নিরাপত্তা সংস্কৃতি এবং ইন্টারনেটের মতো বিকেন্দ্রীভূত প্রযুক্তির ব্যবহার। এই সময়ের একটি উল্লেখযোগ্য ঘটনা ছিল ১৯৯৯ সালের সিয়াটেল WTO সম্মেলনে মুখোমুখি সংঘর্ষ।  নৈরাজ্যবাদী ধারণাগুলি মেক্সিকোয় zapatista দের উত্থানে এবং উত্তর সিরিয়ার গণতান্ত্রিক ফেডারেশনের উন্নয়নে প্রভাবশালী হয়েছে,  (যা সাধারণত রোজাভা নামে পরিচিত, উত্তর সিরিয়ার একটি প্রকৃত স্বায়ত্তশাসিত অঞ্চল )। \nবিপ্লবী আকাঙ্খা থাকা সত্ত্বেও, নৈরাজ্যবাদের অনেক রূপ বর্তমানে সংঘর্ষপন্থী হয় না। পরিবর্তে, তারা পারস্পরিক আন্তঃনির্ভরশীলতা এবং স্বেচ্ছাসেবী সহযোগিতার ভিত্তিতে বিকল্প সামাজিক সংগঠন গড়ে তোলার চেষ্টা করে। নৈরাজ্যবাদী গোষ্ঠীগুলি কীভাবে কাজ করে তার কিছু বৈশিষ্ট্য তুলে ধরার জন্য তাত্ত্বিক কারিসা হানিওয়েল ফুড নট বোম্বস গোষ্ঠীর উদাহরণ দিয়েছেন: সরাসরি পদক্ষেপ, একসাথে কাজ করা এবং পিছিয়ে পড়া জনগণের সাথে সংহতি। এই কাজ করার সাথেই, তারা বিশ্ব ক্ষুধার ক্রমবর্ধমান হার সম্পর্কে অবহিত করে ক্ষুধা মোকাবেলায় একটি নীতির পরামর্শ দেয়, যার মধ্যে অস্ত্রশিল্পকে সাহায্য করা বন্ধ করা থেকে শুরু করে মনসান্টোর বীজ-সংরক্ষণ নীতি এবং পেটেন্ট, কৃষকদের সাহায্য করা এবং খাদ্য ও বাসস্থানের পণ্যসামগ্রীর ব্যবস্থা করা ইত্যাদি।  হানিওয়েল আরও জোর দিয়েছেন যে সমসাময়িক নৈরাজ্যবাদীরা কেবল মানুষেরই নয়,মানুষ ব্যতীত অন্যান্য প্রাণী এবং পরিবেশের উন্নতিতেও আগ্রহী।  হানিওয়েল যুক্তি দেন যে ক্রমাগত যুদ্ধ এবং বিশ্ব দারিদ্র্যের মতো সমস্যাগুলির বৃদ্ধি দেখায় যে বর্তমান কাঠামোটি কেবল মানবতার জন্য সেই চাপের সমস্যাগুলি সমাধান করতে পারে না, তবে এটি কার্যকারক কারণও, যার ফলে প্রতিনিধিত্বমূলক গণতন্ত্র এবং সামগ্রিকভাবে রাষ্ট্রকে প্রত্যাখ্যান করা হয়। \n\n\n== সমালোচনা ==\nনৈরাজ্যবাদের সবচেয়ে সাধারণ সমালোচনা হল যে মানুষ স্ব-শাসন করতে পারে না এবং তাই মানুষের বেঁচে থাকার জন্য রাষ্ট্র প্রয়োজনীয়। দার্শনিক বার্ট্রান্ড রাসেল এই সমালোচনাকে সমর্থন করেছিলেন এই বলে যে \" শান্তি এবং যুদ্ধ, শুল্ক, স্বাস্থ্যকর অবস্থার প্রবিধান এবং ক্ষতিকারক ওষুধের বিক্রয় বিতরণের উপর নিয়ন্ত্রন এইরকম কাজ কেন্দ্রীয় সরকারহীন সমাজে কদাচিৎ ঘটতে পারে।\"  নৈরাজ্যবাদের আরেকটি সাধারণ সমালোচনা হল যে এটি বিচ্ছিন্ন একটি জগতের সাথে খাপ খায় যেখানে কেবলমাত্র যথেষ্ট ছোট সত্তাই স্ব-শাসিত হতে পারে; এর একটি প্রতিক্রিয়া হলো যে প্রধান নৈরাজ্যবাদী চিন্তাবিদরা নৈরাজ্যবাদী ফেডারেলিজমের পক্ষে। \nনৈরাজ্যবাদের আরেকটি সমালোচনা হল এই বিশ্বাস যে এটি সহজাতভাবে অস্থির: একটি নৈরাজ্যবাদী সমাজ অনিবার্যভাবে একটি রাষ্ট্রে ফিরত আসবে। টমাস হবস এবং অন্যান্য প্রাথমিক সামাজিক চুক্তি তত্ত্ববিদরা যুক্তি দিয়েছেন যে প্রাকৃতিক নৈরাজ্যের প্রতিক্রিয়া হিসাবে জনগণের স্বার্থ রক্ষা এবং শৃঙ্খলা বজায় রাখার জন্য রাষ্ট্রের আবির্ভাব ঘটে। দার্শনিক রবার্ট নোজিক যুক্তি দিয়েছেন যে একটি \" নৈশপ্রহরী রাষ্ট্র \" বা minarchy, একটি অদৃশ্য হাতের প্রক্রিয়ার মাধ্যমে নৈরাজ্য থেকে উদ্ভূত হবে, যেখানে লোকেরা তাদের স্বাধীনতা অনুশীলন করবে এবং সুরক্ষা সংস্থার কাছ থেকে সুরক্ষা ক্রয় করবে , অর্থাৎ একটি ন্যূনতম রাষ্ট্র বিকশিত হবে। আদিমনৈরাজ্যবাদীরা বিশেষভাবে যুক্তি দেখান যে ভূমির কাছাকাছি বসবাসকারী ছোট উপজাতিদের মধ্যে মানুষ আদিম অবস্থায় ভাল ছিল ; যখন নৈরাজ্যবাদীরা সাধারণভাবে যুক্তি দেন যে শ্রেণীবিন্যাস, একচেটিয়া এবং অসমতার মতো রাষ্ট্রীয় সংস্থার নেতিবাচক দিকগুলি ইতিবাচক দিকের চেয়ে বেশি। \nদর্শনশাস্ত্রের প্রভাষক অ্যান্ড্রু জি. ফিয়ালা নৈরাজ্যবাদের বিরুদ্ধে সাধারণ যুক্তিগুলির একটি তালিকা তৈরি করেছেন যার মধ্যে রয়েছে যে নৈরাজ্যবাদ সহিংসতা এবং ধ্বংসের সাথে সহজাতভাবে সম্পর্কিত, কেবল প্রতিবাদের মতো বাস্তববাদী বিশ্বে নয়, নৈতিকতার জগতেও। দ্বিতীয়ত, নৈরাজ্যবাদকে অকার্যকর বা ইউটোপিয়ান হিসাবে মূল্যায়ন করা হয় কারণ রাষ্ট্রকে বাস্তবে পরাজিত করা যায় না। যুক্তির এই ধারাটি প্রায়শই রাষ্ট্রব্যবস্থাকে  পরিবর্তনের জন্য এর মধ্যে থেকেই রাজনৈতিক পদক্ষেপের আহ্বান জানায়। তৃতীয় যুক্তি হল নৈরাজ্যবাদ একটি শাসন তত্ত্ব হিসাবে স্ব-বিরোধিতাকারী কারণ এতে কোনো শাসন তত্ত্ব নেই। নৈরাজ্যবাদ সম্মিলিত পদক্ষেপের আহ্বান জানানোর সাথেই ব্যক্তির স্বায়ত্তশাসনকে সমর্থন করে, ফলে কোনো সম্মিলিত পদক্ষেপ নেওয়াই যায় না। শেষত ফিয়ালা আর একটি সমালোচনা উল্লেখ করেছেন যা বলে যে দার্শনিক নৈরাজ্যবাদ হল অকার্যকর (শুধুমাত্র কথাবার্তা এবং চিন্তাভাবনা) এবং এই সময়েই পুঁজিবাদ এবং বুর্জোয়া শ্রেণী শক্তিশালী রয়ে যায় সমাজে। \nদার্শনিক নৈরাজ্যবাদ এ. জন সিমন্সের নৈতিক নীতি ও রাজনৈতিক বাধ্যবাধকতার মতো নৈরাজ্যবাদী বই প্রকাশের পর শিক্ষাজগতের সদস্যদের সমালোচনার মুখোমুখি হয়েছে।  আইনের অধ্যাপক উইলিয়াম এ. এডমন্ডসন তিনটি প্রধান দার্শনিক নৈরাজ্যবাদী নীতির(যেগুলোকে তিনি ভুল বলে মনে করেন )বিরুদ্ধে তর্ক করার জন্য একটি প্রবন্ধ লিখেছেন  । এডমন্ডসন বলেছেন যে ব্যক্তি রাষ্ট্রের বাধ্যতামূলক দায়িত্ব পালন না করলেও তার অর্থ এই নয় যে নৈরাজ্যবাদ হলো অনিবার্য উপসংহার , তাই তার মতে রাষ্ট্র এখনও নৈতিকভাবে বৈধ।  The Problem of Political Authority-এ মাইকেল হিউমার দার্শনিক নৈরাজ্যবাদকে সমর্থন করেছেন,  দাবি করেছেন যে \"রাজনৈতিক কর্তৃত্ব হলো একটি নৈতিক বিভ্রম।\" \nপ্রাচীনতম সমালোচনাগুলির মধ্যে একটি হল নৈরাজ্যবাদ কর্তৃত্বের প্রতি জৈবিক প্রবণতাকে অস্বীকার করে এবং বুঝতে ব্যর্থ হয়।  জোসেফ রাজ বলেছেন যে কর্তৃত্বের স্বীকৃতি এই বিশ্বাসকে বোঝায় যে তাদের নির্দেশাবলী অনুসরণ করলে আরও সাফল্য পাওয়া সম্ভব।  রাজ বিশ্বাস করেন যে কর্তৃপক্ষের ঠিক-ভুল সকল নির্দেশনা অনুসরণের ক্ষেত্রেই এই যুক্তিটি সত্য।  নৈরাজ্যবাদীরা এই সমালোচনাকে প্রত্যাখ্যান করে  কারণ , কর্তৃত্বকে চ্যালেঞ্জ করা বা অমান্য করা ডাক্তার বা আইনজীবীদের নির্ভরযোগ্য হিসাবে কর্তৃত্বকে স্বীকার করার সুবিধাগুলিকে অস্তিত্বহীন করে দেয় না এবং এটি স্বাধীন বিচারের সম্পূর্ণ সমর্পণকেও জড়িত করে না।  মানব প্রকৃতির নৈরাজ্যবাদী ধারণা, রাষ্ট্রের প্রত্যাখ্যান এবং সামাজিক বিপ্লবের প্রতিশ্রুতিকে অনেক তাত্ত্বিক অত্যন্ত সরল এবং অবাস্তব বলে সমালোচনা করেছেন।  ধ্রুপদী নৈরাজ্যবাদকে রাষ্ট্রের বিলুপ্তি মানব সহযোগিতার উন্নতির দিকে পরিচালিত করবে এই বিশ্বাসের উপর খুব বেশি নির্ভর করার জন্য সমালোচনা করা হয়েছে। \nফ্রিডরিখ এঙ্গেলস, মার্কসবাদের অন্যতম প্রধান প্রতিষ্ঠাতা হিসাবে বিবেচিত, নৈরাজ্যবাদের স্বৈরাচার বিরোধীতাকে সহজাতভাবে প্রতিবিপ্লবী বলে সমালোচনা করেছিলেন কারণ তার দৃষ্টিতে একটি বিপ্লব নিজেই স্বৈরাচারী।  একাডেমিক জন মলিনেক্স তার বইয়ে (নৈরাজ্যবাদ: একটি মার্কসবাদী সমালোচনা)  লিখেছেন যে \"নৈরাজ্যবাদ জয়ী হতে পারে না\", বিশ্বাস করেন যে নৈরাজ্যবাদে এর ধারণাগুলিকে সঠিকভাবে বাস্তবায়ন করার ক্ষমতার অভাব রয়েছে।  নৈরাজ্যবাদের মার্কসবাদী সমালোচনা হল যে এটির একটি ইউটোপিয়ান চরিত্র রয়েছে কারণ এতে ধরে নেওয়া হয় যে সকল ব্যক্তির নৈরাজ্যবাদী দৃষ্টিভঙ্গি এবং মূল্যবোধ থাকা উচিত। মার্কসবাদী দৃষ্টিভঙ্গি অনুসারে, একটি সামাজিক ধারণা এই যে মানুষ আদর্শ থেকে সরাসরি অনুসরণ করবে এবং প্রতিটি ব্যক্তির স্বাধীন ইচ্ছার বাইরে তার নিজ সারাংশ তৈরি করবে। মার্কসবাদীরা বলে যে এই দ্বন্দ্ব তাদের কাজ করতে অক্ষমতার জন্য দায়ী। নৈরাজ্যবাদী দৃষ্টিভঙ্গিতে, স্বাধীনতা এবং সাম্যের মধ্যে দ্বন্দ্ব সহাবস্থান এবং আন্তঃসম্পর্কের মাধ্যমে সমাধান করা সম্ভব। \n\n\n== তথ্যসূত্র ==\n\n\n== বহিঃসংযোগ ==\n[৫]\n[৬]\n[৭]"}