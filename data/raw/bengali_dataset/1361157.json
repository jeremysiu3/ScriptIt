{"pageid": 1361157, "title": "আবুল খায়ের আবদুল্লাহ", "url": "https://bn.wikipedia.org/wiki?curid=1361157", "content": "আবুল খায়ের আবদুল্লাহ হলেন একজন বাংলাদেশি রাজনীতিবিদ যিনি বরিশাল সিটি কর্পোরেশনের মেয়র ছিলেন।\n\n\n== ব্যক্তিগত জীবন ==\nআবুল খায়ের আবদুল্লাহ হলেন আবদুর রব সেরনিয়াবাতের কনিষ্ঠ পুত্র এবং আবুল হাসনাত আবদুল্লাহর আপন ছোট ভাই এবং বরিশাল সিটি কর্পোরেশনের সাবেক মেয়র সেরনিয়াবাত সাদিক আব্দুল্লাহর আপন চাচা। এছাড়া তিনি প্রধানমন্ত্রী শেখ হাসিনার ফুফাতো ভাই এবং বঙ্গবন্ধু শেখ মুজিবুর রহমানের ভাগ্নে।\n\n\n== রাজনৈতিক জীবন ==\nআবুল খায়ের আবদুল্লাহ বাংলাদেশ আওয়ামী লীগের প্রার্থী হিসেবে ২০২৩ সালের বরিশাল সিটি কর্পোরেশন নির্বাচনে মেয়র নির্বাচিত হন। তিনি নৌকা প্রতীকে ৮৭,৭৫২টি ভোট পান, তার নিকটতম প্রতিদ্বন্দ্বী হাতপাখা প্রতীকে ইসলামী আন্দোলন বাংলাদেশের প্রার্থী মুফতি সৈয়দ মো. ফয়জুল করীম ৩৪,৩৪৫টি ভোট পান। ১৯ আগস্ট ২০২৪ সালে তিনিসহ দেশের ১২টি সিটি কর্পোরেশনের মেয়রকে অপসারণ করে প্রশাসক নিয়োগ দেওয়া হয়।\n\n\n== তথ্যসূত্র =="}