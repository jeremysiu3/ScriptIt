{"pageid": 1340702, "title": "আগমুদয়ার", "url": "https://bn.wikipedia.org/wiki?curid=1340702", "content": "আগমুদয়ার (ভিন্ন উচ্চারনে আগমুদাইয়ার, আকামুদায়র, আগমুদায়ন) হল ভারতের তামিলনাড়ু রাজ্যে বসবাসকারী একটি তামিল সম্প্রদায়।  ঐতিহাসিক তথ্য থেকে জানা যায় যে তামিলনাড়ুর দক্ষিণাঞ্চলে বসবাসকারী মুক্কুলাথর সম্প্রদায় থেকে তিনটি বিশেষ বর্ণগোষ্ঠীর উৎপত্তি হয়েছিল। মনে করা হয় আগমুদয়াররা তাদের মধ্যে একজন। নৃবিজ্ঞানী জো ই হেডলির মতে, তিনটি সম্প্রদায় (আগামুদায়ার, কাল্লার এবং মারাভার) হল তামিলনাড়ুর দক্ষিণ জেলাগুলির সংখ্যাগতভাবে প্রভাবশালী গ্রামীণ অনগ্রসর জাতি।  আগমুদায়াররা তামিলনাড়ুর জাতীয় কমিশনে অনগ্রসর জাতি হিসাবে তালিকাভুক্ত। \n\n\n== ব্যুৎপত্তি ==\nআগমুদয়ার শব্দটি একটি তামিল শব্দ থেকে এসেছে যার অর্থ বাড়ির মালিক বা ভূমির মালিক। \n\n\n== জনসংখ্যা ==\nআগমুদয়ার সম্প্রদায়ের লোকেরা তামিলনাড়ুর বিভিন্ন অঞ্চলে ছড়িয়ে আছে। তাদের সিংহভাগ জনগোষ্ঠী প্রধানত তামিলনাড়ুর চেন্নাই, ভিলুপুরম, তিরুভানামালাই, কুদ্দালোর, শিবগাঙ্গাই, রামানাথপুরম, থাঞ্জাভুর, তিরুভারুর, নাগাপট্টিনাম, মাদুরাই, তিরুনেলভেলি এবং পুদুক্কোট্টাই ইত্যাদি জেলার বিভিন্ন অঞ্চলে বসবাস করে।\n\n\n== আগমুদয়ারদের ব্যবহৃত পদবী ==\nআগমুদয়ার সম্প্রদায়ের লোকেরা তাদের ঐতিহ্যগত পরিচয় হিসাবে কিছু বিশেষ পদবী ব্যবহার করে। তাদের দ্বারা ব্যবহৃত কিছু জনপ্রিয় উপাধি হল, থেভার, সার্ভাই, মুদালিয়ার, পিল্লাই, দেশিগার, উদাইয়ার এবং মানিয়াক্কার।\n\n\n== জনপ্রিয় ব্যাক্তি ==\nআগমুদয়ার সম্প্রদায়ের অন্তর্ভুক্ত কিছু জনপ্রিয় বিখ্যাত ব্যাক্তি হল, বিজয়া ভাস্কর, এস এস চন্দ্রন, পি ইউ চিন্নাপ্পা, ভি এল ইথিরাজ, এসপি জননাথন, কোভি মানিসেকরন, উঃ লক্ষ্মণস্বামী মুদালিয়ার, আর্কট রামাস্বামি মুদালিয়ার, সি. নাতেসা মুদালিয়ার, পচাইয়াপ্পা মুদালিয়ার, ভি এম মুরলীধরন, সাঙ্গিলি মুরুগান, মারুথু পান্ডিয়ার, এস এস রাজেন্দ্রন, ভি. রবিচন্দ্রন, কে এস রবিকুমার, পি ইউ শানমুগাম, সিম্বুথেভান, ঠেঙ্গাই শ্রীনিবাসন, কালাইপুলি এস. থানু, স্যান্ডো এম.এম.এ. চিন্নাপ্পা থেভার, বসন্তবালন এবং বিবেক।\n\n\n== তথ্যসূত্র =="}