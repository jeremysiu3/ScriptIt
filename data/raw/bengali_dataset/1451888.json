{"pageid": 1451888, "title": "কমলাক্ষ দে পুরকায়স্থ", "url": "https://bn.wikipedia.org/wiki?curid=1451888", "content": "কমলাক্ষ দে পুরকায়স্থ একজন ভারতীয় রাজনীতিবিদ যিনি বর্তমানে উত্তর করিমগঞ্জ বিধানসভা কেন্দ্রের বিধায়ক হিসেবে দায়িত্বরত আছেন। তিনি প্রথমবার ২০১১ সালে চারবারের বিধায়ক মিশন রঞ্জন দাসকে হারিয়ে বিধায়ক নির্বাচিত হন। এর দ্বারা তিনি ২৫ বছর পর এই বিধানসভা কেন্দ্রে কংগ্রেসের জয় নিশ্চিত করেন। ২০১৬ সালে তিনি দ্বিতীয়বার বিধায়ক নির্বাচিত হন। ২০২১ সালে তৃতীয়বারের মতো বিধায়ক নির্বাচিত হন। ২০২৪ সালের জানু়যারি মাসে তিনি ভারতীয় জনতা পার্টিতে যোগদান করেন।\n\n\n== জীবনের প্রথমার্ধ ==\nকমলাক্ষ্য দে পুরকায়স্থ ১৯৯৬ সালে করিমগঞ্জ সরকারি উচ্চতর মাধ্যমিক বিদ্যালয় থেকে দ্বাদশ শ্রেণী উত্তীর্ণ হন। তার বাবার নাম কৌশিক দে পুরকায়স্থ। ২০০৯ সালে তিনি পিংকি দে পুরকায়স্থকে বিবাহ করেন।\n\n\n== পেশা এবং রাজনীতি ==\nকমলাক্ষ দে পুরকায়স্থ রাজনীতির জগতে ছাত্রযুগ থেকে সক্রিয় ছিলেন। ছাত্রনেতা হিসেবে তিনি বিভিন্ন দায়িত্বভার সামলেছেন। ১৯৯৭-৯৮ সালে করিমগঞ্জ এন এস ইউ আই-এর সাধারণ সম্পাদক, ১৯৯৯-২০০০ সালে উপসভাপতি,২০০০ সালে করিমগঞ্জ শহর এন এস ইউ আই-এর শহর সমিতির সাধারণ সম্পাদক,২০০২-২০০৩ সালে এন এস ইউ আই-এর রাজ্যস্তরের সাধারণ সম্পাদক ছিলেন কমলাক্ষ দে পুরকায়স্থ।\n২০১১ সালে অনুষ্ঠিত অসম বিধানসভা নির্বাচনে তিনি উত্তর করিমগঞ্জ কেন্দ্র থেকে বিধায়ক নির্বাচিত হন, এই পদে ক্রমে ২০১৬ এবং ২০২১ সালে নির্বাচিত হন।\n\n\n== তথ্যসূত্র =="}