{"pageid": 1437043, "title": "ডাব্লিউডাব্লিউই হল অব ফেম (২০১৮)", "url": "https://bn.wikipedia.org/wiki?curid=1437043", "content": "২০১৮ ডাব্লিউডাব্লিউই হল অব ফেম ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) দ্বারা প্রযোজিত একটি পেশাদার কুস্তি অনুষ্ঠান ছিল, যেখানে ডাব্লিউডাব্লিউই হল অব ফেমের ঊনবিংশ শ্রেণিকে অন্তর্ভুক্ত করেছে। এই অনুষ্ঠানটি ২০১৮ সালের ৬ই এপ্রিল তারিখে রেসলম্যানিয়া ৩৪ আয়োজনের পূর্ববর্তী রাতে মার্কিন যুক্তরাষ্ট্রের লুইজিয়ানার নিউ অরলিন্সের স্মুদি কিং সেন্টারে অনুষ্ঠিত হয়েছে। জেরি লোলার এই অনুষ্ঠানের উপস্থাপনা করেছেন।\nএই বছরের হল অব ফেম অন্তর্ভুক্তির মূল আকর্ষণ ছিল গোল্ডবার্গ, যাকে পল হেইম্যান হল অব ফেমে অন্তর্ভুক্ত করেছেন। এছাড়াও আইভরি, জেফ জ্যারেট, মার্ক হেনরি, দ্য ডাডলি বয়েজ এবং কিড রকের মতো ব্যক্তিবর্গ এই বছরের হল অব ফেমে অন্তর্ভুক্ত হয়েছেন।\n\n\n== পটভূমি ==\n১৯৯৩ সালে ওয়ার্ল্ড রেসলিং ফেডারেশন (ডাব্লিউডাব্লিউএফ) ডাব্লিউডাব্লিউএফ হল অব ফেম প্রতিষ্ঠা করেছিল। অতঃপর ২২শে মার্চ তারিখে র-এর পর্বে এক ঘোষণায় জানিয়েছিল যে প্রায় দুই মাস পূর্বে মৃত্যুবরণ করা আন্ড্রে দ্য জায়ান্ট হবেন হল অব ফেমের প্রথম অন্তর্ভুক্ত ব্যক্তি। পরবর্তী দুই বছরে, বার্ষিক কিং অফ দ্য রিং প্রতি-দর্শনে-পরিশোধ (পিপিভি) অনুষ্ঠানের সাথে একত্রে হল অব ফেম অনুষ্ঠানটি আয়োজন করা হয়েছিল। ১৯৯৬ সালের অনুষ্ঠানটি সার্ভাইভার সিরিজ অনুষ্ঠানের সাথে অনুষ্ঠিত হয়েছিল, অতঃপর হল অফ ফেম অনুষ্ঠান আয়োজন করা বন্ধ করে দেয়া হয়েছিল। ২০০২ সালে, ডাব্লিউডাব্লিউএফ-এর নাম পরিবর্তন করে ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) করা হয় এবং ২০০৪ সালে রেসলম্যানিয়া ২০-এর সাথে সংযুক্ত করে ডাব্লিউডাব্লিউই হল অফ ফেম পুনরায় চালু করা হয়। এই অনুষ্ঠানটি পূর্বের মতো টেলিভিশনে সম্প্রচার করা হয়নি, যদিও রেসলম্যানিয়া অনুষ্ঠানে হল অফ ফেম অনুষ্ঠানটির সারসংক্ষেপ প্রচার করা পর বছরের অন্তর্ভুক্ত ব্যক্তিবর্গ একটি সংক্ষিপ্ত অনুষ্ঠানের জন্য মঞ্চে উপস্থিত হয়েছিল; এরপর থেকে এটি হল অফ ফেমের ঐতিহ্যে পরিণত হয়েছে।\n২০১৮ সালের এই অনুষ্ঠানটি ডাব্লিউডাব্লিউএফ হল অব ফেম কালানুক্রমিকের ঊনবিংশ অনুষ্ঠান ছিল, যা ৬ই এপ্রিল তারিখে রেসলম্যানিয়া ৩৪ আয়োজনের পূর্ববর্তী রাতে মার্কিন যুক্তরাষ্ট্রের লুইজিয়ানার নিউ অরলিন্সের স্মুদি কিং সেন্টারে আয়োজন করার জন্য নির্ধারণ করা হয়েছিল। এই অনুষ্ঠানটি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}