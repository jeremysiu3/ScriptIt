{"pageid": 1029281, "title": "সামোয়া জাতীয় ফুটবল দল", "url": "https://bn.wikipedia.org/wiki?curid=1029281", "content": "সামোয়া জাতীয় ফুটবল দল (সামোয়ান: Sāmoa soka au) হচ্ছে আন্তর্জাতিক ফুটবলে সামোয়ার প্রতিনিধিত্বকারী পুরুষদের জাতীয় দল, যার সকল কার্যক্রম সামোয়ার ফুটবলের সর্বোচ্চ নিয়ন্ত্রক সংস্থা সামোয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯৭৯ সালের ৩১শে আগস্ট তারিখে, সামোয়া প্রথমবারের মতো আন্তর্জাতিক খেলায় অংশগ্রহণ করেছে; ফিজিতে অনুষ্ঠিত উক্ত ম্যাচে সামোয়া সলোমন দ্বীপপুঞ্জের কাছে ১২–০ গোলের ব্যবধানে পরাজিত হয়েছে।\n৩,৫০০ ধারণক্ষমতাবিশিষ্ট আপিয়া জাতীয় ফুটবল স্টেডিয়ামে মানুমেয়া নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সামোয়ার রাজধানী আপিয়ায় অবস্থিত। বর্তমানে এই দলের ম্যানেজারের দায়িত্ব পালন করছেন স্কট ইস্টহোপ এবং অধিনায়কের দায়িত্ব পালন করছেন কুপে ও লে সোয়াঙ্গার রক্ষণভাগের খেলোয়াড় অ্যান্ড্রু স্টেফানো।\nসামোয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপে সামোয়া এপর্যন্ত ২ বার অংশগ্রহণ করেছে, যার প্রত্যেক বার তারা শুধুমাত্র গ্রুপ পর্বে অংশগ্রহণ করেছে।\nদেসমঁদ ফাইয়াসো, লিওনেল টেইলর, অ্যান্ড্রু স্টেফানো, জুনিয়র মাইকেল এবং ভিতো লালোয়াতার মতো খেলোয়াড়গণ সামোয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৭ সালের ডিসেম্বর মাসে প্রকাশিত র‌্যাঙ্কিংয়ে সামোয়া তাদের ইতিহাসে সর্বোচ্চ অবস্থান (১৪৬তম) অর্জন করে এবং ২০১১ সালের নভেম্বর মাসে প্রকাশিত র‌্যাঙ্কিংয়ে তারা ২০৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সামোয়ার সর্বোচ্চ অবস্থান হচ্ছে ১৮২তম (যা তারা ১৯৭৯ সালে অর্জন করেছিল) এবং সর্বনিম্ন অবস্থান হচ্ছে ২২৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সামোয়া জাতীয় ফুটবল দল  ওয়েব্যাক মেশিনে আর্কাইভকৃত ১৬ ডিসেম্বর ২০১৮ তারিখে (ইংরেজি)\nওএফসি-এ সামোয়া জাতীয় ফুটবল দল (ইংরেজি)"}