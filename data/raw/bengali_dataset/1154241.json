{"pageid": 1154241, "title": "ডিডি স্পোর্টস", "url": "https://bn.wikipedia.org/wiki?curid=1154241", "content": "ডিডি স্পোর্টস (হিন্দি:डीडी स्पोर्ट्स) হল একটি ভারতীয় ক্রীড়া টেলিভিশন চ্যানেল যা ভারতের দিল্লির সেন্ট্রাল প্রোডাকশন সেন্টার থেকে প্রচারিত হয়। এটি ভারতের রাষ্ট্রীয় মালিকানাধীন দূরদর্শন নেটওয়ার্কের একটি অংশ, এবং ভারতের প্রধান পাবলিক ক্রীড়া অনুষ্ঠান সম্প্রচারকারী।\nডিডি স্পোর্টস ক্রিকেট,ফুটবল ও টেনিসের মতো লাইভ খেলাধুলার অনুষ্ঠান দেখানোর পাশাপাশি, কাবাডি ও খো-খো সহ ভারতীয় খেলাগুলি সম্প্রচার করে। এছাড়াও হকি, ফুটবল, অ্যাথলেটিক্স, ক্রিকেট, সাঁতার, টেনিস, ব্যাডমিন্টন, তীরন্দাজী ও কুস্তির গুরুত্বপূর্ণ জাতীয় ও আন্তর্জাতিক টুর্নামেন্টগুলি সম্প্রচারিত হয়। ডিডি স্পোর্টস চ্যানেল ক্রীড়া সংবাদ-ভিত্তিক অনুষ্ঠান, ক্রীড়া কুইজ ও ব্যক্তিত্ব-ভিত্তিক অনুষ্ঠানও সম্প্রচার করে।\nডিডি স্পোর্টস ভারতের পুরুষ ক্রিকেট দলের দ্বারা খেলা সমস্ত ওডিআই ও টি-টোয়েন্টি আন্তর্জাতিক ক্রিকেট ম্যাচ সম্প্রচার করে।\n\n\n== ইতিহাস ==\nডিডি স্পোর্টস ১৯৯৮ সালের ১৮ই মার্চ চালু হয়েছিল। শুরুতে, এটি দিনে ছয় ঘন্টা ক্রীড়া অনুষ্ঠান সম্প্রচার করত, যা ১৯৯৯ সালে ১২ ঘন্টায় উন্নিত করা হয়েছিল। চ্যানেলটি ২০০০ সালের ১লা জুন থেকে ২৪ ঘন্টা সম্প্রচার শুরু করে। এটি ২০০০ সাল থেকে ২০০৩ সালের মধ্যে একটি এনক্রিপ্টড্ পে চ্যানেল ছিল। এটি ২০০৩ সালে ১৫ই জুলাই ভারতের একমাত্র ফ্রি-টু-এয়ার ক্রীড়া চ্যানেল হয়ে ওঠে।\n\n\n== আরও দেখুন ==\nস্টার স্পোর্টস\nসনি টেন\n\n\n== তথ্যসূত্র ==\n\n\n== বহিঃসংযোগ ==\nডিডি স্পোর্টসের ওয়েবসাইড"}