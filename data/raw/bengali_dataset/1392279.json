{"pageid": 1392279, "title": "আন্তর্জাতিক হিসাববিজ্ঞান দিবস", "url": "https://bn.wikipedia.org/wiki?curid=1392279", "content": "১৯৭২ সালের ১০ নভেম্বর যুক্তরাষ্ট্রের সান দিয়াগোতে আন্তর্জাতিক হিসাববিজ্ঞান দিবস প্রথম পালন করা হয়। ইনস্টিটিউট অব ম্যানেজমেন্ট অ্যাকাউন্ট্যান্টস এবং সার্টিফায়েড পাবলিক অ্যাকাউন্ট্যান্টসের (সিপিএ) ক্যালিফোর্নিয়া সোসাইটি সান দিয়াগো চ্যাপ্টার এ দিবস প্রথম পালন করে। ১৪৯৪ সালের ১০ নভেম্বর ইতালির গণিতবিদ লুকা বার্টোলোমিও ডি প্যাসিওলি ভেনিসে সুম্মা ডি এরিথমেটিকা, জিওমেটিয়া প্রপোরসনি অ্যাট প্রপোরশনালিটা’ শীর্ষক পুস্তিকাপ্রকাশ করেন। এটিই প্রথম বই, যাতে গাণিতিক জ্ঞানকে সংক্ষেপে প্রকাশ করা হয়। এতে ডাবল এন্ট্রি বুককিপিং বা হিসাবরক্ষণ ও বাণিজ্যিক হিসাববিজ্ঞান সম্পর্কে আলোচনা করেন।\nপেশাদার হিসাববিদদের কাজে উৎসাহ জোগাতে, সাধারণ মানুষের মধ্যে এ কাজের গুরুত্ব বোঝাতে এবং এ পেশায় তরুণদের আগ্রহী করে তুলতে এ দিবসটি বিভিন্ন দেশেও উদযাপিত হয়ে থাকে।\n\n\n== ইতিহাস ==\nমানব সভ্যতার ইতিহাসের মতো অ্যাকাউন্টিং বা হিসাববিজ্ঞানের ইতিহাসও বেশ পুরনো। পরে সময় এবং চাহিদার পরিবর্তনের সঙ্গে সঙ্গে হিসাব সংরক্ষণের পদ্ধতিরও পরিবর্তন হয় এবং তারই ফলে একটা সময় হিসারেব বইতে অঙ্কের মাধ্যমে লেখা শুরু হয়। ইতালিয়ান গণিতবিদ ও দার্শনিক লুকা প্যাসিওলিকে হিসাববিজ্ঞানের জনক বলা হয়। কারণ তিনিই ‘সুম্মা ডি এরিথমেটিকা জিওমেট্রিকা প্রপোরশনিয়েট প্রপোরশনালিটা’ গ্রন্থে হিসাবরক্ষণের ধারণাটি সর্বপ্রথম তুলে ধরেন। ওই বইয়ের ‘পারটিকুলারিজ ডি কমপিউটিজ এট স্ক্রিপটুরিজ’ শীর্ষক অধ্যায়ে হিসাবরক্ষণের প্রধান মূল নীতি দুতরফা দাখিলা পদ্ধতির ব্যাখ্যা করেছিলেন। ওই মূলনীতি থেকেই পরে জাবেদা, খতিয়ান, লাভ-ক্ষতি হিসাব, সম্পদ ও দায়ের হিসাবরক্ষণ ও উদ্বৃত্তপত্র তৈরির ধারণা পাওয়া যায়। ১৪৯৪ সালের ১০ নভেম্বর এই বইটি প্রকাশিত হয়েছিল বলে ১০ নভেম্বর সারা বিশ্বের সব হিসাব পেশাজীবীদের কাছে একটি অত্যন্ত গুরুত্বপূর্ণ দিন৷ যুক্তরাজ্য এবং যুক্তরাষ্ট্র সর্বপ্রথম হিসাব বিজ্ঞানকে পেশা হিসেবে স্বীকৃতি দান করে। এরই ফলে ১৮৫৪ সালে আনুষ্ঠানিকভাবে ‘দি এডিনবার্গ সোসাইটি অব অ্যাকাউন্টেন্টস অ্যান্ড গ্লাসগো ইনস্টিটিউট অব অ্যাকাউন্টেন্টস অ্যান্ড অ্যাকচুয়ারিজ’ নামে অভিন্ন দুটি হিসাব পেশাজীবী সংগঠন প্রতিষ্ঠা লাভ করে। ইন্টারন্যাশনাল ফেডারেশন অব অ্যাকাউন্ট্যান্টস (আইফ্যাক) ১০ নভেম্বরকে আন্তর্জাতিক হিসাববিজ্ঞান দিবস (ইন্টারন্যাশনাল অ্যাকাউন্টিং ডে) হিসেবে ঘোষণা করে।\n\n\n== উদ্দেশ্য ==\nপেশাদার হিসাববিদদের কাজে উৎসাহ জোগাতে, সাধারণ মানুষের মধ্যে এ কাজের গুরুত্ব বোঝাতে এবং এ পেশায় তরুণদের আগ্রহী করে তুলতে এ দিবসটি বিভিন্ন দেশেও উদযাপিত হয়ে থাকে।\n\n\n== কর্মসূচি ==\nআন্তর্জাতিক হিসাববিজ্ঞান দিবসে সাধারণত শোভাযাত্রা, সেমিনার, র‌্যালি, আলোচনা সভা, কেক কাটা প্রভৃতি কর্মসূচি পালিত হয়ে থাকে।\n\n\n== তথ্যসূত্র =="}