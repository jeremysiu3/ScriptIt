{"pageid": 1531972, "title": "হামাম মসজিদ", "url": "https://bn.wikipedia.org/wiki?curid=1531972", "content": "হামাম মসজিদ পেজাতে, কসোভোতে অবস্থিত একটি সাংস্কৃতিক ঐতিহ্যবাহী স্থাপনা।\nপ্রায় ১৫৮৭ সালে নির্মিত এই মসজিদ হাজি বেইয়ের হামাম ও শহরের প্রাচীনতম আলবেনীয় ভাষার বিদ্যালয়ের কাছে অবস্থিত। এটি বুলা জাদে হাসান নামেও পরিচিত। ১৮৯০ সালে এবং প্রথম বিশ্বযুদ্ধের সময় এটি আগুনে পুড়ে যায়। তবে যুদ্ধের পাঁচ বছর পর এটি পুনর্নির্মাণ করা হয়। মসজিদের প্রাঙ্গণে বিভিন্ন সময়কালের কবর রয়েছে। মূল বারান্দার ডানদিকে ছিল একটি শাদিরভান (ওজুর ঝরনা)। ভিতরে রয়েছে নামাজের কক্ষ, একটি মুয়াজ্জিন মহফিলি (আজানের বারান্দা), একটি মিম্বর (ইমাম এর জন্য মঞ্চ), এবং মিনার যাওয়ার প্রবেশদ্বার। মিনারটি পাথরে খোদাই করা, এতে ১২টি কোণা রয়েছে এবং প্রতিটিতে একটি করে খিলান আছে। ভবনটির মোট আয়তন ২৮৫ বর্গমিটার (৩,০৭০ বর্গফুট)। বারান্দাটি সাম্প্রতিক সংযোজন, এবং সমগ্র স্থাপনাটি আশেপাশের পরিবেশের সঙ্গে সামঞ্জস্য রেখে ব্যাপকভাবে সংস্কার করা হয়েছে। সর্বশেষ সংস্কার কাজ হয় ১৯৯৯ সালের কসোভো যুদ্ধে আগুনে পুড়ে যাওয়ার পর ২০০১ সালে।\n\n\n== তথ্যসূত্র =="}