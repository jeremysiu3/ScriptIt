{"pageid": 1034220, "title": "পারভিনা অহঙ্গার", "url": "https://bn.wikipedia.org/wiki?curid=1034220", "content": "পারভিনা অহঙ্গার (জন্ম: শ্রীনগর, জম্মু ও কাশ্মির) হলেন একজন ভারতীয় সক্রিয়কর্মী যিনি জম্মু ও কাশ্মীরের নিখোঁজ হওয়া ব্যক্তিদের অভিভাবক সমিতির প্রতিষ্ঠাতা ও সভাপতি।\nতিনি “বলপূর্বক গুমের বিরুদ্ধে প্রতিবাদ” এবং জম্মু ও কাশ্মীরে সহিংসতার শিকারদের বিচারের দাবিতে ২০১৩ সালে মানবাধিকারের জন্য র‍্যাফ্টো পুরস্কার পেয়েছিলেন। ২০০৫ সালে তিনি নোবেল শান্তি পুরস্কারের জন্যেও মনোনীত হয়েছিলেন। ২০১২ সালের জন্য বিশ্বজুড়ে ১০০ জন অনুপ্রেরণামূলক এবং প্রভাবশালী নারীদের তালিকায় বিবিসি ১০০ নারীর একজন হিসাবে তাঁর নাম লেখা হয়েছিল।\nপারভিনাকে 'কাশ্মীরের আয়রন লেডি' বা লৌহমানবী হিসাবে অভিহিত করা হয়। তাঁকে ভারতীয় গণমাধ্যম চ্যানেল সিএনএন আইবিএন দ্বারা একটি পুরস্কারের জন্য মনোনীত করা হয়েছিল। তবে কাশ্মীরিদের বেদনা ও দুর্দশার জন্য ভারতীয় গণমাধ্যমের প্রতারণামূলক পদ্ধতিকে দায়ী করে তিনি তা প্রত্যাখ্যান করেছিলেন।\n\n\n== তথ্যসূত্র =="}