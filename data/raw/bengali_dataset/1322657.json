{"pageid": 1322657, "title": "গুলবদন বেগম (মুঘল সম্রাজ্ঞী)", "url": "https://bn.wikipedia.org/wiki?curid=1322657", "content": "গুলবদন বেগম (আনু. ১৫২৩ – ৭ ফেব্রুয়ারি ১৬০৩) ছিলেন একজন মুঘল রাজকন্যা ও মুঘল সাম্রাজ্যের প্রতিষ্ঠাতা সম্রাট বাবরের কন্যা।\nতিনি তার সৎ ভাই সম্রাট হুমায়ূনের জীবনের বিবরণ হুমায়ূন-নামা-এর লেখিকা হিসাবে সর্বাধিক পরিচিত, যা তিনি তার ভাতিজা সম্রাট আকবরের অনুরোধে লিখেছিলেন। গুলবদনের বাবরের স্মৃতি সংক্ষিপ্ত, তবে তিনি হুমায়ুনের পরিবারের একটি সঞ্জীবনী বিবরণ দেন ও তার সৎ ভাই কামরান মির্জার সাথে তার (হুমায়ুন) দ্বন্দ্ব সম্পর্কে একটি বিরল উপাদান তুলে করেন। তিনি দুঃখের অনুভূতি নিয়ে তার ভাইদের মধ্যে ভ্রাতৃঘাতী দ্বন্দ্ব লিপিবদ্ধ করেন।\n১৫৩০ সালে তার পিতার মৃত্যুর সময় গুলবদন বেগমের বয়স ছিল প্রায় আট বছর এবং তার বড় সৎ ভাই হুমায়ুন তাকে লালনপালন করেছিলেন। তিনি সতেরো বছর বয়সে চাগাতাই সম্ভ্রান্ত পূর্ব মুঘলিস্তানের খান আহমদ আলাকের পুত্র আইমান খাজা সুলতানের পুত্র তারই চাচাতো ভাই খিজির খাজা খানের সাথে বিবাহ বন্ধনে আবদ্ধ হন। \nতিনি তার জীবনের বেশিরভাগ সময় কাবুলে কাটিয়েছেন। ১৫৫৭ সালে, তার ভাতিজা আকবর তাকে আগ্রায় রাজকীয় পরিবারে যোগদানের জন্য আমন্ত্রণ জানিয়েছিলেন। তিনি রাজকীয় পরিবারে প্রচুর প্রভাব ও সম্মানের অধিকারী ছিলেন এবং আকবর ও তার মা হামিদা উভয়েরই খুব প্রিয় ছিলেন। আবুল ফজল রচিত সমগ্র আকবরনামা (\"আকবরের বই\") জুড়ে গুলবদন বেগমের তথ্য পাওয়া যায় এবং তার জীবনী সংক্রান্ত অনেক বিবরণ এখানে রয়েছে। \nঅন্যান্য রাজকীয় মহিলার সাথে গুলবদন বেগম মক্কায় তীর্থযাত্রা করেন এবং সাত বছর পরে ১৫৮২ সালে ভারতে ফিরে আসেন। তিনি ১৬০৩ সালে মারা যান।\n\n\n== তথ্যসূত্র =="}