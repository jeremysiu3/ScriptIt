{"pageid": 1382380, "title": "চুংনাম আসান ফুটবল ক্লাব", "url": "https://bn.wikipedia.org/wiki?curid=1382380", "content": "চুংনাম আসান ফুটবল ক্লাব (কোরীয়: 충남 아산 축구단, ইংরেজি: Chungnam Asan FC; সাধারণত চুংনাম আসান এফসি এবং সংক্ষেপে চুংনাম আসান নামে পরিচিত) হচ্ছে আসান ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০২০ সালে প্রতিষ্ঠিত হয়েছে। ১৯,২৮৩ ধারণক্ষমতাবিশিষ্ট ই সুন-সিন স্টেডিয়ামে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় পার্ক দং-হিউক এবং সভাপতির দায়িত্ব পালন করছেন আসানের মেয়র। বর্তমানে দক্ষিণ কোরীয় মধ্যমাঠের খেলোয়াড় পার্ক সে-জিক এই ক্লাবের অধিনায়কের দায়িত্ব পালন করছেন। \nপার্ক সে-জিক, কিম কাং-গুক, লি এউন-বুম, ইউ কাং-হিউন এবং কিম ইন-গিউনের মতো খেলোয়াড়গণ চুংনাম আসানের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}