{"pageid": 1091960, "title": "রউফা হাসান আল-শারকি", "url": "https://bn.wikipedia.org/wiki?curid=1091960", "content": "আমাতালরাউফ \"রউফা হাসান\" আল-শারকি (১৯৫৮-এপ্রিল ২৭, ২০১১ খ্রিস্টাব্দ) ছিলেন একজন শিক্ষাবিদ, নারীবাদী কর্মী ও ইয়েমেনের মানবাধিকার কর্মী । তিনি ম্যাচ মিডিয়ার অধ্যাপক এবং সানা বিশ্ববিদ্যালয়ের মহিলা গবেষণা কেন্দ্রের পরিচালক ছিলেন। আল-শারকি ইয়েমেনের প্রথম মহিলা সাংবাদিক ছিলেন এবং বহু বছর ধরে নিয়মিত সংবাদপত্রের কলাম লিখেছেন।\n\n\n== জীবনী ==\nআল-শার্কির জন্ম ও বেড়ে ওঠা  সানায়। আল-শার্কি বারো বছর বয়স থেকে বিভিন্ন কাজে জড়িত হন। তিনি সাত বন্ধু মিলে পায়ে হেঁটে ইয়েমেনের প্রধানমন্ত্রী আবদুল্লাহ আল-কুরশুমির বাড়িতে যান। তার কাছে ইয়েমেনের ছেলেদের স্কুলে দেওয়া বইয়ের মতো একই মানের বই তাদের স্কুলগুলিতে দেয়ার অনুরোধ করেন। মন্ত্রী আল-শার্কির উদ্যোগে মুগ্ধ হয়ে ছেলেদের সাথে তাদের স্কুলে যাওয়ার অনুমতি দেয় এবং ইয়েমেনে প্রথমবারের মতো সহশিক্ষা চালু। আল-শার্কি বারো বছর বয়সে রেডিওতে কাজ শুরু করেন এবং এই সময় তার নাম আমাতালরাউফ পরিবর্তন করে ছদ্মনাম রওফা হাসান রাখেন। তিনি এটি এ কারণে করেছিলেন যে রেডিওর কাজে তার মায়ের সমর্থন থাকলেও তার বাবার সমর্থন ছিল না। তার বাবা বিষয়টি বুঝতে পেরে  অনুতপ্ত হন এবং  তার রেডিও অনুষ্ঠান চালিয়ে যেতে বলেন। উচ্চ বিদ্যালয়ে থাকাকালীন, তিনি ইয়েমেনি মহিলা সমিতির সাথে যোগ দেন। ১৯৭৩ সালে ধর্মীয় রক্ষণশীলরা  এ মহিলা সমিতিকে মৌলিক সাক্ষরতা, নৈপুণ্য প্রশিক্ষণ এবং রেডিও সম্প্রচার প্রশিক্ষণ প্রদান করে। আল-শারকি ১৯৭৫ সালে উচ্চ বিদ্যালয় থেকে কায়রো বিশ্ববিদ্যালয়ে যান  এবং সেখান থেকে  স্নাতক পাশ করেন তিনি নিকাব না পরে স্কুলে যাতায়াত করতেন।  আল-শার্কি  ১৯৭৯ সালে পুনরায় সানায় ইয়েমেনি মহিলা সমিতির কাজ চালু করেন। ১৯৮৪ সালে আল-শারকি ইয়েমেনে তথ্য মন্ত্রণালয়ে কাজ করেন। পরবর্তীতে, ১৯৯১ সালে তিনি প্যারিস বিশ্ববিদ্যালয় থেকে পিএইচডি ডিগ্রি লাভ করেন। ১৯৯৩ সালে তিনি প্রথমে গণতান্ত্রিক পার্লামেন্ট নির্বাচনে অংশ গ্রহণ করে হেরে যান। আল-শারকি ১৯৯৬ সালে সানা বিশ্ববিদ্যালয়ে এমপিরিয়াল রিসার্চ অ্যান্ড উইমেন্স স্টাডি সেন্টার (ইআরডব্লিউএস) প্রতিষ্ঠা করেন। ১৯৯৭ সালে বিভিন্ন মিডিয়া আউটলেটে তরুণীদের শিক্ষিত করার বিষয়ে তথ্য প্রদান করেন। ২০০০ সালে রক্ষণশীল ইসলামপন্থীরা  এর সমালোচনা করে এবং ইয়েমেন সরকারকে কেন্দ্রটি বন্ধ করতে বাধ্য করে। আল-শার্কি ইয়েমেন ছেড়ে নেদারল্যান্ডসের উদ্দেশ্যে চলে যান। এ সময় তার বিরুদ্ধে এক ফতোয়া জারি করা হয়েছিল, তাকে ব্যক্তিগতভাবে হুমকি দেওয়া হয়েছিল এবং তার টেলিফোন কলগুলি পর্যবেক্ষণ করা হয়েছিল। তিনি ২০০৪ সালে ইয়েমেনে ফিরে আসেন। ১৯৯০ সালে প্রতিষ্ঠিত “সাংস্কৃতিক উন্নয়ন পরিকল্পনা ফাউন্ডেশন” (সিডিপিএফ) এ সাংস্কৃতিক প্রকল্পগুলিতে কাজ চালিয়ে যান। এ প্রকল্পের লক্ষ্য ছিল : (১) \"মহিলাদের স্বাধীনভাবে ভোট দেওয়া শেখতে\" সাহায্য করা ( তিনি এ কাজে ইয়েমেনের ইসলাহ পার্টির সমর্থন পেয়েছিলেন)। (২) নারী ভোটার নিবন্ধন করতে সাহায্য করা; (৩) মহিলাদের অফিসে কাজ করার প্রশিক্ষণ দিতে সাহায্য করা। তার এ সংস্থা \"হাজার হাজার নারীকে ভোট দিতে\" সাহায্য করেছিল। তিনি সংবাদপত্রের স্বাধীনতা এবং নারীর অধিকারের প্রয়োজনীয়তার জন্য সরকারের কাছে তদবির করেছিলেন। ইয়েমেনের পার্লামেন্টে নারীদের জন্য কোটা দাবি করেছিলেন। তিনি নারীদের নাগরিক অধিকার আদায়ের জন্য খুব সোচ্চার ছিলেন। তিনি বিশ্বাস করতেন, ইয়েমেনে নারীদের মর্যাদা কেবল ইয়েমেনী নারীর আন্দোলনের মাধ্যমেই আদায় হবে। আল-শার্কির মতে, পুরুষতান্ত্রিক উপজাতীয় ব্যবস্থায় পুরুষরা রাজনৈতিক সিদ্ধান্ত নেয় যা নারীর জন্য অকল্যানকর। তার ড্রেস কোড  প্রকল্প  ইয়েমেনের রাজনৈতিক নেতারা গ্রহণ করেছিল। পোশাকের পাশাপাশি, তিনি ২০০৫ সালে “রাষ্ট্রীয় পোশাক এবং পরিচয় কোড প্রদর্শনের জন্য  ১৯৪৮ সাল থেকে ২০০৪ সাল পর্যন্ত পতাকা ও স্টাম্প সংগ্রহ করেছিলেন। ২০০৬ সালে তিনি ওয়েইসবার্গ এর বেলোইট কলেজে একজন ভিজিটিং প্রফেসর হিসাবে চেয়ারম্যান হন।\n\n\n== মৃত্যু ==\nতিনি ক্যান্সারে আক্রান্ত হয়ে ২০১১ সালে কায়রোর একটি হাসপাতালে মারা যান । আল-শারকির কাজে ইয়েমেনে নারী ও পুরুষদের অনুপ্রাণিত করে। সানায় তার বোন তাইসির আল-শারকি, তার স্মৃতির সম্মানে রওফা হাসান গ্যালারি খুলেছিলেন।\n\n\n== তথ্যসূত্র =="}