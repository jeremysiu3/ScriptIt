{"pageid": 1384685, "title": "বিঠল নাগেশ শিরোদকর", "url": "https://bn.wikipedia.org/wiki?curid=1384685", "content": "বিঠল নাগেশ শিরোদকর বা 'ভি এন শিরোদকার' (২৭ এপ্রিল ১৮৯৯ - ৭ মার্চ, ১৯৭১) [১] ছিলেন একজন বিশ্বখ্যাত ভারতীয় প্রসূতি ও স্ত্রীরোগ বিশেষজ্ঞ। চিকিৎসা বিজ্ঞানের ক্ষেত্রে বিশেষ অবদানের জন্য তিনি ১৯৬০ খ্রিস্টাব্দে পদ্মভূষণে এবং ১৯৭১ খ্রিস্টাব্দে দেশের দ্বিতীয় সর্বোচ্চ বেসামরিক পুরস্কার  পদ্মবিভূষণে ভূষিত হন। \n\n\n== জন্ম ও প্রারম্ভিক জীবন ==\nবিঠল নাগেশ শিরোদকর ১৮৯৯ খ্রিস্টাব্দের ২৭ এপ্রিল তৎকালীন পর্তুগিজ অধীনস্থ গোয়ার শিরোদায়ের কালাওয়ান্তিন সম্প্রদায়ের (বর্তমানে গোমন্তক মারাঠা সমাজের ) এক পরিবারে।  বিঠল নাগেশ মুম্বাইয়ের গ্র্যান্ট মেডিকেল কলেজ থেকে চিকিৎসা বিজ্ঞানে স্নাতক হওয়ার পর উচ্চ শিক্ষার্থে যুক্তরাজ্যে যান। ১৯৩১ খ্রিস্টাব্দে রয়্যাল কলেজ অফ সার্জনস-এর ফেলো হন। তিনি সেখানকার বিশিষ্ট অধ্যাপক জে. চ্যাসার মইর, ভিক্টর ল্যাক, জেডিমুরডক এবং অন্যান্যদের সাথে যুক্ত ছিলেন।\nভারতে ফিরে আসার পর ১৯৩৫ খ্রিস্টাব্দে মুম্বাইয়ের জে জে গ্রুপ অফ হসপিটালস-এ অনারারি অবস্টেট্রিশিয়ান এবং গাইনোকোলজিস্ট হিসাবে যোগ দেন। তিনি ছিলেন একজন অনবদ্য শিক্ষক এবং বিশিষ্ট উদ্ভাবক। তাঁর সর্বাধিক পরিচিতি হল 'সার্ভিকাল সারক্লেজ' চিকিৎসার জন্য যা পরবর্তীতে \"শিরোদকার সারক্লেজ\" নামে পরিচিত হয়। ডা বিঠল নাগেশের অন্যান্য অবদান গুলি হল- 'প্রল্যাপস রিপেয়ার', 'টিউবোপ্লাস্টি' এবং 'নিওভাজিনা' তৈরির জন্য। এছাড়াও  সোসাল মেডিসিনে তার গভীর আগ্রহ ছিল।\nতিনি গর্ভপাত সংক্রান্ত শান্তিলাল শাহ কমিটির সদস্য এবং  ভারতীয় পরিবার পরিকল্পনা সমিতিরও প্রতিষ্ঠাতা ছিলেন।\nতিনি ১৯৬০ খ্রিস্টাব্দে ভারত সরকার কর্তৃক পদ্মভূষণে এবং ১৯৭১ খ্রিস্টাব্দে দ্বিতীয় সর্বোচ্চ বেসামরিক পুরস্কার পদ্মবিভূষণে ভূষিত হন। \n\n\n== শিরোদকার সারক্লেজ ==\nশিরোদকার সারক্লেজ স্ট্যান্ডার্ড সার্ভিকাল সেরক্লেজেরই অনুরূপ। তবে এই শল্য চিকিৎসায় সেলাইগুলি জরায়ুর দেয়ালের মধ্য দিয়ে যায় যাতে সেগুলি উন্মুক্ত হয় না। এই ধরনের সারক্লেজ সাধারনত ম্যাকডোনাল্ডের তুলনায় কম সাধারণত সচরাচর করা হয়না কেননা প্রযুক্তিগতভাবে বেশ কঠিন, তবে সংক্রমণের ঝুঁকি কম হতে (যদিও প্রমাণিত নয়) পারে মনে করা হয়। শিরোদকার পদ্ধতিতে কখনও কখনও জরায়ুর চারপাশে একটি স্থায়ী সেলাই করা হয় এবং সেজন্য শিশুর জন্ম দেওয়ার জন্য একটি সিজারিয়ান পদ্ধতির প্রয়োজন হয়। ডা বিঠল নাগেশ শিরোদকর এই পদ্ধতি ১৯৫৫ খ্রিস্টাব্দে প্রথম বোম্বাইয়ে পেশ করেন।  ১৯৬৩ খ্রিস্টাব্দে, ডাঃ শিরোদকর নিউইয়র্ক হাসপাতালে এই পদ্ধতিতে এক শল্যচিকিৎসায় সফল হন এবং শিশুটি সুস্থ ছিল।  \n\n\n== তথ্যসূত্র =="}