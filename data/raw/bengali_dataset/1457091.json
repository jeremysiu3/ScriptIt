{"pageid": 1457091, "title": "ব্যাড ব্লাড (২০২৪)", "url": "https://bn.wikipedia.org/wiki?curid=1457091", "content": "ব্যাড ব্লাড একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করবে। এটি ব্যাড ব্লাড কালানুক্রমিকের অধীনে প্রচারিত চতুর্থ অনুষ্ঠান। এই অনুষ্ঠানটি ২০২৪ সালের ৫ই অক্টোবর তারিখে মার্কিন যুক্তরাষ্ট্রের জর্জিয়ার আটলান্টার স্টেট ফার্ম এরিনায় অনুষ্ঠিত হবে; যা ২০২২ সালের ডে ১-এর পর এই মাঠে ডাব্লিউডাব্লিউইর প্রথম অনুষ্ঠান ছিল।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হয়েছে।\n\n\n== পটভূমি ==\nব্যাড ব্লাড ১৯৯৭ সালের অক্টোবর মাসে ১৮তম ইন ইয়র হাউজ প্রতি-দর্শনে-পরিশোধ (পিপিভি) হিসেবে অনুষ্ঠিত হয়েছিল। ১৯৯৫ সালের গোড়ার দিকে, প্রতিযোগী ওয়ার্ল্ড চ্যাম্পিয়নশিপ রেসলিং (ডাব্লিউসিডাব্লিউ) দ্বারা তাদের বার্ষিক প্রতি-দর্শনে-পরিশোধ অনুষ্ঠান সংখ্যা বাড়ানোর পদক্ষেপের প্রতিক্রিয়া হিসেবে ডাব্লিউডাব্লিউএফ \"ইন ইয়র হাউজ\" নামে একটি মাসিক ধারাবাহিক প্রতি-দর্শনে-পরিশোধ প্রতিষ্ঠা করেছিল, যা বিগ ফাইভের মধ্যে যেকোন একটি অনুষ্ঠান আয়োজন না হওয়া মাসে আয়োজন করা হয় এবং কম দামে বিক্রি হয়েছিল (বিগ ফাইভের প্রতিটির মূল্য ছিল ২৯.৯৫ মার্কিন ডলার, অন্যদিকে ইন ইয়র হাউজ অনুষ্ঠানগুলোর মূল্য ছিল ১৪.৯৫ মার্কিন ডলার)। ইন ইয়র হাউজের এই কম মূল্য নেটওয়ার্ক টেলিভিশন সেটারডে নাইট'স মেইন ইভেন্টের সম্প্রচারের পতন ও বাতিল এবং হোম ভিডিও রিলিজ থেকে অপর্যাপ্ত আয়ের পর প্রতি-দর্শনে-পরিশোধ বাজার থেকে ডাব্লিউডাব্লিউএফের আয় বাড়ানোর একটি প্রচেষ্টাও ছিল। উপরন্তু, উক্ত সময়ে বিগ ফাইভ তিন ঘন্টা ধরে চলতো, অন্যদিকে ইন ইয়র হাউজের অনুষ্ঠানগুলো শুধুমাত্র দুই ঘন্টা চলতো। ১৯৯৯ সালের ফেব্রুয়ারি মাসে অনুষ্ঠিত সেন্ট ভ্যালেন্টাইন'স ডে ম্যাসাকার: ইন ইয়র হাউজ অনুষ্ঠানের পর ইন ইয়র হাউজ বন্ধ করে দেয়া হয়েছিল, কেননা সংস্থাটি তার মাসিক প্রতি-দর্শনে-পরিশোধের জন্য স্থায়ী নাম সংযোজন করতে সক্ষম হয়েছিল। ৬ বছর পর, ২০০৩ সালে ডাব্লিউডাব্লিউই এক ঘোষণায় জানিয়েছিল যে ব্যাড ব্লাড র ব্র্যান্ডের জন্য একটি বার্ষিক সরাসরি অনুষ্ঠান হিসেবে প্রতি বছরের জুন মাসে অনুষ্ঠিত হবে।\n২০২৪ সালের এই অনুষ্ঠানটি ব্যাড ব্লাড কালানুক্রমিকের চতুর্থ অনুষ্ঠান, যা ৫ই অক্টোবর তারিখে মার্কিন যুক্তরাষ্ট্রের জর্জিয়ার আটলান্টার স্টেট ফার্ম এরিনায় আয়োজন করার জন্য নির্ধারণ করা হবে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হবে।\n\n\n== তথ্যসূত্র =="}