{"pageid": 1185674, "title": "রোহিঙ্গা লিবারেশন পার্টি", "url": "https://bn.wikipedia.org/wiki?curid=1185674", "content": "রোহিঙ্গা লিবারেশন পার্টি (আরএলপি) ছিল মিয়ানমারের রাখাইন রাজ্যের (সাবেক আরাকান, বার্মা) একটি রোহিঙ্গা রাজনৈতিক সংগঠন। এর রোহিঙ্গা লিবারেশন আর্মি নামে একটি সশস্ত্র শাখা ছিল, যার নেতৃত্বে ছিলেন জাফর কাওয়াল নামে একজন প্রাক্তন মুজাহিদিন নেতা।\n\n\n== ইতিহাস ==\n১৫ জুলাই ১৯৭২ সালে, মুজাহিদিন নেতা জাফর কাওয়াল তার নেতৃত্বে বিভিন্ন মুজাহিদিন দলকে একত্রিত করে রোহিঙ্গা লিবারেশন পার্টি প্রতিষ্ঠা করেন। জাফর নিজেকে পার্টির চেয়ারম্যান, আবদুল লতিফকে ভাইস চেয়ারম্যান ও সামরিক বিষয়ক মন্ত্রী হিসেবে এবং মুহাম্মদ জাফর হাবিবকে সেক্রেটারি জেনারেল হিসেবে নিযুক্ত করেন। জাফর হাবিব ইয়াঙ্গুন বিশ্ববিদ্যালয়ের স্নাতক। তাদের শক্তি শুরুতে ২০০ যোদ্ধা থাকলেও ১৯৭৪ সাল নাগাদ ২,৫০০ পর্যন্ত বৃদ্ধি পায়। আরএলপি মূলত বুথিডংয়ের জঙ্গল ভিত্তিক ছিল। ১৯৭৪ সালের জুলাই মাসে তাতমাডো (মিয়ানমারের সামরিক বাহিনী) দ্বারা একটি বিশাল সামরিক অভিযানের পর, জাফর এবং তার বেশিরভাগ লোক সীমান্ত পেরিয়ে বাংলাদেশে পালিয়ে যায়।\n\n\n== আরও দেখুন ==\nরোহিঙ্গা সলিডারিটি অরগানাইজেশন\n\n\n== তথ্যসূত্র =="}