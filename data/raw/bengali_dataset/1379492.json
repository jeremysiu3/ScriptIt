{"pageid": 1379492, "title": "বিএসএস (ব্যান্ড)", "url": "https://bn.wikipedia.org/wiki?curid=1379492", "content": "বিএসএস (কোরীয়: 부석순 বুসোকসুন বা সেভেন্টিন বিএসএস নামেও পরিচিত) দক্ষিণ কোরিয়ার বয় ব্যান্ড সেভেনটিনের প্রথম সাব-ইউনিট। ২০১৮ সালে গঠিত গ্রুপটি তিনজন সদস্য নিয়ে গঠিত। তারা হলেন - ডিকে, হোশি এবং সিউংকোয়ান।\n\n\n== নাম ==\nবিএসএস হল বুসোকসুন এর একটি সংক্ষিপ্ত রূপ, যেটি ব্যান্ড সদস্যদের প্রত্যেকের নামের একটি শব্দাংশ নিয়ে গঠিত: বু সিউংকোয়ান থেকে \"বু\", লি সোকমিন (ডিকে) থেকে \"সোক\", এবং কোয়ান সুন-ইয়াং (হোশি) থেকে \"সুন\"। সেভেন্টিনে তাদের আনুষ্ঠানিক আত্মপ্রকাশের আগে সদস্যদের প্রশিক্ষণের সময় ভক্তরা এ নামটি তৈরি করেছিল।\n\n\n== কর্মজীবন ==\n\n\n=== ২০১৮: গঠন এবং আত্মপ্রকাশ ===\n২০১৮ সালের ২রা ফেব্রুয়ারী ডিকে, হোশি এবং সিউংকোয়ান যৌথভাবে সেভেনটিন ২য় ফ্যান মিটিং <সেভেনটিন ইন ক্যারেট ল্যান্ড> এ অপ্রকাশিত গান \"জাস্ট ডু ইট\" প্রথমবার পরিবেশন করেছিল। যদিও প্রাথমিকভাবে ইভেন্টে এটি বিশেষ এককালীন পারফরম্যান্স হিসাবে পরিকল্পনা করা হয়েছিল, তবে ভক্তদের থেকে গানটির অপ্রত্যাশিত ইতিবাচক অভ্যর্থনা সেভেন্টিনের প্রথম সাব-ইউনিট, বিএসএস গঠনের জন্য উদ্বুদ্ধ করে। ফলস্বরূপ আনুষ্ঠানিকভাবে \"জাস্ট ডু ইট\" একটি ডিজিটাল একক হিসাবে প্রকাশ করে ব্যান্ডটি  ২০১৮ সালের ২১শে মার্চ আত্মপ্রকাশ করে।\n\n\n=== ২০১৯-বর্তমান: হায়াটাস এবং সেকেন্ড উইন্ড ===\nতাদের আত্মপ্রকাশের প্রায় পাঁচ বছর পর বিএসএস ২০২৩ সালের ৭ই জানুয়ারী তাদের প্রথম প্রত্যাবর্তনের ঘোষণা দেয়। তারা লি ইয়ং-জির সাথে তার প্রধান একক \"ফাইটিং\" এর মিউজিক ভিডিওর পাশাপাশি তাদের প্রথম একক অ্যালবাম সেকেন্ড উইন্ড ৬ই ফেব্রুয়ারী ২০২৩-এ প্রকাশ করে। অ্যালবামটিতে , \"লাঞ্চ\" এবং \"৭পিএম\" নামে আরও দুটি ট্র্যাক রয়েছে। ৭পিএম এ তারা নরওয়েজিয়ান শিল্পী পেডার ইলিয়াস এর সাথে কাজ করেন। প্রকাশের প্রথম দিনে সেকেন্ড উইন্ড অ্যালবাম  ৪৭৮,০০০-এর বেশি কপি বিক্রি করে, যা কোনো কে-পপ ব্যান্ড সাব-ইউনিট দ্বারা প্রকাশিত অ্যালবামের প্রথম-সপ্তাহের বিক্রির সমস্ত রেকর্ড ভেঙে দেয়। প্রথম সপ্তাহ শেষে অ্যালবামটির মোট ৬১০,১৮৯ কপি বিক্রি হয়।\n২০২৩ সালের ১৫ই ফেব্রুয়ারী বিএসএস তাদের প্রথম মিউজিক শো এমবিসি এম এ \"ফাইটিং\" এর সাথেশো চ্যাম্পিয়ন  জয়লাভ করে। তারপর তারা এম কাউন্টডাউন, মিউজিক ব্যাঙ্ক, শো!, মিউজিক কোর এবং ইনকিগায়োতেও জয়লাভ করে।\n\n\n== সদস্যরা ==\nডিকে / ডোকিওম (도겸)- দলনেতা\nহোশি (호시)\nসিউংকোয়ান (승관)\n\n\n== ডিসকোগ্রাফি ==\n\n\n=== একক অ্যালবাম ===\n\n\n=== একক ===\n\n\n=== চার্টের অন্যান্য গানসমূহ ===\n\n\n== পুরস্কার এবং মনোনয়ন ==\n\n\n== তথ্যসূত্র =="}