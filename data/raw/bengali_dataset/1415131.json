{"pageid": 1415131, "title": "সঠিক বিজ্ঞান", "url": "https://bn.wikipedia.org/wiki?curid=1415131", "content": "সঠিক বিজ্ঞান, প্রকৃত বিজ্ঞান অথবা পরিমাণগত বিজ্ঞান বা কদাচিৎ প্রকৃত গাণিতিক বিজ্ঞান, বলতে সে সকল বিজ্ঞানকে বোঝানো হয় যেখানে \"ফলাফলসমূহ তাদের চুড়ান্ত সঠিকতার ব্যাপারে দায়বদ্ধ\"।  সঠিক বিজ্ঞানের উদাহরণ হলো গণিত, আলোকবিজ্ঞান, জ্যোতির্বিদ্যা, এবং পদার্থবিদ্যা, যেগুলোকে দেকার্তে, লাইবনিৎস এবং কান্ট থেকে শুরু করে যৌক্তিক ইতিবাদীগণ যৌক্তিক এবং বস্তুগত জ্ঞান হিসেবে বিবেচনা করেছেন। প্রাচীন বিভিন্ন সংস্কৃতিতেই এসকল বিজ্ঞানের চর্চা হয়েছে, এবং আধুনিক কালেও হচ্ছে। গণিতের সাথে একসূত্রেগাঁথা এসব বিজ্ঞানের বিশেষত্ব হলো পরিমাণগত রাশিমালা, নিখুঁত ভবিষ্যদ্বাণী, এবং/অথবা অণুকল্প যাচাইয়ের জন্য কঠিন পদ্ধতির পরীক্ষানিরীক্ষা, যাতে পরিমাপযোগ্য ভবিষ্যদ্বাণী এবং পরিমাপসংক্রান্ত বিষয়গুলো অন্তর্ভুক্ত থাকে।\nপরিমাণগত প্রকৃত বিজ্ঞান এবং কারণ অনুসন্ধানী বিজ্ঞানের মধ্যকার পার্থক্য প্রতিষ্ঠিত হয় অ্যারিস্টটলের হাত ধরে, যিনি গণিতকে প্রাকৃতিক দর্শন থেকে পৃথক করেন এবং সঠিক বিজ্ঞানগুলোকে \"গণিতের শাখা হিসেবে বেশি যৌক্তিক\" বলে মনে করতেন। থমাস আকুইনাস এই পার্থক্যটি ব্যবহার করে বলেছিলেন, জ্যোতির্বিদ্যা গাণিতিক যুক্তি দ্বারা পৃথিবীর গোলাকার আকৃতি ব্যাখ্যা করে, যেখানে পদার্থবিজ্ঞান ব্যবহার করে বস্তুগত কার্যকারণ। ১৭ শতকের বৈজ্ঞানিক বিপ্লব পর্যন্ত এই পার্থক্যটি ব্যাপকভাবে গৃহীত হলেও সর্বজনীনভাবে গৃহীত হয়নি। এডওয়ার্ড গ্রান্ট প্রস্তাব করেন, নতুন বিজ্ঞানের দিকে পরিচালনাকারী একটি মৌলিক পরিবর্তন ছিল সঠিক বিজ্ঞান এবং (কেপলার, নিউটন এবং অন্যান্যদের দ্বারা) পদার্থবিজ্ঞানের একীকরণ, যার ফলে বিজ্ঞানে প্রাকৃতিক ঘটনার পেছনের ভৌত কারণগুলোর পরিমাণগত অনুসন্ধানের সূত্রপাত ঘটেছে।\nভাষাতত্ত্ব এবং তুলনামূলক ভাষাবিজ্ঞানকেও সঠিক বিজ্ঞান হিসাবে বিবেচনা করা হয়েছে, বিশেষ করে বেঞ্জামিন হোর্ফের দ্বারা।\n\n\n== সঠিক বিজ্ঞানসমূহ ==\nগণিত\nপদার্থবিজ্ঞান\nজ্যোতির্বিদ্যা\nরসায়ন\n\n\n== যা সঠিক বিজ্ঞান নয় ==\nজীববিজ্ঞান\nনৃতত্ত্ব\nসমাজবিজ্ঞান\nরাষ্ট্রবিজ্ঞান\n\n\n== আরও দেখুন ==\n\nকঠিন এবং কোমল বিজ্ঞান\nমৌলিক বিজ্ঞান\nসীমানির্ধারণী সমস্যা\n\n\n== তথ্যসূত্র =="}