{"pageid": 1339029, "title": "অয়নিকা পল", "url": "https://bn.wikipedia.org/wiki?curid=1339029", "content": "অয়নিকা পল (জন্ম ২৩শে সেপ্টেম্বর ১৯৯২) হলেন একজন ভারতীয় শুটার যিনি ১০ মিটার এয়ার রাইফেল ইভেন্টে প্রতিদ্বন্দ্বিতা করেন। তিনি গ্লাসগোতে ২০১৪ সালের কমনওয়েলথ গেমসে রৌপ্য পদক জিতেছিলেন।\n২০১৬ সালের রিও অলিম্পিকে ভারতের প্রতিনিধিত্ব করার জন্য এনআরএআই-এর নির্বাচন কমিটি অয়নিকা পলকে নির্বাচিত করেছিল। সেখানে তিনি ৫১ জন প্রতিযোগীর মধ্যে যোগ্যতা রাউন্ডে ৪৭ তম স্থানে শেষ করেছিলেন।\n\n\n== প্রাথমিক জীবন ==\nতিনি ভারতের মুম্বইতে ১৯৯২ সালের সেপ্টেম্বরে জন্মগ্রহণ করেন। তিনি অসীম পল এবং অপর্ণা পলের কন্যা, তাঁর বাবা একজন রেলওয়ে কর্মচারী। তিনি মুম্বইয়ের চেম্বুরের স্বামী বিবেকানন্দ উচ্চ বিদ্যালয়ে পড়াশোনা করেছেন।মুম্বই বিশ্ববিদ্যালয়ের অধিভুক্ত পিল্লাই'স ইনস্টিটিউট অফ ইনফরমেশন টেকনোলজি ইঞ্জিনিয়ারিং, মিডিয়া স্টাডিজ অ্যান্ড রিসার্চ থেকে থেকে তিনি প্রকৌশলে স্নাতক ডিগ্রি নিয়ে পাস করেছেন - এবং ইলেকট্রনিক্স ইঞ্জিনিয়ারিংয়ে স্নাতকোত্তর সম্পন্ন করেছেন। অয়নিকা পল একসময় একজন চমৎকার সাঁতারু ছিলেন কিন্তু ধীরে ধীরে রাইফেল শ্যুটিংয়ে তাঁর আগ্রহ বেড়ে যায়। তিনি এর আগে ২০১৪ সালে, স্লোভেনিয়ায় আইএসএসএফ বিশ্বকাপে ব্রোঞ্জ জিতেছিলেন।\nতিনি ভারতের ন্যাশনাল রাইফেল অ্যাসোসিয়েশনের সদস্য।\n\n\n== প্রাথমিক প্রশিক্ষণ ==\nতিনি প্রাথমিকভাবে একজন সাঁতার চ্যাম্পিয়ন হিসাবে শুরু করেছিলেন, তাঁর বাবার কাছে তিনি প্রশিক্ষণ পেয়েছিলেন। কিন্তু, যখন তিনি ২০০৪ সালে এথেন্স অলিম্পিকে রাজ্যবর্ধন সিং রাঠোড়কে ভারতের হয়ে রৌপ্য পদক জিততে দেখেছিলেন, তারপরে ২০০৬ সালে, তাঁর আগ্রহ শ্যুটিংয়ের দিকে ঘুরে যায়।\nতাঁর প্রথম রাইফেলটি ছিল আমদানি করা একটি ফেইনওয়ার্কভ্যান, যার দাম  ১.২ লক্ষ টাকা। এটি তাঁর বাবা ঋণ করে এনে দিয়েছিলেন এবং এইভাবে শ্যুটিংয়ে তাঁর যাত্রা শুরু হয়েছিল।\nতিনি পুনেতে তাঁর সাপ্তাহিক অনুশীলন করতেন, যেখানে আরও ভাল প্রশিক্ষণের সুবিধা ছিল। তবে তাঁকে তাঁর লক্ষ্য অর্জনের জন্য পড়াশোনা এবং শ্যুটিং অনুশীলনের মধ্যে টানাপোড়েন করতে হয়েছিল।\n\n\n== কর্মজীবন ==\n২০০৭- জার্মানির সুহলে আন্তর্জাতিক জুনিয়র প্রতিযোগিতায় তিনি তাঁর প্রথম পদক, ডাবল সোনা জিতেছিলেন।\n২০০৮- মিউনিখে আন্তর্জাতিক জুনিয়র শুটিং প্রতিযোগিতায় প্রাপ্ত একটি স্বর্ণপদক আন্তর্জাতিক ক্ষেত্রে তাঁর পথ প্রশস্ত করেছিল এবং তাঁকে প্রচারের আলোয় নিয়ে এসেছিল।\n২০১১- তিনি কুয়েতে এশিয়ান জুনিয়র চ্যাম্পিয়নশিপে ব্রোঞ্জ পদক জিতেছিলেন এবং তৃতীয় স্থানে ছিলেন।\n২০১২- তিনি ২০১২ সালে এশিয়ান এয়ারগান চ্যাম্পিয়নশিপে মহিলাদের ১০ মিটার এয়ার রাইফেলে ব্রোঞ্জ পদক জিতেছিলেন।\n২০১৪- স্কটল্যান্ডের গ্লাসগোতে অনুষ্ঠিত কমনওয়েলথ গেমসে রৌপ্য পদক জয়ের পাশাপাশি তিনি ২০১৪ এশিয়ান গেমসে মহিলাদের ১০-মিটার এয়ার রাইফেল ইভেন্টে সপ্তম স্থান অধিকার করেন।\n২০১৫- তিনি জাতীয় গেমসে মহারাষ্ট্রের প্রতিনিধিত্ব করেন এবং কেরালায় অনুষ্ঠিত জাতীয় গেমসে রৌপ্য পদক জিতেছিলেন।\n২০১৬- তিনি নতুন দিল্লিতে এশিয়া অলিম্পিক যোগ্যতা প্রতিযোগিতায় রৌপ্য পদক জিতেছিলেন এবং এর ফলে রিও অলিম্পিকে শ্যুটিং প্রতিযোগিতায় যোগ্যতা অর্জন করেছিলেন, কিন্তু তিনি অলিম্পিকে বেশি দূর এগোতে পারেন নি। তিনি রিও অলিম্পিকের জন্য অলিম্পিক গোল্ড কোয়েস্ট নামক এনজিও দ্বারা সমর্থিত ছিলেন।\n২০১৪- পিল্লাই ইনস্টিটিউট অফ ইনফরমেশন টেকনোলজি ইঞ্জিনিয়ারিং, মিডিয়া স্টাডিজ অ্যান্ড রিসার্চ, নিউ পানভেল থেকে ইলেকট্রনিক্স ইঞ্জিনিয়ারিংয়ে স্নাতক।\n২০১৮- মুম্বই ইউনিভার্সিটি থেকে ইমেজ প্রসেসিংয়ে বিশেষজ্ঞ ইলেকট্রনিক্স ইঞ্জিনিয়ারিংয়ে স্নাতকোত্তর। কম্পিউটার ভিশন ব্যবহার করে রিয়েল টাইম অ্যাডাপটিভ টার্গেট ট্র্যাকিং-এ কাজ করার পর, তাঁর লেখা জার্নাল অফ ইলেকট্রনিক ডিজাইন ইঞ্জিনিয়ারিং-এ প্রকাশিত হয়েছিল।\n\n\n== প্রশংসা ==\nতিনি মহারাষ্ট্র সরকারের শিব ছত্রপতি পুরস্কারের প্রাপক।\n\n\n== আইএসএসএফ ওয়ার্ল্ড মেডেল ট্যালি ==\n\n\n== তথ্যসূত্র ==\n\n\n== বহিঃসংযোগ ==\nআন্তর্জাতিক শুটিং ক্রীড়া ফেডারেশনে অয়নিকা পল    (ইংরেজি)\nঅলিম্পিক.কমে অয়নিকা পল (ইংরেজি)  \nঅলিম্পিডিয়ায় অয়নিকা পল (ইংরেজি) \nকমনওয়েলথ গেমস ফেডারেশনে - অয়নিকা পল  \nটেমপ্লেট:২০১৪ কমনওয়েলথ গেমস প্রোফাইল"}