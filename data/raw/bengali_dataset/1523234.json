{"pageid": 1523234, "title": "বেটি জিন্দাবাদ বেকারি", "url": "https://bn.wikipedia.org/wiki?curid=1523234", "content": "বেটি জিন্দাবাদ বেকারি ২০১৭ সালে ভারতের ছত্তিশগড়ের যশপুর জেলায় প্রতিষ্ঠিত হয়েছিল। এখানে মানব পাচারের শিকার ব্যক্তিদের কাজে নিয়োগ করা হয় এবং এই সংস্থা ২০১৭ সালের নারী শক্তি পুরস্কার জিতেছে।\n\n\n== ইতিহাস ==\n২০১৭ সালে ছত্তিশগড়ের যশপুর জেলার কানসাবেল গ্রামে বেটি জিন্দাবাদ বেকারি প্রতিষ্ঠিত হয়েছিল। এখানে মানব পাচার থেকে বেঁচে যাওয়া ব্যক্তিদের নিয়োগ করা হয়। একজন জেলা কালেক্টর এর প্রতিষ্ঠা করেছেন, এটি গ্রামের একমাত্র বেকারি। এখানে কেক এবং কুকিজ বিক্রি হয়। ১৫ থেকে ২২ বছর বয়সী কর্মচারীরা পুনের বিজ্ঞান আশ্রমে প্রশিক্ষণ গ্রহণ করেছেন এবং তারপর জেলা ব্যবসায়িক উদ্যোগ ও নারী ও শিশু উন্নয়ন বিভাগের ঋণ নিয়ে বেকারিটি খুলেছেন। ২০১৮ সালের মধ্যে বেকারিটি দৈনিক লাভের মুখ দেখে এবং দশজন কর্মচারী প্রতি মাসে ৮৮০০ টাকা পেয়ে তাঁদের প্রাথমিক খরচা মিটিয়েছেন। অন্যান্য খরচের মধ্যে রয়েছে যথাক্রমে ৪০০০ টাকা ভাড়া এবং ৫২০০ টাকা বিদ্যুৎ বিল।\nপ্রকল্পের স্বীকৃতিস্বরূপ, বেকারির শ্রমিকরা ভারতের রাষ্ট্রপতি রামনাথ কোবিন্দের কাছ থেকে ২০১৭ সালের নারী শক্তি পুরস্কার পেয়েছেন। পুরস্কারের সাথে ছিল ১০০,০০০ টাকার অর্থমূল্য। এই বেকারিটি ভারত জুড়ে পরিচালিত বেশ কয়েকটি প্রকল্পের মধ্যে একটি, যাদের লক্ষ্য হল সেইসব লোকদের সাহায্য করা যাঁদের অন্যথায় কর্মসংস্থান খুঁজে পাওয়া কঠিন হবে।\n\n\n== তথ্যসূত্র =="}