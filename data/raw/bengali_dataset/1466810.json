{"pageid": 1466810, "title": "মো. মাইনুল হাসান", "url": "https://bn.wikipedia.org/wiki?curid=1466810", "content": "মো. মাইনুল হাসান বাংলাদেশ পুলিশের একজন কর্মকর্তা। তিনি বর্তমানে টুরিস্ট পুলিশের প্রধান হিসেবে দায়িত্বরত আছেন। তিনি ঢাকা মেট্রোপলিটন পুলিশের ৩৭তম কমিশনার হিসেবে দায়িত্ব পালন করেছেন। এর আগে তিনি পুলিশের অপরাধ তদন্ত বিভাগে (সিআইডি) দায়িত্ব পালন করছিলেন।\n\n\n== কর্মজীবন ==\n১৭তম বিসিএসের মাধ্যমে তিনি বাংলাদেশ পুলিশের সহকারী পুলিশ সুপার হন।\nতিনি এসএসএফ-এ সহকারী পরিচালক, নরসিংদীর অতিরিক্ত পুলিশ সুপার, এডিসি (ট্রাফিক ডিএমপি) হিসেবে দায়িত্ব পালন করেন। পুলিশ সুপার হিসেবে তিনি এসএস (এসবি) দায়িত্ব পালন করেন। তিনি ডেপুটি কমিশনার ডিবি, ডিসিপ্লিন, এমটি, ট্রাফিক হিসেবে ঢাকা মেট্রোপলিটন পুলিশ, ঢাকায় কাজ করেছেন। অতিরিক্ত উপ-মহাপরিদর্শক হিসেবে তিনি অতিরিক্ত পুলিশ কমিশনার চট্টগ্রাম মেট্রোপলিটন পুলিশ হিসেবেও দায়িত্ব পালন করেছেন। অতিরিক্ত পুলিশ কমিশনার, সিলেট মেট্রোপলিটন পুলিশ (এসএমপি)। পরে তিনি অতিরিক্ত ডিআইজি হিসেবে পুলিশ ব্যুরো অব ইনভেস্টিগেশন (পিবিআই) সদর দপ্তর, ঢাকায় দায়িত্ব পালন করেন। ডিআইজি পদে উন্নীত হওয়ার পর তিনি সিআইডি সদর দফতর, ঢাকায় দায়িত্ব পালন করেন।\n\n\n== শিক্ষা ==\nতিনি চট্টগ্রাম বিশ্ববিদ্যালয় থেকে পদার্থবিদ্যায় স্নাতকোত্তর ডিগ্রি অর্জন করেন। এছাড়াও তিনি সাউথইস্ট ইউনিভার্সিটি থেকে এলএলবি, এলএলএম করেছেন। \n\n\n== ব্যক্তিগত জীবন ==\nতিনি বিবাহিত এবং দুই পুত্রের পিতা।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মো. মাইনুল হাসান সম্পর্কিত মিডিয়া দেখুন।"}