{"pageid": 1067948, "title": "দয়া সান্দাগিরি", "url": "https://bn.wikipedia.org/wiki?curid=1067948", "content": "অ্যাডমিরাল দয়া ডব্লিউ. কে. সান্দাগিরি শ্রীলঙ্কা নৌবাহিনীর ১৪তম কমান্ডার ছিলেন। তিনি ভেয়ানগোদাতে জন্মগ্রহণ করেন এবং ভেয়ানগোদার সেন্ট ম্যারি মহাবিদ্যালয় এবং কেগাল্লের কেগালু বিদ্যালয়তে পড়াশোনা করেন। ১৯৬৬ সালের ১৪ নভেম্বর দয়া তৎকালীন সিলন নেভিতে ক্যাডেট হিসেবে যোগদান করেন, তিনি নেভাল অ্যান্ড ম্যারিটাইম একাডেমীতে যোগ দান করা প্রথম ক্যাডেট ব্যাচের একজন। ১৯৬৯ সালের ১ জুলাই তিনি মিডশিপম্যান হন এবং ১৯৭২ সালের ১ জুলাই এক্সিকিউটিভ শাখায় সাব লেফটেন্যান্ট হিসেবে কমিশন প্রাপ্ত হন।\nনৌবাহিনীর কমান্ডার হিসেবে ভাইস অ্যাডমিরাল পদবীতে তিনি মোট চার বছর আট মাস ছিলেন। নৌবাহিনীর কমান্ডার থেকে তিনি চীফ অব ডিফেন্স স্টাফের দায়িত্ব পান এবং তাকে পূর্ণ অ্যাডমিরাল পদে পদোন্নতি দেওয়া হয়। তিনি ২০০৫ সালের ১২ জুন নৌবাহিনী থেকে অবসর প্রাপ্ত হন। তিনি ২০০৬ সালে জেনারেল স্যার জন কোটলেওয়ালা প্রতিরক্ষা বিশ্ববিদ্যালয়ের ভাইস চ্যান্সেলর হয়েছিলেন নৌবাহিনী থেকে অবসরের পরে।\n\n\n== তথ্যসূত্র =="}