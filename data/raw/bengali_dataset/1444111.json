{"pageid": 1444111, "title": "লেসলি হ্যাজেলটন", "url": "https://bn.wikipedia.org/wiki?curid=1444111", "content": "লেসলি অ্যাডেল হ্যাজেলটন (সেপ্টেম্বর ২০, ১৯৪৫ - ২৯ এপ্রিল, ২০২৪) একজন ব্রিটিশ-আমেরিকান লেখক এবং সাংবাদিক ছিলেন। বার্কশায়ারের রেডিং-এ তার জন্ম, ১৯৭৯ সালে মার্কিন যুক্তরাষ্ট্রে চলে গিয়ে স্থায়ীভাবে বসবাস করার পূর্বে তিনি ইসরায়েলে একজন সংবাদদাতা হিসাবে তার কর্মজীবন শুরু করেন। তিনি যানবাহন, ইতিহাস,রাজনীতি এবং ধর্মসহ বিভিন্ন বিষয়ে লিখতেন। টাইম, দ্য জেরুজালেম পোস্ট এবং দ্য নিউ ইয়র্ক টাইমসের জন্যও তিনি লেখালেখি করেছেন এবং তার রচনাভাণ্ডারে রয়েছে বেশ কয়েকটি বই।\n\n\n== পরিচয় এবং শিক্ষা ==\nলেসলি অ্যাডেল হ্যাজেলটন ১৯৪৫ সালে ইংল্যান্ডের বার্কশায়ারের রেডিং-এর একটি অর্থোডক্স ইহুদি পরিবারে জন্মগ্রহণ করেন। তিনি মনোবিজ্ঞানে দুটি ডিগ্রি লাভ করেন (বিএ, ম্যানচেস্টার ইউনিভার্সিটি, এমএ হিব্রু ইউনিভার্সিটি অব জেরুজালেম)।\n\n\n== কর্মজীবন ==\nহ্যাজেলটন ১৯৬৬ থেকে ১৯৭৯ সাল পর্যন্ত জেরুজালেমে এবং ১৯৭৯ থেকে ১৯৯২ সাল পর্যন্ত নিউইয়র্ক সিটিতে ছিলেন। পরে তিনি মার্কিন নাগরিক হন। তিনি জেরুজালেম থেকে টাইম এবং দ্য জেরুজালেম পোস্টের জন্য সাংবাদিকতা করেছেন এবং দ্য নিউ ইয়র্ক টাইমস, দ্য নিউ ইয়র্ক রিভিউ অফ বুকস, হার্পারস, দ্য নেশন এবং দ্য নিউ রিপাবলিক সহ অসংখ্য প্রকাশনায় মধ্যপ্রাচ্য নিয়ে লিখেছেন। তিনি ডেট্রয়েট ফ্রি প্রেসের জন্য যানবাহন সম্পর্কে লিখেছেন। \nহ্যাজেলটন নিজের পরিচয়ে বলেন, তিনি \"একজন ইহুদি - একসময় র‍্যাবাই হওয়ার কথা ভাবা প্রাক্তন কনভেন্ট স্কুল ছাত্রী যার স্বপ্ন ছিল সন্ন্যাসিনী হওয়া; এবং একজন অজ্ঞেয়বাদী - যিনি ধর্মীয় রহস্যের গভীর অনুভূতিকে ধারণ করেন যদিও সংগঠিত ধর্মের সাথে তার কোন সম্পর্ক নেই\"। তিনি বলতেন, \"সবকিছুই হেঁয়ালি (প্যারাডক্স)\" এবং \"এক-মাত্রিক চিন্তা করাটাই বিপদ\"। \n২০১০ এর এপ্রিলে, তিনি দ্য অ্যাক্সিডেন্টাল থিওলজিস্ট চালু করেন। এটি একটি ব্লগ যা তার ভাষায় \"ধর্ম, রাজনীতি এবং অস্তিত্বের উপর একটি অজ্ঞেয়বাদী দৃষ্টিকোণ\"।  ২০১১ এর সেপ্টেম্বরে, তিনি সাহিত্যে দ্য স্ট্রেঞ্জার'স জিনিয়াস অ্যাওয়ার্ড পান এবং ২০১২ সালের শরৎকালে টাউন হল সিয়াটলের উদ্বোধনী স্কলার-ইন-রেসিডেন্স ছিলেন। তিনি একাধিক প্রধান ধর্মের চিত্র সম্পর্কে বই লিখেছেন।\nতার শেষ বই, অ্যাগনস্টিক: আ স্পিরিটেড ম্যানিফেস্টো, ছিল পাবলিশার্স উইকলি মনোনীত ২০১৬ সালের বসন্তের সবচেয়ে প্রত্যাশিত প্রকাশনা। দ্য নিউ ইয়র্ক টাইমস এটিকে \"অত্যাবশ্যক এবং ঝামেলা জনক\" এবং \"বিস্তৃত... তবু আমাদের মানুষের দৈনন্দিন জীবনে ঘনিষ্ঠভাবে জড়িত রচনা\" বলে প্রশংসা করে।\n\n\n== ব্যক্তিগত জীবন এবং মৃত্যু ==\n১৯৯২ সালে, হ্যাজেলটন সিয়াটলে চলে আসেন, যেখানে তিনি একটি ভাসমান বাড়িতে থাকতেন। তার প্রান্তিক কিডনি ক্যান্সার ধরা পড়ে। তিনি চিকিৎসা না গ্রহণের অধিকার গ্রহণ করেন এবং ২৯ এপ্রিল, ২০২৪-এ ৭৮ বছর বয়সে তার বাড়িতে সহায়তার মাধ্যমে আত্মহত্যায় মারা যান।\n\n\n== বই ==\nধর্ম এবং রাজনীতি সম্পর্কে:\n\nঅ্যাগনস্টিক: আ স্পিরিটেড ম্যানিফেস্টো  ২০১৬ (নিউ ইয়র্ক টাইমস এডিটরস চয়েস)\nদ্য ফার্স্ট মুসলিম: দ্য স্টোরি অব মুহাম্মাদ (২০১৩)  (নিউ ইয়র্ক টাইমস এডিটরস চয়েস)\nআফটার দ্য প্রফেট: দ্য এপিক স্টোরি অব দ্য হিরো স্প্লিট (২০০৯)  (বিজয়ী: 2010 PEN-USA বুক অ্যাওয়ার্ড।) \nইজেবেল: দ্য আনটোল্ড স্টোরি অব দ্য বাইবেলস হারলট কুইন (২০০৭)  (বিজয়ী: ২০০৮ ওয়াশিংটন বুক অ্যাওয়ার্ড।)\nমেরি: অ্যা ফ্লেশ-অ্যান্ড-ব্লাড বায়োগ্রাফি (২০০৪) (বিজয়ী: ২০০৫ ওয়াশিংটন বুক অ্যাওয়ার্ড।)\nজেরুজালেম, জেরুজালেম: আ মেমোয়ার অব ওয়ার অ্যান্ড পিস, প্যাশন অ্যান্ড পলিটিক্স  (বিজয়ী: ১৯৮৭ আমেরিকান ইহুদি কমিটি/প্রেজেন্ট টেনস বুক অ্যাওয়ার্ড)।\nহোয়্যার মাউন্টেইনস রোর: আ পারসনাল রিপোর্ট ফ্রম দ্য সিনাই\nইসরায়েলি উইমেন: দ্য রিয়্যালিটি বিহাইন্ড দ্য মিথ\nতার অন্যান্য বইয়ের মধ্যে রয়েছে:\n\nইংল্যান্ড, ব্লাডি ইংল্যান্ড: অ্যান এক্সপ্যাট্রিয়েটস রিটার্ন\nকনফেশনস অব আ ফাস্ট উওম্যান (১৯৮৬) \nড্রাইভিং টু ডেট্রয়েট: অ্যান অটোমোটিভ ওডিসি\n\n\n== তথ্যসূত্র ==\n\n\n== বহিঃসংযোগ ==\nহু ইজ দ্য এটি? দ্য অ্যাক্সিডেন্টাল থিওলজিস্ট\nলেসলি হ্যাজেলটন at TED\nদ্য ডাউট এসেনশিয়াল টু ফেইথ\nঅন রিডিং দ্য কোরান"}