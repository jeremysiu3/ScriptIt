{"pageid": 1450158, "title": "বিলি গিলমোর", "url": "https://bn.wikipedia.org/wiki?curid=1450158", "content": "বিলি ক্লিফোর্ড গিলমোর (ইংরেজি: Billy Gilmour; জন্ম: ১১ জুন ২০০১; বিলি গিলমোর নামে সুপরিচিত) হলেন একজন স্কটল্যান্ডীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ব্রাইটন অ্যান্ড হোভ আলবিয়ন এবং স্কটল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৫ সালে, গিলমোর স্কটল্যান্ড অনূর্ধ্ব-১৫ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। প্রায় ছয় বছর যাবত স্কটল্যান্ডের বয়সভিত্তিক দলের হয়ে খেলার পর, তিনি ২০২১ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ২৫ ম্যাচে ১টি গোল করেছেন।\n\n\n== প্রারম্ভিক জীবন ==\nবিলি ক্লিফোর্ড গিলমোর ২০০১ সালের ১১ই জুন তারিখে স্কটল্যান্ডের নর্থ আয়ারশায়ারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nগিলমোর স্কটল্যান্ড অনূর্ধ্ব-১৫, স্কটল্যান্ড অনূর্ধ্ব-১৬, স্কটল্যান্ড অনূর্ধ্ব-১৭, স্কটল্যান্ড অনূর্ধ্ব-১৯ এবং স্কটল্যান্ড অনূর্ধ্ব-২১ দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০১৫ সালে তিনি স্কটল্যান্ড অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৬ বছরে ২৮ ম্যাচে অংশগ্রহণ করে ৬টি গোল করেছেন।\n২০২১ সালের ২রা জুন তারিখে, ১৯ বছর, ১১ মাস ও ২২ দিন বয়সে, ডান পায়ে ফুটবল খেলায় পারদর্শী গিলমোর নেদারল্যান্ডসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। উক্ত ম্যাচের ৮১তম মিনিটে মধ্যমাঠের খেলোয়াড় ডেভিড টার্নবুলের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৩ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি নেদারল্যান্ডস ২–২ গোলের ব্যবধানে জয়লাভ করেছিল। স্কটল্যান্ডের হয়ে অভিষেকের বছরে গিলমোর সর্বমোট ১০ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৪ মাস ও ১৫ দিন পর, স্কটল্যান্ডের জার্সি গায়ে প্রথম গোলটি করেছেন; ২০২৩ সালের ১৭ই অক্টোবর তারিখে, ফ্রান্সের বিরুদ্ধে ম্যাচের ১১তম মিনিটে স্কটল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবিলি গিলমোর – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বিলি গিলমোর  (ইংরেজি)  \nসকারবেসে বিলি গিলমোর (ইংরেজি) \nবিডিফুটবলে বিলি গিলমোর  (ইংরেজি)  \nইইউ-ফুটবলে বিলি গিলমোর (ইংরেজি) \nট্রান্সফারমার্কেটে বিলি গিলমোর (ইংরেজি) \nওয়ার্ল্ডফুটবল.নেটে বিলি গিলমোর (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে বিলি গিলমোর (ইংরেজি)"}