{"pageid": 1145565, "title": "ব্রুস প্রভাব", "url": "https://bn.wikipedia.org/wiki?curid=1145565", "content": "ব্রুস ইফেক্ট   হল অপরিচিত পুরুষের গন্ধের সংস্পর্শে আসার পর মহিলা ইঁদুরদের গর্ভধারণ বন্ধ করার প্রবণতা।  হিল্ডা এম. ব্রুস ১৯৫৯ সালে এ প্রভাবটি প্রথম লক্ষ্য করেছিলেন,  যা পরবর্তীতে পরীক্ষাগার এর ইঁদুরের (Mus musculus) উপর পরীক্ষা করে দেখা হয়েছে।  ইঁদুরের ক্ষেত্রে, গর্ভে ভ্রূণ প্রতিস্থাপনের পূর্বেই (ইমপ্ল্যান্টেশন) গর্ভাবস্থা বন্ধ হয়ে যায়, তবে অন্যান্য প্রজাতিতে এমনকি দেরীতেও গর্ভাবস্থায় বাধা সৃষ্টি হতে পারে।\nহরিণ-ইঁদুর, কলার লেমিংস, নামক ইঁদুরের প্রজাতিতে  এ ব্রুস প্রভাব পরিলক্ষিত হয়েছে।\n\n\n== আবিষ্কার ==\n১৯৫৯ সালে প্রকাশিত একটি গবেষণাপত্র অনুযায়ী, লন্ডনের ন্যাশনাল ইনস্টিটিউট ফর মেডিক্যাল রিসার্চের প্রাণীবিজ্ঞানী হিলডা ব্রুস গর্ভবতী ইঁদুরকে এমন কিছু পুরুষ ইঁদুরের সাথে রেখেছিলেন যেগুলি  গর্ভবতী ইঁদুরটির ভ্রূণের পিতা ছিল না। ফলস্বরূপ, গর্ভপাতের হার বৃদ্ধি পায়, তারপরে নারী ইঁদুরটির সাথে নতুন পুরুষ ইঁদুরেরর মিলন হয়। গর্ভবতী ইঁদুরগুলিকে যখন খোঁজাকৃত পুরুষ ইদুর বা কিশোর পুরুষ ইঁদুরের সাথে রাখা হয়েছে তখন গর্ভপাতের ঘটনার হারের বৃদ্ধি ঘটেনি। \n\n\n== আরও দেখুন ==\nকুলিজ প্রভাব\nলি-বুট প্রভাব\nভ্যানডেনবার্গ প্রভাব\nসাদা প্রভাব\n\n\n== তথ্যসূত্র =="}