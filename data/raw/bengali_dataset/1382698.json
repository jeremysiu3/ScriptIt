{"pageid": 1382698, "title": "রাজঘাট সমাধি পরিসর", "url": "https://bn.wikipedia.org/wiki?curid=1382698", "content": "রাজঘাট হল ভারতের দিল্লিতে অবস্থিত একটি স্মৃতিসৌধ কমপ্লেক্স। স্মৃতিসৌধটি প্রথমে মহাত্মা গান্ধীকে উৎসর্গ করা হয় যেখানে ৩১ জানুয়ারি ১৯৪৮ সালে তার দাহস্থান চিহ্নিত করার জন্য একটি কালো মর্মরের মঞ্চ নির্মাণ করা হয় এবং এর এক প্রান্তে চিরন্তন শিখা রয়েছে। দিল্লির চক্রপথ তথা দাপ্তরিকভাবে পরিচিত মহাত্মা গান্ধী সড়কে অবস্থিত জায়গাটিতে যেতে একটি পাথরের ফুটপাথ ধরে প্রাচীরের ঘেরের দিকে যেতে হয় যায় যেখানে স্মৃতিসৌধ অবস্থিত। পরে জওহরলাল নেহেরু, লাল বাহাদুর শাস্ত্রী, ইন্দিরা গান্ধী, রাজীব গান্ধী, চৌধুরী চরণ সিং ও অটল বিহারী বাজপেয়ী সহ অন্যান্য বিশিষ্ট ব্যক্তিদের বিভিন্ন স্মৃতিচিহ্ন অন্তর্ভুক্ত করার জন্য এই স্মৃতিসৌধ কমপ্লেক্স প্রসারিত করা হয়।\n\n\n== ব্যুৎপত্তি ==\nরাজঘাট হলো আক্ষরিকভাবে ইংরেজি বাক্যাংশ রয়্যাল স্টেপস-এর অনুবাদ। এই বাক্যাংশের \"রাজকীয়\" শব্দের মাধ্যমে স্থানটির গুরুত্বের প্রতি ইঙ্গিত করা হয় ও \"ধাপ\" দ্বারা যমুনা নদীর তীর থেকে আরোহণ নির্দেশ করে।\n\n\n== অবস্থান ==\nরাজঘাট পুরান দিল্লির শাহজাহানাবাদের দরিয়াগঞ্জের পূর্বে যমুনা নদীর পশ্চিম তীরে অবস্থিত একটি ঐতিহাসিক ঘাটের একটি অবস্থানের নাম ছিলো।\n\n\n== স্মারক তালিকা ==\nপ্রারম্ভকালে মহাত্মা গান্ধীকে এই স্মৃতিসৌধ উৎসর্গ করা হয় যেখানে তার দেহাবশেষ ৩১ জানুয়ারি ১৯৪৮ সালে দাহ করা হয়েছিল। এটি একটি কালো মর্মরের মঞ্চ দ্বারা গঠিত যার এক প্রান্তে চিরন্তন শিখা রয়েছে। একটি পাথরের ফুটপাথ সেখানের প্রাচীর ঘেরের দিকে নিয়ে যায় যেখানে স্মৃতিসৌধ অবস্থিত। পরে রাজঘাটের আশেপাশে বিভিন্ন নেতাদের জন্য আরও কয়েকটি সমাধি অন্তর্ভুক্ত করার জন্য এই স্মৃতিসৌধ কমপ্লেক্স প্রসারিত করা হয়। মূলত ভারত সরকারের সাথে উদ্যানপালন কার্যক্রমের পরিদর্শক অ্যালিক পার্সি-ল্যাঙ্কাস্টার দ্বারা যৌথভাবে এই স্মারকগুলোর সৌন্দর্যবর্ধন ও বৃক্ষরোপণ সঞ্চালিত হয়েছিলো।\n২০০০ সালে বাজপেয়ীর অধীনে ভারত সরকার বিভিন্ন নেতাদের জন্য পৃথক স্মৃতিসৌধ তৈরি না করার সিদ্ধান্ত নেয় কেননা ইতোমধ্যে বিদ্যমান স্মৃতিসৌধগুলো দিল্লিতে ২৪৫ একরেরও বেশি মূখ্য জমি দখল করেছে।\nমহান নেতা ও সুপরিচিত ব্যক্তিত্বসহ মোট ১৮ জন সদস্যকে এই স্মৃতিসৌধে দাহ করা হয়েছে। এখানে এর তালিকা নীচে দেওয়া হল:\n\n\n== বিতর্ক ==\nস্মৃতিসৌধে ব্যবহৃত কঠিন উপকরণগুলো গান্ধীয় স্থাপত্যের প্রকৃতি সম্পর্কে কয়েকটি প্রশ্ন উত্থাপন করেছিলো যেখানে রাজঘাটের স্থাপত্য ও গান্ধীবাদী স্বল্পমূল্যের আবাসন স্থাপত্যের মধ্যে একটি সুস্পষ্ট পার্থক্য পাওয়া গেছে।\nপি. ভি. নরসিংহ রাও ভারতের নবম প্রধানমন্ত্রী ছিলেন। তিনি ২৪ ডিসেম্বর ২০০৪ সালে দিল্লির অখিল ভারতীয় আয়ুর্বিজ্ঞান সংস্থানে মারা যান। তার পরিবার দিল্লির রাজঘাটে মৃতদেহ দাহ করতে চেয়েছিলো। কিন্তু অভিযোগ করা হয় যে তৎকালীন কংগ্রেস সভানেত্রী সোনিয়া গান্ধী ও তার সহযোগী আহমদ পটেল যেন তা নয় হয় সেটা নিশ্চিত করেছিলেন এবং তার দেহ হায়দ্রাবাদে স্থানান্তরিত হয় যেখানে তার শেষকৃত্য সম্পন্ন হয়েছিলো। তার মৃত্যুর প্রায় দশ বছর পর ২০১৫ সালে নরেন্দ্র মোদী নেতৃত্বাধীন বিজেপি সরকারের নির্দেশে অবশেষে স্মৃতিস্থলে তার একটি স্মৃতিস্তম্ভ তৈরি করা হয়।\n\n\n== তথ্যসূত্র ==\n\n\n== বহিঃসংযোগ ==\n\nভারতের সরকারি পর্যটন ওয়েবসাইট"}