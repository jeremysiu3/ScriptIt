{"pageid": 1033179, "title": "পুলুতিবক্কম", "url": "https://bn.wikipedia.org/wiki?curid=1033179", "content": "পুলুতিবক্কম, বা উল্লগরম, দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি মূলত দক্ষিণ চেন্নাইয়ের একটি লোকালয়৷ পুলুতিবক্কম শব্দের বাংলা অর্থ ধূলাময় লোকালয়৷ ২০১১ খ্রিস্টাব্দে চেন্নাই শহরতলীর একাধিক অঞ্চল পূর্বতন চেন্নাই জেলার অন্তর্ভুক্ত করা হলে পুলুতিবক্কম কাঞ্চীপুরম জেলা থেকে নবগঠিত জেলার অন্তর্ভুক্ত হয়। লোকালয়টির চারিদিকে রয়েছে মাড়িবক্কম, আদমবক্কম, বেলাচেরি, পল্লীকরনাই, এবং নঙ্গানলুর৷ ১৯৬০ থেকে ৭০-এর দশকে এই লোকালয়টি অভিব্যক্ত হয়৷ চেন্নাই এমআরটিএস দীর্ঘায়িত করার পর পুলুতিবক্কম রেলওয়ে স্টেশন এই লোকালয়ে গড়ে ওঠে৷ ২০০১ খ্রিস্টাব্দের জনগণনা অনুযায়ী পুলুতিবক্কম নগর পঞ্চায়েতের জনসংখ্যা ছিল ২৯,০৮৬ জন৷\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে পুলুতিবক্কম লোকালয়ের জনসংখ্যা ছিল ৫৩,৩২২ জন, যেখানে প্রতি হাজার পুরুষে ৯৯২ জন নারী বাস করতেন। মোট শিশু সংখ্যা ৫,২৮০ জন যেখানে শিশুপুত্র সংখ্যা ২,৬৭৯ জন এবং শিশুকন্যা সংখ্যা ২,৬০১ জন। জনসংখ্যা অনুপাতে তপশিলি জাতি এবং তপশিলি উপজাতি শতাংশ যথাক্রমে ৫.৩৯ ও ০.২১। শহরটির সাক্ষরতার হার ছিল ৮৫.৫৫ শতাংশ যা জাতীয় সাক্ষরতার হারের তুলনায় বেশি। শহরে মোট পরিবার সংখ্যা ১৩,৯১৮ টি। মোট শ্রমজীবীর সংখ্যা ২০,০০৪ জন, যার মধ্যে কৃষক ৩৯ জন, মূল কৃষিজীবী ৬৭ জন গৃহস্থলী সংক্রান্ত শ্রমজীবী ২৪৬ জন, অন্যান্য শ্রমজীবী ১৮,৫৯৯ জন। মোট প্রান্তিক শ্রমজীবী সংখ্যা ১,০৫৩ জন, যার মধ্যে প্রান্তিক কৃষক ২৬ জন, প্রান্তিক কৃষিজীবী ১১ জন, প্রান্তিক গৃহস্থলী সংক্রান্ত শ্রমজীবী ৩০ জন, অন্যান্য প্রান্তিক শ্রমজীবী ৯৮৬ জন।\n\n\n== পরিবহন ==\nপুলুতিবক্কমে একটি বাসস্টপ আছে, এখান থেকে কোয়মবেড়ু, হাই কোর্ট, চেন্নাই সেন্ট্রাল, নন্দীবরম-গুড়ুবাঞ্চেরি, শ্রীপেরীম্বুদুর যাওয়ার সরাসরি বাস পাওয়া যায়৷ চেন্নাইয়ের জনপ্রিয় ছোট বাস পরিষেবার উপযুক্ত ব্যবস্থা এই বাসস্টপে রয়েছে৷\n\n\n== তথ্যসূত্র =="}