{"pageid": 1030038, "title": "গ্রিনল্যান্ড জাতীয় ফুটবল দল", "url": "https://bn.wikipedia.org/wiki?curid=1030038", "content": "গ্রিনল্যান্ড জাতীয় ফুটবল দল (ইংরেজি: Greenland national football team) হচ্ছে আন্তর্জাতিক ফুটবলে গ্রিনল্যান্ডের প্রতিনিধিত্বকারী পুরুষদের জাতীয় দল, যার সকল কার্যক্রম গ্রিনল্যান্ডের ফুটবলের সর্বোচ্চ নিয়ন্ত্রক সংস্থা গ্রিনল্যান্ড ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এপর্যন্ত ফুটবলের সর্বোচ্চ সংস্থা ফিফার এবং তাদের আঞ্চলিক সংস্থা উয়েফার সদস্যপদ লাভ করতে পারেনি। ১৯৮০ সালের ২রা জুলাই তারিখে, গ্রিনল্যান্ড প্রথমবারের মতো আন্তর্জাতিক খেলায় অংশগ্রহণ করেছে; আইসল্যান্ডের সোদারক্রকুরে অনুষ্ঠিত উক্ত ম্যাচে গ্রিনল্যান্ড ফ্যারো দ্বীপপুঞ্জের কাছে ৬–০ গোলের ব্যবধানে পরাজিত হয়েছে।\n২,০০০ ধারণক্ষমতাবিশিষ্ট নুক স্টেডিয়ামে পোলার খেলনা ভালুক নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গ্রিনল্যান্ডে অবস্থিত। বর্তমানে এই দলের ম্যানেজারের দায়িত্ব পালন করছেন মর্টেন রোকিয়ার এবং অধিনায়কের দায়িত্ব পালন করছেন রক্ষণভাগের খেলোয়াড় নিকলাস ক্রুৎসমান।\nফিফা এবং উয়েফাের সদস্যপদ না থাকার ফলে গ্রিনল্যান্ড এপর্যন্ত একবারও ফিফা বিশ্বকাপ এবং উয়েফা ইউরোপীয় চ্যাম্পিয়নশিপে অংশগ্রহণ করতে পারেনি।\nনিকলাস ক্রুৎসমান, জন এলডেভিগ, জর্সি স্কাদে, মাসি মাকে এবং রেনে ওভারবেলের মতো খেলোয়াড়গণ গ্রিনল্যান্ডের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে গ্রিনল্যান্ডের কোন স্থান নেই। অন্যদিকে, বিশ্ব ফুটবল এলো রেটিংয়ে গ্রিনল্যান্ডের সর্বোচ্চ অবস্থান হচ্ছে ১৮৬তম (যা তারা ১৯৮০ সালে অর্জন করেছিল) এবং সর্বনিম্ন অবস্থান হচ্ছে ২০৩। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}