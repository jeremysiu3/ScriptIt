{"pageid": 1085832, "title": "বাহোজ এরদাল", "url": "https://bn.wikipedia.org/wiki?curid=1085832", "content": "বাহোজ এরদাল (জন্ম 1969) হচ্ছেন কুর্দিস্তান ওয়ার্কার্স পার্টির  (পিকেকে)  একজন শীর্ষ কমান্ডার। এছাড়া তিনি একইসাথে ফাহমান হুসাইন (কুর্দি: Fehman Hûseyn, فەهمان حوسێن‎; বিকল্প বানান: Fehman Hüseyin )  নামেও পরিচিত।  তিনি মূলত সিরিয়ার কুর্দিস্তানের দেরাকের বাসিন্দা। \n\n\n== জীবনী ==\nবাহোজ এরদাল ১৯৬৯ সালে জন্মগ্রহণ করেন। জাতিগত ভাবে তিনি একজন সিরীয় কুর্দি। তিনি দামেস্কের একটি বিশ্ববিদ্যালয়ে চিকিৎসাবিজ্ঞান বিষয়ে অধ্যয়ন করেছেন। তাই তার ডাকনামে \"ডাক্তার\" অংশটি যুক্ত হয়েছে। ১৯৯৯ সালে পিকেকে-র নেতা আবদুল্লাহ ওকালান গ্রেপ্তারের পর তিনি মুরাত কারাইলান এবং সেমিল বায়ি্কের সাথে পিকেকে-র নেতৃত্ব ভাগ করে দেন, বিশেষ করে সশস্ত্র শাখা এইচপিজি-র কমান্ডিং করেন।  \nতিনি ২০০৪ সালের জুন মাস থেকে ২০০৯ সালের জুলাই পর্যন্ত পিকেকে-র সশস্ত্র শাখা পিপলস ডিফেন্স ফোর্সেস (এইচপিজি)-এর প্রধান হিসেবে দায়িত্ব পালন করেন। এরপর তার স্থলাভিষিক্ত হন সফি নুরেটিন। \n২০০৪ সাল থেকে তিনি পিকেকের কার্যনির্বাহী কমিটির অংশ ছিলেন, যার মধ্যে ছিলেন পিকেকে নেতা মুরাত কারাইলান এবং পিকেকে-র সহ-প্রতিষ্ঠাতা সেমিল বায়িক, যিনি পিকেকের সামরিক কমান্ডার হিসেবে বাহোজ এরদালের আগে ছিলেন। \nকিছু তুর্কি নিরাপত্তা বিশ্লেষক দাবি করেছেন যে এরদাল কুর্দিস্তান ফ্রিডম হকসের (টিএকএ) নেতা। \n\n\n== তাকে হত্যার গুজব ==\nতুরস্কের সরকারি রাষ্ট্রীয় সংবাদ সংস্থা আনাদোলু এজেন্সি এবং ডেইলি সাবাহ আনাদোলু এজেন্সির উদ্ধৃতি দিয়ে জানিয়েছে, ২০১৬ সালের ৮ জুলাই সিরিয়ায় তাকে হত্যা করা হয়। তেল হামিস ব্রিগেডস নামে একটি শাসক বিরোধী সশস্ত্র দলের মুখপাত্র হালিড এল হাসেকাভি নামে এক ব্যক্তি এএ সংবাদদাতাকে জানিয়েছেন, সিরিয়ার উত্তরাঞ্চলীয় শহর কামিশলির কাছে বাহোজ এরদাল লক্ষ্য করে হামলা চালানো হয়েছে বলে অভিযোগ করা হয়েছে। তিনি দাবি করেন, হুসেইনের গাড়ি সাড়ে টায় উড়িয়ে দেওয়া হয়। ৮ জুলাই, তার রক্ষীসহ আটজনকে হত্যা করা হয়।  ১২ জুলাই, ইয়েনি সাফাক এই গল্পের উৎস হিসাবে তুর্কি এমআইটি গোয়েন্দা পরিষেবাকে উদ্ধৃত করেছিলেন।  পিকেকে-র ঘনিষ্ঠ সূত্র এই দাবিঅস্বীকার করেছে। \n১৩ জুলাই বাহোজ এরদাল নিজেই একটি রেডিও সাক্ষাৎকার দেন এবং পরে আন্তর্জাতিক প্রচার মাধ্যমে রটনা করে এটিকে পুরোপুরি ভুয়া বলে অভিহিত করেন।\nতিনি এপ্রিল ২০১৭ সালে একটি ভিডিওতে উপস্থিত হন এবং ২০১৭ সালের তুরস্কের সাংবিধানিক গণভোট সম্পর্কে তুরস্কের নাগরিকদের উদ্দেশে ভাষণ দেন।\n\n\n== তথ্যসূত্র ==\n \n\n\n== বহিঃসংযোগ ==\n\"The Official Web Site of the HPG (People's Defence Force)\"। ২০১০-০৪-২০ তারিখে মূল থেকে আর্কাইভ করা। সংগ্রহের তারিখ ২০ আগস্ট ২০১৫।"}