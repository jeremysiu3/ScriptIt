{"pageid": 1528079, "title": "সিন্ধু মেনন", "url": "https://bn.wikipedia.org/wiki?curid=1528079", "content": "সিন্ধু মেনন একজন ভারতীয় প্রাক্তন অভিনেত্রী, যিনি কন্নড়, তেলেগু, মালায়ালাম এবং তামিল ছবিতে অভিনয়ের জন্য বিশেষ পরিচিত।\n\n\n== জীবনের প্রথমার্ধ ==\nসিন্ধু মেনন ভারতের কর্ণাটকের বেঙ্গালুরুতে একটি মালয়ালি পরিবারে জন্মগ্রহণ করেন।  তার বড় ভাই  কার্তিক একটি কন্নড় সংগীত চ্যানেলে ভিজে হিসেবে কাজ করেছিলেন এবং সম্প্রতি তিনি অভিনয়ও করছেন। তার দুই বড় বোনও আছে।\nসিন্ধু মেনন তার মাতৃভাষা মালায়ালম ছাড়াও তেলেগু, তামিল, কন্নড়, হিন্দি এবং ইংরেজি ইতযাদি বেশ কয়েকটি ভাষায় সাবলীল।  তিনি তার জন্মস্থান বেঙ্গালুরুতে বড় হয়ে ওঠেন।\n\n\n== কর্মজীবন ==\nশৈশব থেকেই প্রশিক্ষিত ভরতনাট্যম নৃত্যশিল্পী সিন্ধু মেনন চলচ্চিত্র জগতে প্রবেশ করেন। মেনন ভরতনাট্যম প্রতিযোগিতায় প্রথম স্থান অধিকারী করেছিলেন। সেই প্রতিযোগিতার বিচারক ভাস্কর হেগড়ে তাকে কন্নড় চলচ্চিত্র পরিচালক কেভি জয়রামের সাথে পরিচয় করিয়ে দেন। পরিচালক কেভি জয়রাম সিন্ধুকে তার রশ্মি (১৯৯৪) চলচ্চিত্রে  অভিনয়ের জন্য মনোনীত করেছিলেন।  পরবর্তীকালে, সিন্ধু বেশ কয়েকটি অভিনয় প্রকল্পের প্রস্তাব পান এবং মাত্র ১৩ বছর বয়সে ১৯৯৯ সালে প্রেমা প্রেমা ছবিতে প্রধান নারী চরিত্রে অভিনয় করে পূর্ণকালীন অভিনেত্রী হয়ে ওঠেন। \nপরবর্তীতে, ১৫ বছর বয়সে, তিনি যথাক্রমে ভদ্রচলম, উথামান এবং সামুথিরাম ছবিতে অভিনয়ের মাধ্যমে তেলেগু, মালায়ালাম এবং তামিল চলচ্চিত্র জগতে আত্মপ্রকাশ করেন। সিন্ধু কন্নড় তারকা সুদীপের সাথে নন্দী (২০০২), ভারতীরাজের কদল পুক্কল (২০০২), ত্রিনেত্রম (২০০২), খুশি (২০০৩) ছবিতে অভিনয় করেন। ২০০৬ সালের মালায়ালাম ছবি পুলিজন্মামে তিনি প্রধান নারী চরিত্রে অভিনয় করেন। চলচ্চিত্রটি ২০০৭ সালে সেরা পূর্ণদৈর্ঘ্য চলচ্চিত্র হিসাবে জাতীয় চলচ্চিত্র পুরস্কার লাভ করে। \nএরপর মেনন ছোট পর্দায় মনোনিবেশ করে এবং টিভি অনুষ্ঠান উপস্থাপনা করতে শুরু করেন।  তিনি শ্রীমান শ্রীমতী এবং স্ত্রী হৃদয়ম সহ টিভি ধারাবাহিক অভিনয় করেন, পরে তিনি আবার চলচ্চিত্রে কাজ করার প্রস্তাব গ্রহণ করেন। ২০০৯ সালে সিন্ধু মালয়ালম চলচ্চিত্র, ভর্যা ওন্নু মক্কাল মুন্নু এবং রহস্য পুলিশে অভিনয় করেছিলেন। তিনি জনপ্রিয় তামিল পরিচালক এস. শঙ্কর প্রযোজিত তামিল ছবি ইরাম -এও অভিনয় করেছিলেন।\n\n\n== ব্যক্তিগত জীবন ==\nসিন্ধু মেনন ২৫ এপ্রিল ২০১০ তারিখে তামিলনাড়ুর তথ্য প্রযুক্তি পেশাদার প্রভুকে বিয়ে করেন। এই দম্পতির একটি মেয়ে এবং দুই ছেলে রয়েছে।\n\n\n== চলচ্চিত্র তালিকা ==\n\n\n== তথ্যসূত্র =="}