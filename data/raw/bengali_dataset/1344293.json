{"pageid": 1344293, "title": "কাউল", "url": "https://bn.wikipedia.org/wiki?curid=1344293", "content": "কাউল একটি ওয়েলশ খাবার । আধুনিককালে ওয়েলশ শব্দটি যে কোনো স্যুপ বা ঝোলজাতীয় খাবারকে উল্লেখ করার জন্য ব্যবহার করা হয়। এই স্যুপ তৈরির সাধারন পদ্ধতি হল হল ভেড়ার মাংসের সাথে বা গরুর মাংসের সাথে লিক (পেঁয়াজকলি), আলু, সুইডিস গাজর এবং অন্যান্য মরশুমী শাকসবজি মিশিয়ে রান্না করা। কাউল ওয়েলসের জাতীয় খাবার হিসেবে স্বীকৃত।\nকাউলের রন্ধন প্রনালীর সবচেয়ে পুরানো যে নথি পাওয়া গেছে তার সময়কাল চতুর্দশ শতাব্দী। এটি ওয়েলসের জাতীয় খাবার হিসাবে বিবেচিত। ওয়েলসের দক্ষিণ-পশ্চিমে শীতের মাসগুলিতে ঐতিহ্যগতভাবে কাউল খাওয়া হত। ওয়েলশ সংস্কৃতির সাথে তাদের যোগসূত্রের কারণে কাউল শব্দটি দিয়ে প্রায়শই ভেড়ার মাংস এবং লিক (পেঁয়াজকলি) দিয়ে প্রস্তুত একটি খাবারকে উল্লেখ করা হয়, তবে এই পদটির ঐতিহাসিক ভিত্তি ভিন্ন ও সেটি সুইডীয় এবং সেটি গাজর এবং অন্যান্য মরশুমি শাকসবজি সহ লবণাক্ত বেকন বা গরুর মাংস দিয়ে তৈরি করা হয়ে থাকে। ১৮ শতকের শেষার্ধে ওয়েলশ রন্ধনপ্রণালীতে আলুর ব্যবহার শুরু হয় এবং এর সাথে সাথে এটি কাউলেরও একটি মূল উপাদান হয়ে ওঠে।\nকাউল প্রস্তুত করতে মাংস সাধারণত মাঝারি আকারে টুকরো টুকরো করে কাটা হয় এবং জলে সবজি দিয়ে সিদ্ধ করা হয়। তারপর এর জলীয় সেদ্ধ নির্যাস বা স্টকটি ওটমিল বা ময়দা দিয়ে ঘন করা হয় এবং তারপরে পরিবেশন করা হয়। প্রথাগতভাবে কাউল পরিবেশনের পর শাকসবজি এবং রান্না করা মাংসের টুকরো সহযোগে পরিবেশন করা হবে।\nকাউল সেনিন, বা লিক কাউল হল কাউলের বিভিন্ন প্রকার যাতে মাংসের টুকরো ব্যবহার হয়না কিন্তু মাংসের স্টক ব্যবহার করা হয়। স্থানীয় কিছু কিছু অঞ্চলে প্রায়ই রুটি এবং পনিরের সাথে কাউল পরিবেশন করা হয়। এগুলি একটি প্লেটে আলাদাভাবে পরিবেশন করা হয়। কাউল ঐতিহ্যগতভাবে একটি লোহার পাত্রে আগুনের উপর রান্না করা হত এবং কাঠের চামচ দিয়ে খাওয়া হত।\n\n\n== তথ্যসূত্র =="}