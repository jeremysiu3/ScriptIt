{"pageid": 1510591, "title": "ফুলওয়া খামকার", "url": "https://bn.wikipedia.org/wiki?curid=1510591", "content": "ফুলওয়া খামকার, (অথবা ফুলাওয়া খামকারও লেখা হয় জন্ম ১৭ই সেপ্টেম্বর ১৯৭৪), হলেন একজন ভারতীয় নৃত্য পরিচালক এবং নৃত্যশিল্পী, তিনি বলিউড এবং মারাঠি চলচ্চিত্রে কাজ করেন। তিনি ১৯৯৭ সালে ভারতের প্রথম ডান্স রিয়েলিটি শো বুগি উগির মরশুম ১-এ বিজয়ী হন এবং ২০১৩ সালের ডান্স ইন্ডিয়া ডান্স সুপার মমস -এর চূড়ান্ত প্রতিযোগীদের মধ্যে ছিলেন। তিনি বেশ কিছু হিন্দি এবং মারাঠি চলচ্চিত্রের জন্য নৃত্য পরিচালনা করেছেন, সেগুলির মধ্যে আছে হ্যাপি নিউ ইয়ার (২০১৪), জুলি ২ (২০১৬), নটরং (২০১০), কুনি মুলগি দেতা কা মুলগি (২০১২), এবং মিতওয়া (২০১৫)। তিনি জি মারাঠির নাচের রিয়েলিটি শো এক পেক্ষা এক (মরশুম ১) জিতেছিলেন এবং একই অনুষ্ঠানের দ্বিতীয় এবং তৃতীয় মরশুমের বিচারক ছিলেন। তিনি নটরং -এর অপ্সরা আলি গানের জন্য নৃত্য পরিচালনা করে সেরা পরিচালনার জন্য জি গৌরব পুরস্কার ২০১০ লাভ করেন।\n\n\n== প্রারম্ভিক জীবন ==\nতাঁর বাবা একজন মারাঠি সাহিত্যিক ছিলেন এবং তিনি মেয়ের নাম দিয়েছিলেন ফুলওয়া, এই নামের পত্রিকায় তাঁর প্রথম লেখা বার হয়েছিল। ফুলওয়া পড়াশোনা করেছেন দাদারের বালমোহন বিদ্যামন্দির থেকে। পরে, তিনি রামনিরঞ্জন আনন্দীলাল পোদ্দার কলেজ অফ কমার্স অ্যাণ্ড ইকোনমিক্স থেকে বাণিজ্যে স্নাতক সম্পন্ন করেন। তিনি দাদারের সমর্থ ব্যায়াম মন্দিরে জিমন্যাস্টিকস শিখেছেন। তিনি কত্থক এবং সমসাময়িক নৃত্যে প্রশিক্ষণ নিয়েছেন।\n\n\n== কর্মজীবন ==\nনটরং, পোপট, ঝপটলেলা, মিতওয়া, আইকা দাজিবা, আইডিয়াচি কল্পনা, সাংতো আইকা, প্রিয়তমা, ক্লাসমেটস ইত্যাদি মারাঠি চলচ্চিত্রে তিনি নৃত্য পরিচালনা করেছেন। বলিউড চলচ্চিত্র তাল-এর জন্য তিনি ঐশ্বর্যা রাইকে নৃত্য প্রশিক্ষণ দিয়েছিলেন। তিনি ফারাহ খানকে হ্যাপি নিউ ইয়ার চলচ্চিত্রের মনওয়া লাগে গানে সহায়তা করেছিলেন। তিনি জি টিভির রিয়েলিটি শো ডান্স ইন্ডিয়া ডান্স সুপার মমস প্রতিযোগিতায়ও অংশগ্রহণ করেছিলেন, সেখানে তিনি ৫ জন চূড়ান্ত প্রতিযোগীর মধ্যে একজন ছিলেন। তিনি সোনি টিভির নৃত্য শো বুগি উগি, মরশুম ১-এর বিজয়ী ছিলেন। অমৃতা খানভিলকর, অতুল কুলকার্নি এবং সোনালী কুলকার্নিকে তাদের নৃত্য নিখুঁত করার জন্য তিনি নির্দেশনা দিয়েছিলেন। বলিউড এবং মারাঠি চলচ্চিত্র ছাড়াও, তিনি কয়েকটি দক্ষিণ ভারতীয় এবং পাঞ্জাবি চলচ্চিত্রের নৃত্য পরিচালনা করেছেন। মুম্বাইতে তাঁর নিজস্ব নাচের স্কুল হল ফুলওয়া'স স্কুল অফ ডান্স। এছাড়াও তিনি জিমন্যাস্টিকস শেখান।\n\n\n== চলচ্চিত্রের তালিকা ==\nফটোকপি (২০১৬)\nপোস্টার গার্ল (২০১৬)\nহ্যাপি নিউ ইয়ার (২০১৪)\nক্লাসমেটস (২০১৫)\nসাংতো আইকা (২০১৪)\nপ্রিয়তমা (২০১৪)\nপোস্টকার্ড (২০১৪)\nজুলি (২০১৬)\nকুনি মুলগি দেতা কা মুলগি (২০১২)\nমিতওয়া (২০১৫)\nপোপট (২০১৩)\nসা সাসুচা (২০১০)\nনটরং (২০১০)\nআইডিয়াচি কল্পনা (২০১০)\nঝিং চিক ঝিং (২০১০)\n\n\n== টিভি শো ==\n\n\n== পুরস্কার ==\nনটরং- এ সেরা পরিচালনার জন্য জি গৌরব পুরস্কার ২০১০ জিতেছেন।\nমিতওয়া চলচ্চিত্রের জন্য এমএএআই পুরস্কার ২০১৬ জিতেছেন।\nজিমন্যাস্টিকসের জন্য মহারাষ্ট্র সরকারের ছত্রপতি পুরস্কার জিতেছেন।\nঝিং চিক ঝিং ছবির জন্য সেরা পরিচালনার পুরস্কার।\n৫৯তম মহারাষ্ট্র রাজ্য ফিল্ম অ্যাওয়ার্ডে লকডাউন বি পজিটিভ চলচ্চিত্রের জন্য সেরা নৃত্য পরিচালনার পুরস্কার।\n\n\n== এছাড়াও দেখুন ==\nনৃত্যে ভারতীয় নারীরা\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ফুলওয়া খামকার (ইংরেজি)"}