{"pageid": 1442717, "title": "কসমস ৩", "url": "https://bn.wikipedia.org/wiki?curid=1442717", "content": "কসমস ৩ (রুশ: Космос 3; অর্থ: কসমস ৩), যা ২এমএস নং. ১ নামেও পরিচিত এবং পশ্চিমাদের নিকট স্পুটনিক ১৩ নামে পরিচিত, হলো প্রযুক্তি প্রদর্শন এবং আয়নোস্ফিয়ারিক গবেষণার জন্য ১৯৬২ সালে মহাশূণ্যে প্রেরণ করা একটি সোভিয়েত কৃত্রিম উপগ্রহ।\n\n\n== মহাকাশযান ==\nএটি কসমস কর্মসূচির অধীনে প্রেরিত তৃতীয় উপগ্রহ এবং ২এমএস কর্মসূচির অংশ হিসাবে উৎক্ষেপিত প্রথম মহাকাশযান। এর প্রাথমিক উদ্দেশ্য ছিলো ভবিষ্যত কৃত্রিম উপগ্রহের জন্য ব্যবস্থার উন্নয়ন করা এবং মহাজাগতিক রশ্মি ও বিকিরণ সম্পর্কে তথ্য সংগ্রহ করা।\nকসমস ৩ মূলতঃ একটি স্বয়ংক্রিয় জিওফিজিক্যাল স্টেশন ছিলো যেটি সোভিয়েত ভূ-উপগ্রহ ধারারবাহিকের অংশ যার উদ্দেশ্য ছিল বাইরের মহাকাশ, বায়ুমণ্ডলের উপরের স্তর এবং পৃথিবী সম্পর্কিত তথ্য অধ্যয়ন করা। বৈজ্ঞানিক তথ্য এবং পরিমাপগুলি মহাকাশ-বাহিত মেমরি ইউনিটগুলির সাথে সজ্জিত মাল্টিচ্যানেল টেলিমেট্রি সিস্টেম দ্বারা পৃথিবীতে সংরক্ষিত হতে থাকে। এর ভর ছিলো ৩৩০ কিলোগ্রাম (৭৩০ পাউন্ড)।\n\n\n== অভিযানের বিবরণ ==\nএটিকে কসমস-২আই ৬৩এস১ নং. ৪এলকে উৎক্ষেপক যানে করে উৎক্ষেপণ করা হয়। এটি ছিল কসমস-২আই-এর পঞ্চম উড্ডয়ন এবং সফলভাবে কক্ষপথে পৌঁছানোর তৃতীয়টি। ১৯৬২ সালের ২৪ এপ্রিল তারিখে ০৪:০৪:০০ জিএমটিতে কাপুস্টিন ইয়ারের মায়াক-২ থেকে এটিকে উৎক্ষেপণ করা হয়েছিলো। কসমস ৩'কে ২১৬ কিলোমিটার (১৩৪ মাইল) অনুভূ এবং ৭০৭ কিলোমিটার (৪৩৯ মাইল) অপভূ, ৪৯.০° নতি-প্রবণতা এবং ৯৩.৮ মিনিটের কক্ষপথ আবর্তনের সময়কাল সহ একটি নিম্ন পৃথিবীর কক্ষপথে স্থাপন করা হয়। এটি ১৯৬২ সালের ১৭ অক্টোবর ধ্বংসপ্রাপ্ত হয়।\nকসমস ৩ ছিলো একটি ২এমএস কৃত্রিম উপগ্রহ, উৎক্ষেপণ করা দুটির মধ্যে প্রথমটি। ২এমএস নং. ২ হিসাবে পরিচিত দ্বিতীয়টিকে কসমস ৫ নামে ১৯৬২ সালের ২৮ মে উৎক্ষেপণ করা হয়। যেই দুই ধরনের এমএস কৃত্রিম উপগ্রহ উৎক্ষেপণ করা হয়েছিল ২এমএস ছিলো এর দ্বিতীয় প্রকরণটি এবং এটি প্রথম প্রকরণ ১এমএস-এর কসমস ২ কৃত্রিম উপগ্রহের অনুবর্তী হয়েছিলো।\n\n\n== আরও দেখুন ==\n\n১৯৬২-এ মহাকাশ যাত্রা।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Orbital launches in 1962"}