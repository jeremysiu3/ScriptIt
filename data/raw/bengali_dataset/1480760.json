{"pageid": 1480760, "title": "লিজা বারবেলাঁ", "url": "https://bn.wikipedia.org/wiki?curid=1480760", "content": "লিজা বারবেলাঁ (ফরাসি: Lisa Barbelin; জন্ম: ১০ এপ্রিল ২০০০) হলেন একজন ফরাসি তীরন্দাজ, যিনি ফ্রান্সের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৯ সালে তীরন্দাজীতে অভিষেক করা বারবেলাঁ ফ্রান্সের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nলিজা বারবেলাঁ ২০০০ সালের ১০ই এপ্রিল তারিখে ফ্রান্সের লেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nবারবেলাঁ ফ্রান্সের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২১টি ১০ পয়েন্ট অর্জন করে সর্বমোট ৬৫২ পয়েন্ট নিয়ে তিনি ৩০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৩৫তম স্থান অধিকারী নেদারল্যান্ডসের গাব্রিয়েলা শ্লুসেরের মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে নাম সু-হিয়নের কাছে ৬–০ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিলেন, যেখানে তিনি দক্ষিণ কোরিয়ার জন হুন-ইয়ংকে পরাজিত করে ব্রোঞ্জ পদক জয়লাভ করেছেন।\nএছাড়াও তিনি আমেলি কোর্দো এবং কারোলিন লোপেজের সাথে ফরাসি দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭৭টি ১০ পয়েন্ট অর্জন করে সর্বমোট ১৯৭২ পয়েন্ট নিয়ে ৫ম স্থান অধিকার করেছিল। অতঃপর প্রাথমিক পর্বে তারা ফ্রান্সের কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লিজা বারবেলাঁ (ইংরেজি)\nঅলিম্পিকস.কমে লিজা বারবেলাঁ (ইংরেজি)\nঅলিম্পিডিয়ায় লিজা বারবেলাঁ (ইংরেজি)"}