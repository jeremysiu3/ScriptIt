{"pageid": 1419183, "title": "হায়দ্রাবাদ বইমেলা", "url": "https://bn.wikipedia.org/wiki?curid=1419183", "content": "হায়দ্রাবাদ জাতীয় বইমেলা (তেলুগু ভাষায়: హైదరాబాద్ పుస్తక ప్రదర్శన) হায়দ্রাবাদে আয়োজিত একটি বার্ষিক বইমেলা। এটি হায়দ্রাবাদ বুক ফেয়ার সোসাইটি দ্বারা আয়োজন করা হয়। হায়দ্রাবাদ বুক ফেয়ার সোসাইটি ১৯৮৫ সালে কিছু বিশিষ্ট প্রকাশকগণ, দোকানদারগণ এবং পরিবেশকদের সমন্বয়ে গঠিত হয়েছিল। অশোক নগর সিটি সেন্ট্রাল লাইব্রেরিতে প্রথম প্রদর্শনী অনুষ্ঠিত হয়। জনসাধারণের ব্যাপক সাড়াকে মান্য করে তখন থেকেই নিজাম কলেজ প্রাঙ্গণ, পাবলিক গার্ডেন, নামপল্লি এক্সিবিশন গ্রাউন্ড মাঠ ও কেশব স্মৃতি ময়দানে বইমেলা অনুষ্ঠিত হয়ে আসছে। মানুষের মধ্যে বই সম্পর্কে সচেতনতা তৈরি করাই হায়দ্রাবাদ জাতীয় বইমেলার মূল উদ্দেশ্য। এটি ১৯৮৭ সালে AP Public Societies Registration Act 1350 Fasli এর আওতায় Regd. No. 230/1987 এ নিবন্ধিত হয়।\n\n\n== আয়োজন ==\n\n\n=== ২০০৮ ===\nভারত সরকার কর্তৃক তেলুগু ধ্রুপদী ভাষার মর্যাদা পাওয়ার প্রেক্ষাপটে তেলুগু ভাষার বিকাশের জন্য বিভিন্ন ক্ষেত্রে কাজ করেছেন এমন ব্যক্তিত্বদেরকে হায়দ্রাবাদ বুক ফেয়ার সোসাইটি সম্মানিত করে।\n\n\n=== ২০০৯ ===\n২০০৯ সালে ২৪তম হায়দ্রাবাদ জাতীয় বইমেলা ১৭ থেকে ২৭ ডিসেম্বর পর্যন্ত পিপলস প্লাজায় অনুষ্ঠিত হয়েছিল।\n\n\n=== ২০১৫ ===\n২০১৫ সালে হায়দ্রাবাদ জাতীয় বইমেলার ২৯তম সংস্করণটি এনটিআর স্টেডিয়ামে অনুষ্ঠিত হয়েছিল।\n\n\n=== ২০১৮ ===\n\n৩১তম হায়দ্রাবাদ জাতীয় বই মেলা ১৮ই ডিসেম্বর থেকে ২৮শে ডিসেম্বর এর মাঝে তেলঙ্গানা কলাভারতীতে (এনটিআর স্টেডিয়াম) অনুষ্ঠিত হয়েছিল। বইমেলার এই সংস্করণটি ৩২০টিরও বেশি বইয়ের দোকানের সাথে অনুষ্ঠিত হয়। ভারতের উপরাষ্ট্রপতি ভেঙ্কাইয়া নাইডু ১৫ তারিখ তেলেঙ্গানা কলাভারতী ময়দানে বইমেলার উদ্বোধনী অনুষ্ঠানে প্রধান অতিথি হিসেবে উপস্থিত হন এবং প্রদর্শনীর উদ্বোধন করেন।\n\n\n=== ২০১৯ ===\n৩৩তম হায়দ্রাবাদ জাতীয় বইমেলা তেলেঙ্গানা কলাভারতী ময়দানে বিভিন্ন জাতীয় ও আন্তর্জাতিক প্রকাশনা সংস্থাগুলি দ্বারা ২৬০টি স্টল নিয়ে অনুষ্ঠিত হয়।\n\n\n=== ২০২০ ===\nকরোনা মহামারীর কারণে ২০২০ সালে বই প্রদর্শনী অনুষ্ঠিত হয়নি।\n\n\n=== ২০২১ ===\n৩৪তম হায়দ্রাবাদ জাতীয় বইমেলা ১৯শে ডিসেম্বর থেকে তেলঙ্গানা কলাভারতী ময়দানে অনুষ্ঠিত হয়।\n\n\n=== ২০২২ ===\nহায়দ্রাবাদ জাতীয় বইমেলা ৩৫তম সংস্করণটি ২২শে ডিসেম্বর, ২০২২ থেকে ১লা জানুয়ারী, ২০২৩ পর্যন্ত তেলঙ্গানা কলাভারতী ময়দানে অনুষ্ঠিত হয়।\n\n\n=== ২০২৪ ===\n৩৬তম হায়দ্রাবাদ জাতীয় বইমেলা ৯ থেকে ১৯ ফেব্রুয়ারির মাঝে তেলঙ্গানা কলাভারতী ময়দানে অনুষ্ঠিত হতে চলেছে। জনপ্রিয় হায়দ্রাবাদ-ভিত্তিক ইংরেজি ভাষার দৈনিক, দ্য হ্যান্স ইন্ডিয়াকে দেওয়া এক বিবৃতিতে, হায়দ্রাবাদ বুকফেয়ার সোসাইটির সহ-সভাপতি, কোয়া চন্দ্রমোহন জানিয়েছেন যে আয়োজক কমিটি ২০২৩ সালে তেলঙ্গানা বিধানসভা নির্বাচনকে সামনে রেখে বইমেলা স্থগিত করার সিদ্ধান্ত নেন এবং ৩৬তম বইমেলার তারিখটি ২০২৪ এর ফেব্রুয়ারি হিসেবে চূড়ান্ত করা হয়। তিনি এও বলেন যে নির্বাচনের কারণে হায়দরাবাদে বইমেলার আয়োজন ডিসেম্বর মাস থেকে পিছিয়ে যাওয়ার পরবর্তী সময়ে চেন্নাই বইমেলা নিয়ে সকলে ব্যস্ত হয়ে যায় তাই, হায়দ্রাবাদ জাতীয় বইমেলার জন্য জাতীয় বিক্রেতাদের জন্য আয়োজকবৃন্দকে অপেক্ষা করতে হয়েছিল।\n\n\n== আরও দেখুন ==\nকলকাতা বইমেলা\n\n\n== তথ্যসূত্র ==\n\n\n== বহিঃসংযোগ =="}