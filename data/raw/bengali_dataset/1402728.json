{"pageid": 1402728, "title": "নুক্তা", "url": "https://bn.wikipedia.org/wiki?curid=1402728", "content": "নুক্তা (হিন্দি: नुक़्ता, উর্দু: نقطہ‎, প্রতিবর্ণী. নুক়্তা‎), যা বিন্দু বা ফুট নামেও পরিচিত, বাংলা-অসমীয়া, দেবনাগরী ইত্যাদি লিপিতে ব্যবহৃত একধরনের চিহ্ন, যা দিয়ে মূল লিপিতে অবর্তমান এমন ধ্বনিকে প্রকাশ করা যায়।\n\n\n== বাংলা-অসমীয়া লিপি ==\nবাংলা-অসমীয়া লিপিতে \"ড\", \"ঢ\" ও \"য\" বর্ণের নিচে বিন্দু সহযোগে যথাক্রমে \"ড়\", \"ঢ়\" ও \"য়\" ব্যবহার করা হয়। বাংলা ভাষায় \"ড়\" ও \"ঢ়\" বর্ণ দুইটি যথাক্রমে /ɽ/ ও /ɽʱ/ ধ্বনিকে প্রকাশ করে এবং \"য়\" বর্ণের কোনো নির্দিষ্ট উচ্চারণ নেই। অসমীয়া ভাষায় \"ড়\", \"ঢ়\" ও \"য়\" বর্ণ তিনটি যথাক্রমে /ɹ/, /ɹɦ/ ও /j/ ধ্বনিকে প্রকাশ করে।\nঈশ্বরচন্দ্র বিদ্যাসাগরের বাংলা বর্ণমালা বিন্যাসে এরা সর্বপ্রথম বাংলা লিপিতে স্থান পায়। যদিও সংস্কৃত ও নব্যভারতীয় আর্যভাষাগুলোতে \"ড\" ও \"ঢ\"-এর শব্দের মধ্যে অবস্থানভেদে এর উচ্চারণ কখনো কখনো যথাক্রমে \"ড়\" ও \"ঢ়\"-এর মতো হতো তবুও বাংলায় \"ড়\" ও \"ঢ়\" বর্ণদের স্বতন্ত্র বর্ণ রূপে সৃষ্টি করা হয়েছে। বাংলায় এদের শব্দের আদিতে ব্যবহার করা হয় না।\n\n\n== দেবনাগরী লিপি ==\nহিন্দিতে নুক়্তা (नुक़्ता) শব্দটি নিজেই নুক্তা চিহ্নের ব্যবহারের উদাহরণ। অন্যান্য উদাহরণ হচ্ছে ক়িলা (क़िला, \"কেল্লা, দুর্গ\") ও আগ়া খ়ান্ (आग़ा ख़ान)।\n\n\n== অনুরূপ চিহ্ন ==\nদেবনাগরী লিপিতে নিচে রেখা যুক্ত করে সিন্ধি ও সরাইকির ইমপ্লোসিভ ব্যঞ্জনধ্বনিকে প্রকাশ করা যায়। যেমন: ॻ [ɠə], ॼ [ʄə], ॾ [ɗə], ॿ [ɓə]।\n\n\n== কম্পিউটিং কোড ==\n\n\n== টীকা ==\n\n\n== তথ্যসূত্র =="}