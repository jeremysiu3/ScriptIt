{"pageid": 1165682, "title": "জান উদ্দিন", "url": "https://bn.wikipedia.org/wiki?curid=1165682", "content": "জান উদ্দিন বাংলাদেশী বংশোদ্ভূত একজন ব্রিটিশ অভিনেতা যিনি বর্তমানে লস এঞ্জেলেসে বসবাস করছেন। তিনি স্বাধীন ঐতিহাসিক  চলচ্চিত্র \"ক্লিফস অফ ফ্রিডম\" (২০১৯) এবং ব্রিটিশ থ্রিলার চলচ্চিত্র \"লাইস উই টেল\" (২০১৭) এর প্রধান ভূমিকার জন্য সর্বাধিক পরিচিত। জান প্রথম  বাংলাদেশী বংশোদ্ভূত হিসেবে মার্ভেল সিনেম্যাটিক ইউনিভার্স এবং নেটফ্লিক্সে অভিনয় করার সুযোগ পেয়েছেন।\n\n\n== জীবনের প্রথমার্ধ ==\nজান ইংল্যান্ডের স্টাফোর্ডশায়ারের স্টোক অন ট্রেন্টে জন্মগ্রহণ করেন।তার বাবা-মা ছিলেন বাংলাদেশী বংশোদ্ভূত এবং জানই প্রথম বাংলাদেশী বংশোদ্ভূত যিনি মার্ভেলে অভিনয় করার সুযোগ পেয়েছেন। জান ১৯ বছর বয়সে লন্ডনে চলে যান এবং  একাডেমি ড্রামা স্কুলে অভিনেতা হওয়ার প্রশিক্ষণ নেন।\n\n\n== কর্মজীবন ==\n২০০৭ সালে, ক্যাজুয়ালটি এবং শর্ট ফিল্ম ফেমাস লাস্ট ওয়ার্ডস প্রথম অভিনয় করেন।\n২০০৮ সালে, তিনি বিবিসির ধারাবাহিক অপেরা ইস্টএন্ডারস-এ জলিল ইকবালের চরিত্রে অভিনয় করেছিলেন; শবনম মাসুদ (জাহরা আহমাদি।) এর প্রতি প্রেমের আগ্রহ নিয়ে এই কল্পকাহিনিটি নির্মাণ করা হয়।তার চরিত্রটি প্রথম ১৭ মার্চ ২০০৮ সালে প্রকাশিত হয়েছিল।\n২০০৯ সালে, জান উদ্দিন গিলিয়ান , হিদার গ্রাহাম এবং আমান্ডা সেফ্রিডের সাথে বুগি-উগি নামে একটি চলচ্চিত্রে অভিনয় করেন।\n২০১০ সালে,\"শাঁক\" ছবিতে সুইট বয় চরিত্রে অভিনয় করেছেন উদ্দিন। ফিল্মটি ভবিষ্যত, খাদ্য ঘাটতির সময় তরুণ প্রাপ্তবয়স্কদের বেঁচে থাকাকে ঘিরে নির্মিত হয়।\n২০১১ সালে, তিনি জিন-জ্যাক অ্যানাউড পরিচালিত ফরাসি চলচ্চিত্র ব্ল্যাক গোল্ড- অভিনয় করেছিলেন যেখানে ফ্রিদা পিন্টো, আন্তোনিও বান্দেরাস এবং মার্ক স্ট্রং এর মতো বড় বড় তারকাবৃন্দও অভিনয় করেছিলেন।\n২০১৭ সালে,জান লাইস উই টেল-এ কেডি চরিত্রে অভিনয় করেছিলেন। তার চরিত্র \"- চলচ্চিত্রের কিছু অন্ধকার দিক নিয়ে আসে।\n২০১৯ সালে, জান ভ্যান লিং পরিচালিত স্বাধীন নাটক ক্লিফস অফ ফ্রিডম-এ তারিক চরিত্রে অভিনয় করেছিলেন এবং নিউ মেক্সিকোতে শুটিং করেছিলেন। একই বছরে তিনি \"মারভেল'স এজেন্টস অফ শেইল্ড\"-এ ইশাইয়া চরিত্রে অভিনয় করে।\n\n\n== তথ্যসূত্র =="}