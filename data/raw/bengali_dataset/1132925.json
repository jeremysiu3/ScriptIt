{"pageid": 1132925, "title": "বিষ প্রতিষেধক", "url": "https://bn.wikipedia.org/wiki?curid=1132925", "content": "বিষ প্রতিষেধক বিষক্রিয়ার জন্য (এনভেনমেশন) জন্য একটি নির্দিষ্ট চিকিৎসা। একে ইংরেজিতে অ্যান্টিভেনম, অ্যান্টিভেনিন, ভেনম অ্যান্টিসেরাম ও অ্যান্টিভেনম ইমিউনোগ্লোবিউলিন বলা হয়। এটি কতকগুলি প্রতিরক্ষিকা বা অ্যান্টিবডির সমন্বয়ে গঠিত এবং নির্দিষ্ট বিষাক্ত কামড় এবং কাঁটা-ফোটার চিকিৎসার জন্য ব্যবহৃত হয়। উল্লেখযোগ্য বিষাক্ততা বা বিষাক্ততার উচ্চ ঝুঁকি থাকলেই বিষ প্রতিষেধকগুলি সুপারিশ করা হয়। প্রয়োজনীয় নির্দিষ্ট অ্যান্টিভেনম জড়িত প্রজাতির উপর নির্ভর করে। এটিকে সাধারণত সূচিপ্রয়োগ বা ইনজেকশনের মাধ্যমে প্রদান করা হয়।\nবিষ প্রতিষেধকের পার্শ্ব প্রতিক্রিয়া কদাচিৎ গুরুতর হতে পারে। এগুলির মধ্যে রয়েছে রক্তাম্বু অসুস্থতা (সিরাম সিকনেস), শ্বাসকষ্ট এবং বিষম অতিপ্রতিক্রিয়া। বিষ প্রতিষেধক ঐতিহ্যগতভাবে প্রাসঙ্গিক প্রাণী থেকে বিষ সংগ্রহ করে এবং একটি গৃহপালিত প্রাণীর মধ্যে অল্প পরিমাণে সূচিপ্রয়োগ করে তৈরি করা হয়। যে প্রতিরক্ষিকা বা অ্যান্টিবডিগুলি তৈরি হয় তা গৃহপালিত পশুর রক্ত ​​থেকে সংগ্রহ করে বিশুদ্ধ করা হয়।\nমাকড়সার কামড়, সাপের কামড়, মাছের কাঁটা ফোটা এবং বিচ্ছুর হুল ইত্যাদির জন্য সংস্করণগুলি উপলব্ধ। \nঅ্যান্টিবডি-ভিত্তিক বিষ প্রতিষেধক উৎপাদনের উচ্চ খরচ এবং হিমায়িত না থাকলে স্বল্প সময়ের জন্য বিষ প্রতিষেধক উৎপাদনের বিকল্প পদ্ধতিগুলি সক্রিয়ভাবে অন্বেষণ করা হচ্ছে। উৎপাদনের এরকম একটি ভিন্ন পদ্ধতির মধ্যে ব্যাকটেরিয়া থেকে উৎপাদন জড়িত। আরেকটি পদ্ধতি হল লক্ষ্যযুক্ত ওষুধ তৈরি করা (যা অ্যান্টিবডিগুলির বিপরীতে সাধারণত কৃত্রিম এবং সহজ ক্রমপর্যায়ী বিন্যাসে তৈরি করা)।\nবিষ প্রতিষেধক প্রথম উনিশ শতকের শেষের দিকে তৈরি করা হয়েছিল এবং ১৯৫০-এর দশকে এটি সাধারণ মানুষের হাতের নাগালে আসে। এটি বিশ্ব স্বাস্থ্য সংস্থার প্রয়োজনীয় ওষুধের তালিকায় রয়েছে।\n\n\n== তথ্যসূত্র ==\n\n\n== বহিঃসংযোগ =="}