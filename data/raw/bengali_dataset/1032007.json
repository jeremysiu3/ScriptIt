{"pageid": 1032007, "title": "ম্যাগনেসিয়াম আয়োডাইড", "url": "https://bn.wikipedia.org/wiki?curid=1032007", "content": "ম্যাগনেসিয়াম আয়োডাইড একটি অজৈব যৌগ যার রাসায়নিক সংকেত MgI2। এটি ম্যাগনেসিয়াম ধাতু এবং আয়োডিনের রাসায়নিক বিক্রিয়া থেকে গঠিত একটি আয়নিক লবণ।\nম্যাগনেসিয়াম আয়োডাইড অনেক ধরনের সোদক কেলাস MgI2(H2O)x গঠন করতে পারে। ম্যাগনেসিয়াম আয়োডাইড জলে অত্যন্ত দ্রবণীয় হয়।\n\n\n== ব্যবহার ==\nম্যাগনেসিয়াম আয়োডাইডের অল্প কয়েকটি বাণিজ্যিক ব্যবহার রয়েছে।  এটি জৈব সংশ্লেষণের জন্য যৌগ তৈরি করতে ব্যবহৃত  হয়।\n\n\n== প্রস্তুতি ==\nম্যাগনেসিয়াম অক্সাইড, ম্যাগনেসিয়াম হাইড্রোক্সাইড অথবা ম্যাগনেসিয়াম কার্বনেটের সঙ্গে হাইড্রোআয়োডিক অ্যাসিডের বিক্রিয়া  করে ম্যাগনেসিয়াম আয়োডাইড তৈরি করা যায়:\n\nMgO + 2 HI → MgI2 + H2O\nMg(OH)2 + 2 HI → MgI2 + 2 H2O\nMgCO3 + 2 HI → MgI2 + CO2 + H2O\nআরেকটি পদ্ধতিতে আয়োডিনের গুঁড়োকে ম্যাগনেসিয়াম ধাতুর সঙ্গে মেশালে এদের বিক্রিয়ায় ম্যাগনেসিয়াম আয়োডাইড তৈরি হয়। অনার্দ্র ম্যাগনেসিয়াম আয়োডাইড পেতে হলে বিক্রিয়াটিকে অনার্দ্র পরিবেশে পরিচালনা করতে হবে এক্ষেত্রে শুষ্ক ডাইইথাইল ইথার দ্রাবক হিসাবে ব্যবহার করা যেতে পারে। \n\n\n== বিক্রিয়া ==\nহাইড্রোজেনের উপস্থিতিতে উচ্চ তাপেও  ম্যাগনেসিয়াম আয়োডাইড স্থিতিশীল থাকে। তবে সাধারণ তাপমাত্রায় বাতাসের উপস্থিতিতে এটি ভেঙ্গে গিয়ে আয়োডিন মৌলকে মুক্ত করে বাদামী বর্ণের হয়ে যায়। বায়ুর উপস্থিতিতে উত্তপ্ত করলে এটি পুরোপুরি ভেঙ্গে গিয়ে ম্যাগনেসিয়াম অক্সাইড গঠন করে।\nবেলিস-হিলম্যান বিক্রিয়াতে ম্যাগনেসিয়াম আয়োডাইড ব্যবহার করলে (Z)-ভিনাইল যৌগ পাওয়া যায়।\n\n\n== তথ্যসূত্র =="}