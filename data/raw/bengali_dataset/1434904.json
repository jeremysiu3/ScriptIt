{"pageid": 1434904, "title": "ফিফা সিরিজ", "url": "https://bn.wikipedia.org/wiki?curid=1434904", "content": "ফিফা সিরিজ (মূলত ফিফা ওয়ার্ল্ড সিরিজ নামে পরিচিত) হলো ফিফা দ্বারা প্রচারিত একটি দ্বিবার্ষিক আমন্ত্রণমূলক ফুটবল প্রতিযোগিতা, যেখানে ৬টি কনফেডারেশনের জাতীয় দলগুলোর মধ্যে আন্তর্জাতিক প্রীতি ম্যাচের আয়োজন করা হয়। এটি জোড় বছরের মার্চ মাসে অনুষ্ঠিত হয়। ২০২৪ সালের মার্চ এই প্রতিযোগিতার প্রথম আসর অনুষ্ঠিত হয়েছে।\nপ্রতিযোগিতাটি ৬টি ফিফা কনফেডারেশনের পুরুষদের জাতীয় দলগুলোকে একটি ধারাবাহিক ক্ষুদ্র প্রতিযোগিতায় একত্রিত করে, যা প্রতি জোড় বছরের মার্চ মাসে ফিফা ম্যাচ উইন্ডোতে একটি কেন্দ্রীভূত মাঠে অনুষ্ঠিত হয়। ফিফা অংশগ্রহণকারী জাতীয় দলগুলোকে আর্থিক সহায়তা প্রদান করে এবং আয়োজক সদস্য অ্যাসোসিয়েশনের সাথে একত্রে প্রতিযোগিতা আয়োজনের দায়িত্বে থাকে।\n\n\n== ইতিহাস ==\n২০২২ সালের ১৬ই ডিসেম্বর তারিখে, ফিফা বিভিন্ন কনফেডারেশনের জাতীয় দলগুলোকে একে অপরের বিরুদ্ধে খেলার আরো সুযোগ করে দেওয়ার জন্য \"ফিফা ওয়ার্ল্ড সিরিজ\" নামে একটি বন্ধুত্বপূর্ণ প্রতিযোগিতার প্রস্তাব করে। ২০২৩ সালের ১৬ই মার্চ তারিখে, রুয়ান্ডার কিগালিতে অনুষ্ঠিত ৭৩তম ফিফা কংগ্রেসে ফিফা সভাপতি জান্নি ইনফান্তিনো এই পদে পুনঃনির্বাচিত হওয়ার পর প্রতিযোগিতার বিষয়টি নিশ্চিত করেন।\n২০২৪ সালের উদ্বোধনী আসরে পাঁচটি ভিন্ন সিরিজ প্রদর্শিত হবে, যা ১৮ই থেকে ২৬শে মার্চ পর্যন্ত ফিফা ম্যাচ উইন্ডোতে চারটি আয়োজক দেশ জুড়ে অনুষ্ঠিত হয়েছে। ২০২৪ সালের ১৯শে মার্চ তারিখে, ফিফা মিশরকে \"ফিফা সিরিজ: মিশর\"-এর ম্যাচ আয়োজনের দায়িত্ব প্রদান করে। ম্যাচগুলো মূলত সংযুক্ত আরব আমিরাতে \"উইনসইউনাইটেড কাপ\" নামে একটি প্রতিযোগিতার অংশ হিসেবে অনুষ্ঠিত হওয়ার কথা ছিল, যা পরবর্তীতে \"এসিইউডি কাপ\"-এ পরিবর্তিত হয়, যা বর্তমানে ফিফা সিরিজ: মিশর নামে পরিচিত।\n\n\n== অংশগ্রহণকারী দল ==\nপাদটীকা\n১ম, ২য়, ৩য়, ৪র্থ – প্রতিযোগিতায় দলের চূড়ান্ত অবস্থান\n     – উক্ত আসরের ফিফা সিরিজের আয়োজক দল\n\n\n== আরো দেখুন ==\nএএফসি সলিডারিটি কাপ\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}