{"pageid": 1033425, "title": "লরা কুইন্সবার্গ", "url": "https://bn.wikipedia.org/wiki?curid=1033425", "content": "লরা জুলিয়েট কুয়েন্সবার্গ (জন্মঃ ৮ আগস্ট ১৯৭৬) একজন ব্রিটিশ সাংবাদিক। তিনি বর্তমানে বিবিসি নিউজের রাজনৈতিক সম্পাদক, ২০১৫ সালের জুলাই মাসে তিনি  নিক রবিনসনের স্থলাভিষিক্ত হন এবং তিনিই এই অবস্থানে স্থলাভিষিক্ত  প্রথম নারী। তিনি পূর্বে বিবিসির প্রধান রাজনৈতিক সংবাদদাতা হিসেবে দায়িত্ব পালন করেছেন এবং আইটিভি নিউজের প্রথম ব্যবসায়িক সম্পাদক ছিলেন। তিনি ফেব্রুয়ারি ২০১৪ থেকে জুলাই ২০১৫ মধ্যে নিউজনাইটের প্রধান সংবাদদাতা ছিলেন, মাঝে মধ্যে তিনি   অনুষ্ঠানটি  উপস্থাপনাও করতেন।\n\n\n== প্রাথমিক জীবন এবং শিক্ষা ==\nকুয়েন্সবার্গ ১৯৭৬ সালে ইতালিতে নিক এবং স্যালি কুয়েন্সবার্গ এর ঘরে জন্মগ্রহণ করেন। তার পিতা একজন ব্যবসায়ী এবং তার মা শিশুদের সেবায় কাজ করতেন এবং ২০০০ সালের নববর্ষ অনার্সে এর জন্য সিবিই লাভ করেন। তার পিতামহ ছিলেন এককেহার্ড ফন কুয়েন্সবার্গ, একজন সহ-প্রতিষ্ঠাতা, এবং রয়েল কলেজ অফ জেনারেল প্র্যাকটিশনারস-এর সভাপতি, যিনি ১৯৬৯ সালের জন্মদিন অনার্সে সিবিই নিযুক্ত হয়েছিলেন। তার পিতামহ ছিলেন লর্ড রবার্টসন, জাস্টিশিয়ারি স্কটিশ হাইকোর্টের একজন বিচারক, যার ভাই জেমস উইলসন রবার্টসন ছিলেন নাইজেরিয়ার শেষ ব্রিটিশ গভর্নর-জেনারেল। তার বড় ভাই ডেভিড ব্রাইটন এবং হোভ সিটি কাউন্সিলের অর্থ ও সম্পদের নির্বাহী পরিচালক। তার বড় বোন জোয়ানা কুয়েন্সবার্গ একজন প্রাক্তন কূটনীতিবিদ যিনি মোজাম্বিকের হাই কমিশনার হিসেবে দায়িত্ব পালন করেছেন।\n\n\n== ক্যারিয়ার ==\n\n\n=== বিবিসির রাজনৈতিক সম্পাদক ===\nতিনি ২০১৫ সালের জুলাই মাসে বিবিসির রাজনৈতিক সম্পাদক হিসেবে নিযুক্ত হন, প্রথম মহিলা হিসেবে এই পদে তিনি দায়িত্ব পালন করেন। ২০১৬ সালের জানুয়ারি মাসে কুয়েন্সবার্গ লেবার পার্টির  এমপি স্টিফেন ডাকিকে ডেইলি পলিটিক্স-এ ছায়া পররাষ্ট্র দপ্তরের মন্ত্রী হিসেবে প্রকাশ্যে পদত্যাগের কথা ঘোষণা করার বিষয়ে জড়িত ছিলেন। ঘটনাটি লেবার পার্টির যোগাযোগ পরিচালক সিউমাস মিলনের একটি আনুষ্ঠানিক অভিযোগের বিষয় ছিল, যা বিবিসির সরাসরি রাজনৈতিক অনুষ্ঠানের প্রধান রবি গিব প্রত্যাখ্যান করেন।\n\n\n== পুরস্কার ==\n২০১৬ সালের নভেম্বরে, কুয়েন্সবার্গকে রাজনৈতিক শিক্ষা পরিষদ  দ্বারা \"বছরের শ্রেষ্ঠ সংবাদ উপস্থাপক\" হিসেবে পুরস্কৃত করা হয়। এই পুরস্কার ছিল রাজনীতি সম্পর্কে জনগণের উপলব্ধিতে তার অবদানের স্বীকৃতি, বিশেষ করে জুন ২০১৬ সালের ইইউ গণভোট এবং পরবর্তী অগ্রগতিকে ঘিরে।\n২০১৬ সালের ডিসেম্বর মাসে প্রেস গেজেট আয়োজিত ব্রিটিশ সাংবাদিকতা পুরস্কারে কুয়েন্সবার্গ বছরের শ্রেষ্ঠ সাংবাদিক পুরস্কার লাভ করেন।  বিচারকরা বলেন, \"ব্রিটিশ রাজনীতির সবচেয়ে বড় পরিবর্তন নিয়ে রিপোর্ট করার জন্য কুয়েনসবার্গের এই পুরস্কার প্রাপ্য\"।\nইভিনিং স্ট্যান্ডার্ড ২০১৯ শীর্ষ -২০ সবচেয়ে প্রভাবশালী লন্ডনবাসী তালিকায় কুয়েন্সবার্গের নাম ছিল।\n\n\n== ব্যক্তিগত জীবন ==\nকুয়েন্সবার্গ একজন ব্যবস্থাপনা পরামর্শক জেমস কেলিকে বিয়ে করেছেন। \n\n\n== তথ্যসূত্র ==\n\n \n\n\n== বহিঃসংযোগ ==\nবিবিসি অনলাইনে লরা কুইন্সবার্গ  আর্কাইভইজে আর্কাইভকৃত ২০ ফেব্রুয়ারি ২০১৪ তারিখে"}