{"pageid": 1517841, "title": "রোকেয়া সুলতানা (চিত্রশিল্পী)", "url": "https://bn.wikipedia.org/wiki?curid=1517841", "content": "রোকেয়া সুলতানা (জন্ম: ২১ জানুয়ারি ১৯৫৮) বাংলাদেশি প্রিন্টমেকার ও চিত্রশিল্পী। শিল্পাকলায় বিশেষ অবদানের জন্য বাংলাদেশ সরকার তাকে ২০২৫ সালে একুশে পদক প্রদান করে।\n\n\n== প্রাথমিক জীবন ==\nরোকেয়া সুলতানা ২১ জানুয়ারি ১৯৫৮ সালে চট্টগ্রামে জন্মগ্রহণ করেন। তিনি ঢাকা বিশ্ববিদ্যালয়ের চারুকলা অনুষ থেকে ১৯৮০ সালে স্নাতক সম্পন্ন করে বিশ্বভারতী বিশ্ববিদ্যালয় থেকে ১৯৮৩ সালে চারুকলায় স্নাতকোত্তর ডিগ্রি সম্পন্ন করেন।\n২০০৩ সালে তিনি ফরাসী সরকারের ফেলোশিপ অর্জন করেন, ২০১২ সালে যুক্তরাষ্ট্রের নেব্রাস্কা, লিংকন বিশ্ববিদ্যালয়ের ফুলব্রাইট স্কলারশিপ পান। ২০১৭ সালে তিনি কানাডার টরেন্টোয় ভিজিটিং আর্টিস্ট রেসিডেন্সি পেয়ে ওপেন স্টুডিও প্রিন্ট কর্মসূচীতে যোগ দেন।\n\n\n== কর্মজীবন ==\nরোকেয়া সুলতানা ১৯৮৭ সালে ঢাকা বিশ্ববিদ্যালয়ের চারুকলা অনুষদের শিক্ষক হিসেবে যোগ দেন। ঢাকা বিশ্ববিদ্যালয়ের চারুকলা অনুষদের প্রিন্টমেকিং (ছাপচিত্র) বিভাগের অধ্যাপক তিনি।\nপোল্যান্ড, জার্মানি, মরোক্ক, ওমান, ফ্রান্স, ইরান, মিশর, তুরস্ক, তাইওয়ান, নেপাল, কোরিয়া, জর্ডান, ডেনমার্ক, পাকিস্তান, ভারত, যুক্তরাষ্ট্র এবং জাপানসহ অন্যান্য অনেক দেশে তার ছবির প্রদর্শনী অনুষ্ঠিত হয়েছে।\nতার চিত্রকর্ম সংরক্ষিত হয়েছে বাংলাদেশ জাতীয় চিত্রশালা, বাংলাদেশ জাতীয় জাদুঘর, বঙ্গভবন, গণভবনসহ নানাদেশের প্রতিষ্ঠানে।\n\n\n== পুরস্কার ও সম্মাননা ==\nএকুশে পদক ২০২৫,\nঅনন্যা শীর্ষ দশ পুরস্কার ২০০১,\nনবম এশিয়ান বিয়েনাল ১৯৯৯,\nতৃতীয় ভারত ভবন প্রিন্ট বিয়েনাল ১৯৯৫,\nবাংলাদেশ শিল্পকলা একাডেমি পুরস্কার  ২০০২\nপ্যারিসের L'Atelier Lacouriere et Frelaut বৃত্তি ২০০৩\nজাতীয় চারুকলা পুরস্কার ২০০২\n\n\n== পারিবারিক জীবন ==\nরোকেয়া সুলতানা বিয়ে করেন ওমর খালেদ রুমকে। এই দম্পতীর একমাত্র কন্যা লারা।\n\n\n== তথ্যসূত্র =="}