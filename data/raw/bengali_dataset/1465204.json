{"pageid": 1465204, "title": "তাদেউস রাইখস্টেইন", "url": "https://bn.wikipedia.org/wiki?curid=1465204", "content": "তাদেউস রাইখস্টেইন (২০ জুলাই ১৮৯৭ - ১ আগস্ট ১৯৯৬) হলেন একজন পোলীয় - সুইস রসায়নবিদ যিনি কর্টিসোন বিচ্ছিন্নতার বিষয়ে তার কাজের জন্য ফিলিপ শোয়ালটার হেঞ্চ ও এডয়ার্ড কেলভিন কেন্ডালের সাথে যৌথভাবে ১৯৫০ সালে শরীরবিদ্যা বা চিকিৎসাবিজ্ঞানে নোবেল পুরস্কারে ভূষিত হন। নোবেল কমিটি এই ত্রয়ীকে \"অ্যাড্রিনাল কর্টেক্সের হরমোন, তাদের গঠন এবং জৈবিক প্রভাব সম্পর্কিত আবিষ্কারের জন্য\" পুরস্কার প্রদান করে।\n\n\n== জন্ম ও পারিবারিক পরিচিতি ==\nরাইখস্টাইন রাশিয়ান সাম্রাজ্যের ওলওয়েক- এ এক পোলিশ-ইহুদি পরিবারে জন্মগ্রহণ করেন। তার বাবা-মা ছিলেন গাস্তাওয়া (ব্রকম্যান) এবং ইজিডর রাইখস্টেইন। তিনি তার শৈশব কাটিয়েছেন কিয়েভে, যেখানে তার বাবা একজন প্রকৌশলী হিসাবে নিয়োজিত ছিলেন। ১৯০৫ সালে সমগ্র রাশিয়ান সাম্রাজ্য জুড়ে ঘটে যাওয়া সহিংস ঘটনার কারণে তার বাবা পরিবারের জন্য দেশত্যাগের বিকল্পগুলো অন্বেষণ করতে শুরু করেন। টাডেউস জার্মানির জেনার বোর্ডিং-স্কুলে শিক্ষাজীবন শুরু করেন এবং দুই বছর পর, ১৯০৭ সালে, ১০ বছর বয়সে, সুইজারল্যান্ডের জুরিখে আসেন।\n\n\n== ব্যক্তিগত জীবন ==\nরাইখস্টেইন হেনরিয়েট লুইস কোয়ার্লেস ভ্যান উফোর্ডকে ১৯২৭ সালে বিয়ে করেন। এই দম্পত্তির ১টি সন্তান। সুইজারল্যান্ডের বাসেলে ৯৯ বছর বয়সে রাইখস্টেইন মারা যান। ভিটামিন সি এর কৃত্রিম সংশ্লেষণের জন্য প্রধান শিল্প প্রক্রিয়া এখনও তার নাম বহন করে। রাইখস্টেইন তার মৃত্যুর সময় সবচেয়ে দীর্ঘজীবী নোবেল বিজয়ী ছিলেন, কিন্তু ২০০৮ সালে রিতা লেভি-মন্তালচিনি তাকে ছাড়িয়ে যান।\n\n\n== আরও দেখুন ==\nচিকিৎসাবিজ্ঞানে নোবেল বিজয়ীদের তালিকা।\n\n\n== তথ্যসূত্র ==\n\n\n== বহিঃসংযোগ ==\n\nNobelprize.org-এ তাদেউস রাইখস্টেইন  (ইংরেজি) including the Nobel Lecture, December 11, 1950 Chemistry of the Adrenal Cortex Hormones\nটেমপ্লেট:Copley Medallists 1951-2000"}