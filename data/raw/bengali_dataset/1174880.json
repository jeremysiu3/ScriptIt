{"pageid": 1174880, "title": "চিত্তনামা", "url": "https://bn.wikipedia.org/wiki?curid=1174880", "content": "এটি কাজী নজরুল ইসলাম এর রচিত কাব্যগ্রন্থ। দেশবন্ধু চিত্তরঞ্জন দাস ১৬ জুন ১৯২৫ (২রা আষাঢ় ১৩৩২ বঙ্গাব্দ) মঙ্গলবার, দার্জিলিং এ পরলোকগমন করেন । দেশবন্ধু চিত্তরঞ্জন দাসের মৃত্যুতে কবি অত্যন্ত আঘাত পেয়েছিলেন। চিত্তরঞ্জন দাসের মৃত্যুতে শোকাহত হয়ে নজরুল অর্ঘ্য, অকাল-সন্ধ্যা, সান্ত্বনা, ইন্দ্রপতন, রাজভিখারি নামে কয়েকটি কবিতা সমকালীণ পত্রিকায় লেখেন। ১৩৩২ বঙ্গাব্দের শ্রাবণ মাসে কবিতাগুলো গ্রন্থাকারে প্রকাশিত  হয়। গ্রন্থটির প্রচ্ছদ করেছিলেন দীনেশরঞ্জন দাশ। বাসন্তী দেবী ছিলেন খুবই স্নেহশীলা নারী। নজরুলের মধ্যে ছিল মাতৃস্নেহ পাবার আগ্রহ । কারণ নিজের মায়ের সাথে নজরুলের সম্পর্ক খুব একটা ভালো ছিল না। নজরুল, চিত্তরঞ্জন দাসের স্ত্রী বাসন্তী দেবীকে মা বলে ডাকতেন। \nগ্রন্থটি মাতা বাসন্তী দেবীকে উৎসর্গ করে লিখেছিলেন-\nউৎসর্গ\nমাতা বাসন্তী দেবীর\nশ্রীশ্রীচরণারবিন্দে\n\n\n== তথ্যসূত্র =="}