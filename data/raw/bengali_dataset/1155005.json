{"pageid": 1155005, "title": "পঞ্চায়েত (টেলিভিশন ধারাবাহিক)", "url": "https://bn.wikipedia.org/wiki?curid=1155005", "content": "পঞ্চায়েত একটি ভারতীয় হিন্দি ভাষার হাস্যরসাত্মক–নাট্য ওয়েব ধারাবাহিক, যা অ্যামাজন প্রাইম ভিডিও-এর জন্য দ্য ভাইরাল ফিভার দ্বারা নির্মিত হয়েছে। চন্দন কুমারের লেখা ধারাবাহিকটি পরিচালনা করেছেন দীপক কুমার মিশ্র, যেটিতে অভিনয় করেছেন জিতেন্দ্র কুমার, রঘুবীর যাদব, নীনা গুপ্তা, চন্দন রায়, ফয়সাল মালিক প্রমুখ।\nপঞ্চায়েত ২০২০ সালের ৩ এপ্রিল অ্যামাজন প্রাইম ভিডিওতে প্রিমিয়ার হয়েছিল। ধারাবাহিকটি অধিকাংশ সমালোচকদের কাছ থেকে ইতিবাচক মন্তব্য পেয়েছিল। ফিল্মফেয়ার ওটিটি পুরস্কারের উদ্বোধনী অনুষ্ঠানে ধারাবাহিকটি শ্রেষ্ঠ অভিনেত্রী ব্যতিত হাস্যরসাত্মক ধারাবাহিক বিভাগে সমস্ত মনোনয়ন জিতে নেয়। ধারাবাহিকটির জন্য চন্দন কুমার শ্রেষ্ঠ মৌলিক গল্প, চিত্রনাট্য ও সংলাপের জন্যও মনোনীত হয়েছিল, যদিও এতে তিনি জয়ী হননি।\nধারাবাহিকটির দ্বিতীয় মৌসুম ১৮ মে, ২০২২ এবং তৃতীয় মৌসুম ২৮ মে, ২০২৪-এ মুক্তি পায়।\n\n\n== অভিনয়ে ==\nকেন্দ্রীয়\n\nপুনরাবৃত্ত\n\n \n\n\n== পর্ব ==\n\n\n=== মৌসুম ১ ===\n\n\n=== মৌসুম ২ ===\n\n\n=== মৌসুম ৩ ===\n\n\n== মুক্তি ==\n\n\n=== মৌসুম ১ ===\nঅ্যামাজন প্রাইম ভিডিও ২০২০ সালের জানুয়ারিতে আটটি নতুন ভারতীয় অরিজিনাল প্রকাশের ঘোষণা করে, পঞ্চায়েত সেগুলোর মধ্যে একটি। পঞ্চায়েতের অফিসিয়াল ট্রেলারটি ১৯ মার্চ ২০২০-এ প্রকাশিত হয়েছিল। আট পর্বের ধারাবাহিকটি ৩ এপ্রিল ২০২০-এ প্রিমিয়ার হয়েছিল। ২০২০ সালের মে মাসে নির্মাতারা ভক্তদের অনুরোধের পরে ধারাবাহিকের তামিল ও তেলুগু ডাব করা সংস্করণ প্রকাশ করেন।\n\n\n=== মৌসুম ২ ===\n২৮ এপ্রিল ২০২২-এ নির্মাণ কাজ শেষ হওয়ার পরে দ্বিতীয় মৌসুম প্রকাশের ঘোষণা করা হয়েছিল। ২ মে ২০২২-এ ঘোষণা করা হয়েছিল যে, দ্বিতীয় মৌসুমটি ২০ মে ২০২২-এ প্রিমিয়ার হবে। তবে প্রাইম ভিডিও ১৮ মে ২০২২-এ প্রকৃত প্রিমিয়ারের তারিখের দুই দিন আগেই সমস্ত পর্ব প্রকাশ করে।\n\n\n=== মৌসুম ৩ ===\nতৃতীয় মৌসুম  ২০২৪ সালের শুরুর দিকে মুক্তি পাবার কথা থাকলেও বিলম্বিত হয়। পরবর্তীতে আনুষ্ঠানিকভাবে ঘোষণা করা হয় যে, মৌসুম ৩ ২৮ মে, ২০২৪-এ মুক্তি পাবে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পঞ্চায়েত  (ইংরেজি)"}