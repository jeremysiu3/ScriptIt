{"pageid": 1031747, "title": "সহজ পাঠের গপ্পো", "url": "https://bn.wikipedia.org/wiki?curid=1031747", "content": "সহজ পাঠের গপ্পো ২০১৬ খ্রিস্টাব্দে মুক্তিপ্রাপ্ত বাংলা পূর্ণদৈর্ঘ্য চলচ্চিত্র। মানস মুকুল পাল পরিচালিত ও অভিজিৎ সাহা প্রযোজিত এই চলচ্চিত্রটি গ্রামের দরিদ্র পরিবারের সন্তান গোপাল ও তার ভাই ছোট্টুকে নিয়ে নির্মিত। চলচ্চিত্রটি বিভূতিভূষণ বন্দ্যোপাধ্যায়ের ছোটগল্প তালনবমী অবলম্বনে নির্মিত।\n\n\n== কলাকুশলী ==\nনুর ইসলাম - ছোটু\nসামিউল আলম - গোপাল\nস্নেহা বিস্বাস - ছোটু ও গোপালের মা\nশকুন্তলা বড়ুয়া\n\n\n== কাহিনী সংক্ষেপ ==\nবাবার আকস্মিক দুর্ঘটনার কারণে ১০ বছরের বালক গোপালের ভাবনাহীন ছোটবেলার অমূল পরিবর্তন ঘটে যায়। অর্থের অভাবে তার মায়ের পক্ষে তাকে ও তার ভাই ছোটুকে খেতে দেওয়াও কঠিন হয়ে যায়। গোপাল বিভিন্নভাবে টাকা রোজগারের চেষ্টা করতে থাকে। সে তার ছোট ভাইকে সঙ্গে নিয়ে লোকের বাড়ির কুয়ো পরিষ্কার করে, বাজারে সব্জিপাতি বিক্রি করে। এর মধ্যে গ্রামের এক ব্রাহ্মণ ঘরে জন্মাষ্টমীর দিন উপলক্ষে গ্রামের লোকেদের পোলাও খাওয়ানোর আয়োজন করা হয়।  এই কথা শুনে দুই ভাই নিজেদের মতো করে ভাবতে শুরু করে। গোপাল তাদের তাল বিক্রি করে অর্থ উপার্জনের কথা ভাবলেও ছোটু বিনাপয়সায় তাল বিক্রি করলে পোলাও খাওয়ার নিমন্ত্রণ পেতে পারবে বলে ভাবতে থাকে। ছোটু টাকা না নিয়েই বাড়ির জেঠিমাকে তাল দিয়ে আসলেও হতাশাব্যঞ্জক বাস্তবতা হিসাবে গোপাল এবং ছোটু জন্মাষ্টমীর আমন্ত্রণ পায় না, যা ছোটুর শিশু মনকে কাঁদিয়ে তোলে।\n\n\n== তথ্যসূত্র =="}