{"pageid": 1036758, "title": "মারিয়া মার্থা দিয়াজ ভেলাস্কেজ", "url": "https://bn.wikipedia.org/wiki?curid=1036758", "content": "মারিয়া মার্থা দিয়াজ ভেলাস্কেজ (জন্ম ৩০ আগস্ট ১৯৫১, তেগুসিগালপা) হলেন একজন হন্ডুরান রাজনীতিবিদ। তিনি ১৯৯৯ এবং ২০০৯ সালে মোট দুইবার হন্ডুরাস জাতীয় নারী ইনস্টিটিউটের মন্ত্রীর দায়িত্ব পেয়েছিলেন। হাজার হাজার চীনা নাগরিককে হন্ডুরান পাসপোর্ট বেআইনিভাবে বিক্রয়ের নিন্দার জন্য তিনি চিনাজোর নায়িকা (হিরোইনা দেল চিনাজো) হিসাবেও পরিচিত।\n\n\n== হন্ডুরাস জাতীয় নারী ইনস্টিটিউট (আইএনএএম) ==\n১৯৯৯ সালের ফেব্রুয়ারিতে দিয়াজকে সরকারী নারী অফিসের (জিএমও) একজন পরিচালক নিযুক্ত করা হয়েছিল। পরে তিনি সেটিকে জাতীয় নারী ইনস্টিটিউটে (আইএনএএম) রূপান্তরিত করেছিলেন।  সামাজিক, অর্থনৈতিক, রাজনৈতিক এবং সাংস্কৃতিক ক্ষেত্রে লিঙ্গ সমতার উপর দৃষ্টি নিবদ্ধ করে চলমান উন্নয়ন প্রক্রিয়ায় নারীদের অন্তর্ভুক্ত করার জন্য আইএনএএম প্রতিষ্ঠিত হয়েছিল।  দিয়াজ ২০০২ সালের জানুয়ারি পর্যন্ত আইএনএএম মন্ত্রীর পদে ছিলেন। \n২০০৯ এর জুলাইয়ে, দিয়াজ দ্বিতীয়বারের জন্য জাতীয় নারী ইনস্টিটিউটের মন্ত্রী নিযুক্ত হয়েছিলেন এবং ২০১০ সালের জানুয়ারি পর্যন্ত দায়িত্ব পালন করেছিলেন।  তাঁর নিয়োগের ফলে কিছু প্রতিবাদ হয়েছিল এবং বিক্ষোভকারীরা তাঁকে আইএনএএম ভবনে ঢুকতে বাধা দেওয়ার চেষ্টা করেছিল।\n\n\n== তথ্যসূত্র =="}