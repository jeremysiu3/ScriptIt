{"pageid": 1511773, "title": "সিন্ধুরা গাড্ডে", "url": "https://bn.wikipedia.org/wiki?curid=1511773", "content": "সিন্ধুরা গাড্ডে হলেন একজন প্রাক্তন ভারতীয়  অভিনেত্রী এবং সৌন্দর্য প্রতিযোগিতার খেতাবধারী। তিনি ২০০৫ সালে ফেমিনা মিস ইন্ডিয়া ওয়ার্ল্ড জিতেছিলেন এবং ২০০৫ সালে মিস ওয়ার্ল্ড প্রতিযোগিতার সেমিফাইনালেও উঠেছিলেন।\n\n\n== প্রাথমিক জীবন ==\nসিন্ধুরা গাড্ডে অন্ধ্রপ্রদেশের বিজয়ওয়াড়ায় জন্মগ্রহণ করেন।  তাঁর বাবা-মা বিদেশে নিউজিল্যান্ডে  কর্মরত থাকাকালীন, বিজয়ওয়াড়ায় তাঁর দাদু-ঠাকুরমার কাছে তিনি বড় হয়ে হয়ে উঠে ছিলেন। ১০ বছর বয়সে তিনি নিউজিল্যান্ডে চলে যান।  নিউজিল্যান্ডে পড়াশোনা শেষ করার পর, তিনি প্রচার মাধ্যম এবং ফ্যাশন জগতে তাঁর কর্মজীবন শুরু করেন। তিনি ভারতে ফিরে এসে  ফার্মাকোলজি ও ফিজিওলজিতে দুটি ডিগ্রি এবং মডেলিংয়ে ডিপ্লোমা সম্পন্ন করেন। তিনি জাপানি, চীনা এবং আরবি ভাষায় প্রাথমিক কোর্সও গ্রহণ করেছিলেন।\n\n\n== কর্মজীবন ==\n২০০৫ সালে তিনি ফেমিনা মিস ইন্ডিয়া ওয়ার্ল্ডের মুকুট লাভ করেন। সেমিফাইনাল রাউন্ডে যখন তাঁকে জিজ্ঞাসা করা হয়েছিল যে তাঁরা কোন উদ্ভাবন তৈরি করতে চান এবং কেন, তখন তিনি উত্তর দিয়েছিলেন যে তিনি ক্যান্সারের জন্য একটি প্রাকৃতিক প্রতিকার তৈরি করতে চান। প্রতিযোগিতা জয়ের পর, তিনি বলেন, \"জিতে তিনি নিজেকে বিশ্বের সর্বোচ্চ চূড়ায় আছেন মনে করেন এবং ভারতকে বিশ্বব্যাপী গর্বিত করার আশা করেন\"।  প্রতিযোগিতার সময় তাঁর ফ্যাশন ডিজাইনার ছিলেন জয়রাম রামিনেনি  তিনি ২০০২ সালের মিস ইন্ডিয়া নিউজিল্যান্ডে প্রথম রানার আপ এবং ২০০২ সালের মিস অকল্যান্ডে দ্বিতীয় রানার আপ ছিলেন। মুকুট লাভের পর থেকে, তিনি বেশ কয়েকটি জনসমাবেশে উপস্থিত হয়েছেন, তার মধ্যে আছে ২০০৫ সালে মিশিগানের ডেট্রয়েটে TANA সম্মেলন এবং নিউ ইয়র্কের ওয়াপিংগার্স ফলসের হিন্দু সমাজ মন্দিরে উপস্থিতি। সিন্ধুরা ২০০৫ সালে চীনে অনুষ্ঠিত মিস ওয়ার্ল্ড প্রতিযোগিতায় সেমিফাইনালে উঠেছিলেন।\nসিন্ধুরা গাড্ডে টলিউডে রোহিত খুরানার বিপরীতে \"সঙ্গমম\"  মাধ্যমে চলচ্চিত্রে আত্মপ্রকাশ করেন। তেলুগু ছবিটি পরিচালনা করেছেন রসুল এলোর এবং প্রযোজনা করেছেন পি রমনা এবং গাভারা পার্থসারথি।  তিনি হে বেবিতেও ছোট চরিত্রে অভিনয় করেছিলেন এবং নাগেশ কুকুনুরের বেমিসাল ছবিতে চুক্তিবদ্ধ হয়েছিলেন, কিন্তু সেই ছবিটির প্রযোজনা শুরু হয়নি।  এরপর তিনি তেলুগু ছবিতে ফিরে রবি বাবু  এবং কিলারের পরিচালনায় \"অমরাবতী\" তে অভিনয় করেন। \nতিনি টানা ৩ বছর ধরে ফেমিনা মিস ইন্ডিয়া সাউথের উপস্থাপক হিসেবে দায়িত্ব পালন করেছেন। \n২০১০ সালের ৪ঠা ডিসেম্বর তারিখে, তিনি নিউজিল্যান্ডে তাঁর ১০ বছরের প্রেমিক জোনাথন ওয়ার্ডকে বিয়ে করেন। \n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃ সংযোগ ==\nসিন্ধুরা গাডের অফিসিয়াল টুইটার পেজ\nটেমপ্লেট:Miss World 2005 delegates"}