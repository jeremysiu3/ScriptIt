{"pageid": 1187783, "title": "চেঙ্গা পাখুই", "url": "https://bn.wikipedia.org/wiki?curid=1187783", "content": "চেঙ্গা পাখুই (বৈজ্ঞানিক নাম: Bibasis oedipodea(Swainson)) এক প্রজাতির মাঝারী আকারের জলপাই বাদামী সাথে লালচে কমলা বর্নের প্রজাপতি। এরা ‘হেসপেরায়িডি’ গোত্রের এবং ‘কোয়লিয়াডিনি’ উপগোত্রের সদস্য।\n\n\n== আকার ==\nপ্রসারিত অবস্থায় চেঙ্গা পাখুই এর ডানার আকার ৪০-৫০ মিলিমিটার দৈর্ঘ্যের হয়।\n\n\n== উপপ্রজাতি ==\nভারতে প্রাপ্ত চেঙ্গা পাখুই এর উপপ্রজাতি হল-\n\nBurara oedipodea belesis (Mabille, 1876) – Himalayan Branded Orange Awlet\n\n\n== বিস্তার ==\nএই প্রজাতি ভারত এর হিমাচল প্রদেশ থেকে অরুণাচল প্রদেশ, বাংলাদেশ, নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী এবং পুরুষ উভয় প্রপকারের ডানার উপরিতল জলপাই বাদামী (olive brown) বর্নের। সামনের ডানায় কোস্টার মধ্যভাগ থেকে সেল এর গোড়ার অংশ অবধি বিস্তৃত একটি কমলা দাগ (brand) বর্তমান। ডানার টার্মিনাল প্রান্তভাগ (fringe) ধূসর বাদামী। পিছনের ডানার টার্মেন এবং টর্নাস লালচে কমলা।\nডানার নিম্নতল কমলা বাদামী এবং ইষদ বেগুনি আভাযুক্ত। সামনের ডানায় সাব-টার্মিনাল ফ্যাকাশে কমলা অস্পষ্ট চওড়া বন্ধনী এবং কোস্টাল শিরার নীচ থেকে ডানার মধ্যভাগ পর্যন্ত বিস্তৃত ফ্যাকাশে কমলা সরু এবং লম্বাটে ছোপ দ্বারা গঠিত ডিসকাল বন্ধনী দেখা যায়। উভয় ডানার গোড়ার অংশে একটি কালো, সুস্পষ্ট এবং গোলাকৃতি ছোপ লক্ষ্য করা যায়।\nপিছনের ডানায় ফ্যাকাশে কমলা লম্বাটে ছোপের দ্বারা সৃষ্ট ছোট ডিসকাল বন্ধনীটি ডানার মধ্যভাগে অবস্থিত। টার্মেন, টর্নাস এবং ডরসাম উজ্জ্বল কমলা এবং টর্নাল এবং ডরসাল প্বার্শবর্তী অংশ কমলা আঁশে ছাওয়া।\nপুরুষ প্রকারে একটি সুস্পষ্ট, বড়, গোলাকৃতি ঘন কাল পটি (patch-brand) থাকে।\nমাথা, বুক (thorax), পা এবং অ্যানাল প্রান্ত কমলা অথবা কমলা হলুদ, উদর কালো এবং কমলা ডোরাকাটা।\n\n\n== আচরণ ==\nদ্রুত উড়ানযুক্ত এই প্রজাতি তীরগতিতে (darting flight) পাহাড়ি জঙ্গলের নালা এবং ঝর্নার আশেপাশে উড়ে বেড়ায়। এরা স্থানীয় ভাবে দুর্লভ নয় (not locally rare), তবে খুব কম দেখা যায়। কম উচ্চতা বিশিশট্ট এবং প্রচুর বৃষ্টিপাতযুক্ত পাহাড়ি অঞ্চলের ঘন অরণ্য এদের প্রিয় বাসভূমি যেখানে দিনের প্রথম ভাগ এবং গোধূলি বেলায় এবং সন্ধ্যায় এদের বিচরন পরিলক্ষিত হয়। ফুলের মধুপান এবং ভিজে মাটি এবং পাথরের অথবা পাথুরে দেওয়ালের ভিজে ছোপে মাড-পাডল এদের পছন্দের অভ্যাস। হিমালয়ের পাদদেশে প্রায় ২১০ মিটার উচ্চতায় সেপ্টেম্বর এবং অক্টোবর মাস নাগাদ এদের দর্শন মেলে। পার্বত্য অরণ্য ১৫০০ মিটার উচ্চতা পর্যন্ত জানুয়ারী থেকে নভেম্বর পর্যন্ত এদের সক্রিয়তা চোখে পড়ে।\n\n\n== তথ্যসূত্র =="}