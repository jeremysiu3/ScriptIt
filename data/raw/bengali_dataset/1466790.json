{"pageid": 1466790, "title": "ইসমাইল কোরেশি আল হাশমি", "url": "https://bn.wikipedia.org/wiki?curid=1466790", "content": "ইমাদউদ্দিন ইসমাইল কুরেশি আসাদি আল হাশমি, একজন সোহরাওয়ার্দীয়া তরিকার পীর, এলাহাবাদ জেলার প্রাথমিক ইসলামী প্রচারকদের মধ্যে অন্যতম একজন ছিলেন। তিনি বাহাউদ্দিন জাকারিয়া মুলতানির নাতি এবং সাদরউদ্দিন আরিফ মুলতানির পুত্র ছিলেন। তিনি সাধারণত মখদুম শাহ বামরাউলি নামে পরিচিত।\n\n\n== জন্ম ও শিক্ষা ==\nশায়খ ইসমাইল ১২৫৯/১২৬০ খ্রিস্টাব্দে মুলতানে জন্মগ্রহণ করেন এবং তাঁর পিতা শায়খ সাদরউদ্দিন ও দাদা শায়খ বাহাউদ্দিন জাকারিয়ার দীক্ষায় বেড়ে উঠেন।\nতিনি দাদা বাহাউদ্দিন জাকারিয়ার হাতে সোহরাওয়ার্দীয়া তরিকায় বায়াত দান করেন এবং তাঁর পিতা ও বড় ভাই শায়খ রুকনউদ্দিন আবুল ফাতেহ ওরফে শাহ রুকন-ই-আলম মুলতানির দীক্ষা গ্রহণ করেন। শাহ রুকনউদ্দিন সর্বদা তাঁর ছোট ভাইকে সাথে রাখতেন এবং এমনকি আলাউদ্দিন খিলজির ডাকে দিল্লি সফরেও তাঁকে সঙ্গে নিতেন। যখন শাহ রুকনউদ্দিন শায়খ নিজামুদ্দিন আউলিয়ার সাথে সাক্ষাৎ করেন, তখন তাঁর ছোট ভাই শায়খ ইসমাইলও তাঁর সাথে ছিলেন এবং উভয় পবিত্র ব্যক্তির কাছ থেকে কিছু প্রশ্ন জিজ্ঞাসা করেছিলেন।\n\n\n== মুলতান থেকে এলাহাবাদ ==\nশায়খ ইসমাইল মূলত মুলতানে বসবাস করতেন এবং তাঁর খানকার প্রচার ও শিক্ষামূলক কার্যক্রমের দেখাশোনা করতেন, কিন্তু এক ঐশী প্রেরণা তাঁকে তাঁর ভাইয়ের মৃত্যুর আগে এলাহাবাদে, যা তখন প্রয়াগ নামে পরিচিত ছিল, স্থানান্তরিত হওয়ার জন্য প্ররোচিত করে।\nএলাহাবাদের আসার পথে তিনি প্রথমে দিল্লিতে যান, যেখানে সম্রাট আলাউদ্দিন খিলজি এবং তাঁর উত্তরসূরিরা তাঁকে স্বাগত জানান। সেখান থেকে তিনি কারা হয়ে এলাহাবাদে যান এবং বামরাউলি বা বাম্রাউলি (চেইল, এলাহাবাদ) নামে একটি গ্রামে স্থায়ী হন। এইভাবে, তাঁকে বর্তমান এলাহাবাদ শহরের আশেপাশে বসবাসকারী প্রথম দিকের শায়খদের মধ্যে একজন হিসাবে বিবেচনা করা হয়।\n\n\n== শিষ্যরা ==\nকারা, মনিকপুর, জাফরাবাদ, জৌনপুর, ঝুঁসি, এবং আওধ সহ বিভিন্ন এলাকা থেকে ভক্তরা তাঁর শিষ্যত্ব গ্রহণ করতে আসত। যদিও অনেক ভক্ত তাঁর শিষ্য ছিলেন, কিস্তু তিনি কেবল তিনজন শিষ্যকে, শায়খ আব্দুল রহিম, শায়খ আলি এবং সাইয়্যিদ মুহাম্মদ, যিনি শাহ কারাক নামে পরিচিত ছিলেন, খেলাফত দিয়েছিলেন। শাহ কারাক মজনূব (আবদাল) অবশেষে তাঁর সবচেয়ে বিখ্যাত শিষ্য হয়ে উঠেন এবং তিনি কারা মনিকপুর, এলাহাবাদের শাহ কারাক মজনূব (আবদাল) নামে জনপ্রিয় হন, যিনি কারাতে সমাধিস্থ হয়েছেন এবং আজও এলাহাবাদের সবচেয়ে বিখ্যাত সুফি সাধক হিসেবে পরিচিত।\nখাজা কারাককে অন্যভাবে কারা/কারার খাজা গুরগ হিসেবেও পরিচিত।\n\n\n== তথ্যসূত্র ==\nএলাহাবাদ - সিএইচ নেভিলের একটি গেজেটিয়ার, 1911, সরকারী প্রেস, ইউনাইটেড প্রভিন্স।\nআখবার আল আখিয়ার শেখ আবদুল হক মুহাদ্দিস দেহলভী, ষোড়শ শতাব্দীর। উর্দু সংস্করণ 1990।\nসাইয়্যিদ মুইন আল হক ঝুনসভি রচিত মানবা আল আনসাব, পাণ্ডুলিপি, ব্রিটিশ লাইব্রেরি - ইন্ডিয়া অফিস কালেকশনস, লন্ডন।\nআসরাল আল মাখদুমেইন শেখ করিম ইয়ার, 1893, ফতেহপুর।\nশাইখ আব্দুল রহমান চিশতীর মিরাত আল আসরার, ১৬৪৮, মুদ্রিত মাকতাবা জামে নূর, দিল্লী ১৯৯৭।\nসাইয়্যেদ শাহ আবুল হাসান কুতুবী মানিকপুরী রচিত তারিখ আইন ই আওয়াধ, 1887, নিজামী প্রেস, কাউনপুর।\nখালিদ বিন উমর দ্বারা তাজকিরাত আল মাখদুমিন, 2004, পাণ্ডুলিপি।\n\n\n== বহিঃসংযোগ ==\nউইকিমাপিয়াতে মসজিদ মখদুম শাহ বামহরাউলী রহ"}