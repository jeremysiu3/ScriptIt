{"pageid": 1443397, "title": "এমিলিয়ানো বুয়েন্দিয়া", "url": "https://bn.wikipedia.org/wiki?curid=1443397", "content": "এমিলিয়ানো বুয়েন্দিয়া স্তাতি (স্পেনীয়: Emiliano Buendía, স্পেনীয় উচ্চারণ: [ˌemiljˈano bwendˈia]; জন্ম: ২৫ ডিসেম্বর ১৯৯৬; এমিলিয়ানো বুয়েন্দিয়া নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে ইংরেজ ক্লাব অ্যাস্টন ভিলা এবং আর্জেন্টিনা জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৫ সালে, বুয়েন্দিয়া আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২২ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nএমিলিয়ানো বুয়েন্দিয়া স্তাতি ১৯৯৬ সালের ২৫শে ডিসেম্বর তারিখে আর্জেন্টিনার মার দেল প্লাতায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুয়েন্দিয়া আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৫ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। অন্যদিকে, ২০১৪ সালে তিনি স্পেন অনূর্ধ্ব-১৯ দলের হয়ে তিন ম্যাচে অংশগ্রহণ করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ৩ ম্যাচে অংশগ্রহণ করে ১টি গোল করেছেন।\n২০২২ সালের ১লা ফেব্রুয়ারি তারিখে, ২৫ বছর, ১ মাস ও ৭ দিন বয়সে, ডান পায়ে ফুটবল খেলায় পারদর্শী বুয়েন্দিয়া কলম্বিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৮০তম মিনিটে মধ্যমাঠের খেলোয়াড় জিওভানি লো সেলসোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৭ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি আর্জেন্টিনা ১–০ গোলের ব্যবধানে জয়লাভ করেছিল। আর্জেন্টিনার হয়ে অভিষেকের বছরে বুয়েন্দিয়া সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে এমিলিয়ানো বুয়েন্দিয়া  (ইংরেজি)  \nসকারবেসে এমিলিয়ানো বুয়েন্দিয়া (ইংরেজি) \nবিডিফুটবলে এমিলিয়ানো বুয়েন্দিয়া  (ইংরেজি)  \nট্রান্সফারমার্কেটে এমিলিয়ানো বুয়েন্দিয়া (ইংরেজি) \nওয়ার্ল্ডফুটবল.নেটে এমিলিয়ানো বুয়েন্দিয়া (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে এমিলিয়ানো বুয়েন্দিয়া (ইংরেজি)"}