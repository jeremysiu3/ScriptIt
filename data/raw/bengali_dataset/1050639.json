{"pageid": 1050639, "title": "রেডিং", "url": "https://bn.wikipedia.org/wiki?curid=1050639", "content": "রেডিং (ইংরেজি: Reading ) ইউরোপ মহাদেশের রাষ্ট্র, যুক্তরাজ্যের ইংল্যান্ডের দক্ষিণ-পূর্বভাগের ঐতিহাসিক বার্কশার কাউন্টির একটি শহর। এটি যুক্তরাজ্যের রাজধানী লন্ডন থেকে প্রায় ৬১ কিলোমিটার পশ্চিমে, টেমস নদী ও এর একটি উপনদী কেনেট নদীর সঙ্গমস্থলে অবস্থিত। সড়কপথে এটি এম৪ মহাসড়ক ও রেলপথে এটি গ্রেট ওয়েস্টার্ন মেইন লাইনের উপরে পড়েছে।\nরেডিং একটি ঐতিহাসিক কৃষিবাজার শহর। এখানকার চারা-পরিচর্যা ক্ষেত্র বা নার্সারিগুলি সুখ্যাত। এছাড়া এখানে বিস্কুট ও মদ চোলাইয়ের কারখানা আছে। এছাড়া মুদ্রণ, লোহাগলন, প্রকৌশল ও কম্পিউটার প্রযুক্তির ব্যবসাও উল্লেখ্য। ১৮৯২ সালে এখানে অক্সফোর্ড বিশ্ববিদ্যালয়ের সাথে সম্পর্কিত একটি মহাবিদ্যালয় প্রতিষ্ঠা করা হয়। ১৯২৬ সালে এটি স্বাধীন রেডিং বিশ্ববিদ্যালয়ে পরিণত হয়। এই বিশ্ববিদ্যালয়ে কৃষি, উদ্যানবিদ্যা ও দুগ্ধজাত দ্রব্য উৎপাদনের উপরে বিশেষ গবেষণা সম্পাদন করা হয়। এখানে প্রায় ১ লক্ষ ৬৩ হাজার অধিবাসী বাস করে।\nপ্রতি বছর এখানে রেডিং ফেস্টিভাল নামক একটি সঙ্গীত উৎসবের আয়োজন করা হয়।\n\n\n== তথ্যসূত্র =="}