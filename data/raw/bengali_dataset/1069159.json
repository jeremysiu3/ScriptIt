{"pageid": 1069159, "title": "শান্তিময় গঙ্গোপাধ্যায়", "url": "https://bn.wikipedia.org/wiki?curid=1069159", "content": "শান্তিময় গঙ্গোপাধ্যায়  বা শান্তিময় গাঙ্গুলি ( ১৯১৫  — ১০ অক্টোবর ১৯৯৭) ছিলেন ভারতের স্বাধীনতা আন্দোলনের এক বিপ্লবী,  সুভাষচন্দ্র বসুর সহকর্মী ও তার ঐতিহাসিক মহানিস্ক্রম্মণের পরিকল্পনাকার ও সঙ্গী।\n\n\n== সংক্ষিপ্ত জীবনী ==\nশান্তিময় গাঙ্গুলির জন্ম ব্রিটিশ ভারতের অধুনা বাংলাদেশের নারায়ণগঞ্জে শীতলক্ষার তামাকপট্টি মহল্লায়। পিতা বিমলা মোহন গাঙ্গুলি। শান্তিময়ের পড়াশোনা নারায়ণগঞ্জ হাই স্কুলে। স্কুলে তিনি ছাত্র নেতা ছিলেন।  ছাত্রাবস্থাতেই তিনি বেঙ্গল ভলান্টিয়ার্সের সদস্য হন এবং বৈপ্লবিক কর্মকাণ্ডে যুক্ত হয়ে বহুবার কারাবরণ করেন। নেতাজীর সিক্রেট সার্ভিসের গুরুত্বপূর্ণ দায়িত্বে থেকে পেশোয়ার ও কাবুল থেকে ভারতের স্বাধীনতা সংগ্রামকে নতুন পর্যায়ে সংগঠিত করেন। ১৯৪২ খ্রিস্টাব্দে তিনি, সত্যরঞ্জন বকসি যতীশ গুহ সহ বেঙ্গল ভলান্টিয়ার্সের সাহসী ও একনিষ্ঠ কর্মীদের ব্রিটিশ পুলিশ গ্রেফতার করে   এবং সামরিক বাহিনীর হেফাজতে ব্রিটিশ শাসকের অকথ্য অত্যাচার সহ্য করতে হয়। পরে দীর্ঘদিন সুভাষচন্দ্রের ফরওয়ার্ড ব্লকের নেতৃত্বে ছিলেন তিনি। পরবর্তীকালে রাজনীতি থেকে অবসর নেন। স্বাধীনতা লাভের পর কর্মজীবনে তিনি 'ক্যালকাটা ফ্যান ওয়ার্কস'-এর ডিরেক্টর হিসাবে কাজ করেছেন। \nজীবনের শেষ দিন পর্যন্ত তিনি নেতাজি রিসার্চ ব্যুরো এবং বিপ্লবী নিকেতন ও চক্ষু চিকিৎসালয়ের সাথে যুক্ত ছিলেন।\n১৯৯৭ খ্রিস্টাব্দের ১০ই অক্টোবর তিনি কলকাতায় প্রয়াত হন।\n\n\n== তথ্যসূত্র =="}