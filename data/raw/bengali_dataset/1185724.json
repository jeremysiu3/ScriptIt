{"pageid": 1185724, "title": "নাউয়েল মলিনা", "url": "https://bn.wikipedia.org/wiki?curid=1185724", "content": "নাউয়েল মোলিনা লুসেরো (স্পেনীয়: Nahuel Molina, স্পেনীয় উচ্চারণ: [nawˈel molˈina]; জন্ম: ৬ এপ্রিল ১৯৯৮; নাউয়েল মোলিনা নামে সুপরিচিত) হলেন একজন আর্জেন্টিনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব আতলেতিকো মাদ্রিদ এবং আর্জেন্টিনা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৭ সালে, মোলিনা আর্জেন্টিনা অনূর্ধ্ব-২০ দলের হয়ে আর্জেন্টিনার বয়সভিত্তিক পর্যায়ে অভিষেক করেছিলেন। প্রায় এক বছর যাবত আর্জেন্টিনার বয়সভিত্তিক দলের হয়ে খেলার পর, তিনি ২০২১ সালে আর্জেন্টিনার হয়ে আন্তর্জাতিক পর্যায়ে অভিষেক করেছেন; আর্জেন্টিনার জার্সি গায়ে তিনি এপর্যন্ত ১৯ ম্যাচে অংশগ্রহণ করেছেন।\n\n\n== প্রারম্ভিক জীবন ==\nনাউয়েল মোলিনা লুসেরো ১৯৯৮ সালের ৬ই এপ্রিল তারিখে আর্জেন্টিনার এম্বালসেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমোলিনা আর্জেন্টিনা অনূর্ধ্ব-২০ দলের হয়ে খেলার মাধ্যমে আর্জেন্টিনার প্রতিনিধিত্ব করেছেন। ২০১৭ সালে তিনি আর্জেন্টিনা অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। আর্জেন্টিনার বয়সভিত্তিক দলের হয়ে তিনি প্রায় এক বছরে ৬ ম্যাচে অংশগ্রহণ করেছেন।\n২০২১ সালের ৩রা জুন তারিখে, ২৩ বছর, ১ মাস ও ২৮ দিন বয়সে, ডান পায়ে ফুটবল খেলায় পারদর্শী মোলিনা চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে আর্জেন্টিনার হয়ে অভিষেক করেছেন। উক্ত ম্যাচের ৮১তম মিনিটে রক্ষণভাগের খেলোয়াড় হুয়ান ফোইতের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। আর্জেন্টিনার হয়ে অভিষেকের বছরে মোলিনা সর্বমোট ১৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৭ নভেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে নাউয়েল মলিনা  (ইংরেজি)  \nসকারবেসে নাউয়েল মলিনা (ইংরেজি) \nবিডিফুটবলে নাউয়েল মলিনা  (ইংরেজি)  \nট্রান্সফারমার্কেটে নাউয়েল মলিনা (ইংরেজি) \nওয়ার্ল্ডফুটবল.নেটে নাউয়েল মলিনা (ইংরেজি) \nইএসপিএন এফসিতে নাউয়েল মলিনা (ইংরেজি) \nন্যাশনাল-ফুটবল-টিমস.কমে নাউয়েল মলিনা (ইংরেজি)"}