{"pageid": 1037353, "title": "সাবা হামিদ", "url": "https://bn.wikipedia.org/wiki?curid=1037353", "content": "সাবা হামিদ ( উর্দু: صبا حميد‎‎ ) হলেন একজন পাকিস্তানি টেলিভিশন অভিনেত্রী।\n\n\n== প্রাথমিক জীবন ==\nসাবা হামিদ পাকিস্তানের লাহোরের লেখক ও কলামিস্ট হাইদ আখতারের কন্যা। তিনি লাহোর কলেজ ফর উইমেন ইউনিভার্সিটিতে পড়াশোনা করেছেন। তার আরও তিনটি বোন এবং একটি ভাই রয়েছে।\n\n\n== কর্মজীবন ==\nসাবা হামিদ ১৯৭৮ সালে টেলিভিশনে অভিনেত্রী হিসেবে তার তিন দশকের দীর্ঘ কর্মজীবন শুরু করেছিলেন এবং ১৯৮০-এর দশকের মাঝামাঝি থেকে ১৯৯০-এর দশকের মাঝামাঝি পর্যন্ত থিয়েটারেও কাজ করেছেন।\n\n\n== ব্যক্তিগত জীবন ==\nসাবা হামিদ সৈয়দ পারভেজ শফির সাথে বিবাহ বন্ধনে আবদ্ধ হয়েছিলেন। অভিনেত্রী ও গায়িকা মীশা শফী হল তার কন্যা। ফারিস শফি নামে তার একটি ছেলেও রয়েছে। পারভেজ শফির সাথে বিবাহবিচ্ছেদের পরে তিনি অভিনেতা ওয়াসিম আব্বাসকে বিয়ে করেছেন।\n\n\n== তথ্যসূত্র ==\n \n\n\n== বহিঃসংযোগ ==\nইন্টারনেট মুভি ডেটাবেজে সাবা হামিদ (ইংরেজি)\nদাপ্তরিক ওয়েবসাইট"}