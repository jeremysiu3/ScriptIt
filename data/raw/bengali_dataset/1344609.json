{"pageid": 1344609, "title": "রুখসানা পারভীন", "url": "https://bn.wikipedia.org/wiki?curid=1344609", "content": "রুখসানা পারভীন (জন্ম ৫ই মে ১৯৯২) হলেন পাকিস্তানের একজন মহিলা বক্সার। ২০১৬ সালে, তিনি ভারতের গুয়াহাটিতে দক্ষিণ এশিয়ান গেমসে অংশগ্রহণ করার সময় পাকিস্তানের প্রথম মহিলা বক্সার হিসেবে আন্তর্জাতিক প্রতিযোগিতায় অংশ নেন। এশিয়ান গেমসে পাঠানো প্রথম পাকিস্তানী দলেও তাঁকে অন্তর্ভুক্ত করা হয়েছিল।\n\n\n== ক্রীড়া জীবন ==\nপারভীন জানিয়েছেন যে তিনি ভারতীয় বক্সার মেরি কমের জীবনীমূলক চলচ্চিত্রটি দেখার পর বক্সিং করতে অনুপ্রাণিত হয়েছিলেন। তিনি ২০১৫ সালে খেলাটি শুরু করেছিলেন।  ভারতের গুয়াহাটিতে অনুষ্ঠিত ২০১৬ দক্ষিণ এশিয়ান গেমসে অংশগ্রহণের জন্য নির্বাচিত হওয়ার আগে তিনি মাত্র আট মাস নওমান করিমের কাছে প্রশিক্ষণ নিয়েছিলেন।\n\n\n=== জাতীয় ===\nপাঞ্জাবের প্রতিনিধিত্ব করে, পারভীন ২০১৮ সালে লাহোরে অনুষ্ঠিত প্রথম জাতীয় মহিলা বক্সিং চ্যাম্পিয়নশিপে লাইট ওয়েট বিভাগে সোনা জিতেছিলেন।\n\n\n=== আন্তর্জাতিক ===\n\n\n==== দক্ষিণ এশিয়ান গেমস ====\nপারভীন প্রশিক্ষণ নিয়েছিলেন শেহনাজ কামালের কাছে। যখন খুসলিম বানো এবং সোফিয়া জাভেদের সাথে তিনি পাকিস্তান বক্সিং ফেডারেশন দ্বারা চিহ্নিত হন এবং ভারতের গুয়াহাটিতে অনুষ্ঠিত ২০১৬ দক্ষিণ এশিয়ান গেমসে প্রতিদ্বন্দ্বিতা করার জন্য দলে অন্তর্ভুক্ত হন, তখন থেকে তিনি এই প্রশিক্ষণ নিয়েছিলেন। পারভীন ৬০ কেজি ওজন বিভাগে সেমিফাইনালে ওঠেন এবং একটি ব্রোঞ্জ পদক জেতেন। এই পদকের মাধ্যমে, তিনি দ্বিতীয় পাকিস্তানি মহিলা (সোফিয়া জাভেদের পরে) হিসেবে বক্সিংয়ে আন্তর্জাতিক পদক জিতেছেন। নেপালের কাঠমান্ডুতে ২০১৯ সাউথ এশিয়ান গেমসে পারভীন তাঁর প্রদর্শনের পুনরাবৃত্তি করে আরেকটি ব্রোঞ্জ জিতেছিলেন কিন্তু এবার তিনি প্রতিদ্বন্দিতা করেছিলেন ৬৪ কেজি বিভাগে।\n\n\n==== এশিয়ান গেমস ====\nইন্দোনেশিয়ার জাকার্তায় অনুষ্ঠিত ২০১৮ এশিয়ান গেমসের প্রস্তুতির জন্য, পারভীন এবং অন্য পাঁচজন মহিলা রাজধানী ইসলামাবাদে অনুষ্ঠিত একটি প্রশিক্ষণ শিবিরে অংশ নিয়েছিলেন। সেই সময় তিনি এবং রাজিয়া বানো মহাদেশীয় পর্যায়ে প্রতিদ্বন্দ্বিতা করার জন্য পাকিস্তানের প্রথম দলের সদস্য হিসেবে নির্বাচিত হয়েছিলেন।  সেখানে তিনি ৬০ কেজি বিভাগে অংশগ্রহণ করেছিলেন। ১৬ রাউন্ডের খেলায় তিনি ভারতীয় বক্সার পবিত্রার কাছে পরাজিত হন।\n\n\n== তথ্যসূত্র =="}