{"pageid": 116890, "title": "ডিহর, বাঁকুড়া", "url": "https://bn.wikipedia.org/wiki?curid=116890", "content": "ডিহর পশ্চিমবঙ্গের বাঁকুড়া জেলার বিষ্ণুপুর মহকুমার অন্তঃপাতী একটি শহর। এই শহর বিষ্ণুপুর শহর থেকে ৮ কিলোমিটার (৫ মাইল) উত্তরে ধারাপাট গ্রামের নিকট অবস্থিত।\n\n\n== ইতিহাস ==\nডিহরে বাংলার অন্যতম প্রাগৈতিহাসিক প্রত্নস্থলটি আবিষ্কৃত হয়েছে। প্রায় ১২০০-১০০০ খ্রিষ্টপূর্বাব্দে ক্যালকোলিথিক জনগোষ্ঠী এইখানে দ্বারকেশ্বরের উত্তর তীরে বসতি স্থাপন করে। খ্রিষ্টীয় চতুর্দশ শতাব্দীতে ডিহর শৈবধর্মের একটি কেন্দ্রে পরিণত হয়।\n\n\n== মন্দির ==\nশরেশ্বর বা শৈলেশ্বর শিবমন্দির ডিহর গ্রামের একটি উল্লেখযোগ্য পর্যটন আকর্ষণ। মল্লরাজ পৃথ্বীমল্ল ১৩৪৬ সালে এই মন্দির নির্মাণ করেন। লাল ইঁটের এই মন্দিরে অপূর্ব সুন্দর ফুল ও মানবমূর্তি খোদিত আছে। কয়েকটি দেবমূর্তির মুখ ধ্বংস হয়ে গেছে। শিবরাত্রির দিন এখানে প্রচুর ভক্ত সমাগম হয়।\n\n\n== তথ্যসূত্র =="}