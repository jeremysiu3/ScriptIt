{"pageid": 1067863, "title": "বিনিয়োগকারী", "url": "https://bn.wikipedia.org/wiki?curid=1067863", "content": "বিনিয়োগকারী হ'ল এমন ব্যক্তি যে ভবিষ্যতের আর্থিক লাভ বা সুবিধা (সুদ) অর্জনের প্রত্যাশায় মূলধন বরাদ্দ/বিনিয়োগ করে। এই বিনিয়োজিত মূলধনের মাধ্যমে বেশিরভাগ সময় বিনিয়োগকারীরা সম্পত্তি কিনে থাকেন। সাধারণত, বিনিয়োগের ধরনের মধ্যে রয়েছে মূলধন মজুদ, ঋণ, সিকিউরিটিজ, রিয়েল এস্টেট, অবকাঠামো, মুদ্রা, পণ্য, টোকেন, ডেরাইভেটিভস (পুট অ্যান্ড কল অপশন) ভবিষ্যৎ চুক্তি, ফরোয়ার্ড ইত্যাদি। এই সংজ্ঞা প্রাথমিক বাজার এবং গৌণ বাজারের বিনিয়োগকারীদের মধ্যে কোনও পার্থক্য করে না। অর্থাৎ, যে ব্যক্তি ব্যবসায়ে মূলধন সরবরাহ করে এবং যে স্টক কিনে তারা উভয়ই বিনিয়োগকারী হিসেবে বিবেচ্য। যে বিনিয়োগকারীর কোন কোম্পানিতে মাত্র একটি শেয়ারের রয়েছে, তিনিও উক্ত কোম্পানির একজন মালিক।\n\n\n== প্রয়োজনীয় গুণাবলি ==\nবিনিয়োগে লাভের প্রত্যাশায় অনুমিত ঝুঁকি গ্রহণ করতে হয় এবং এক্ষেত্রে ঝুঁকি বিবেচনায় লাভের আশা বেশি থাকে। বিনিয়োগকারী ''অনুমানকারী'' বা \"জল্পনাকারী\" এবং জুয়াড়িদের থেকে আলাদা। \nবিনিয়োগকারীরা সর্বদা কোম্পানির মালিক হয়ে থাকে কিন্তু অন্য সকল ব্যবসায়ী যারা শুধুমাত্র লাভের আশায় অর্থ বরাদ্দ করে তারা কোম্পানির মালিক নাও হতে পারে।\n\n\n== বিনিয়োগকারীদের প্রকার ==\nবিনিয়োগকারী সাধারণত দুই ধরনের, খুচরা বিনিয়োগকারী এবং প্রাতিষ্ঠানিক বিনিয়োগকারীঃ\n\n\n=== খুচরা বিনিয়োগকারী ===\nস্বতন্ত্র বিনিয়োগকারী (ব্যক্তিদের পক্ষে ট্রাস্টসমূহ এবং বিনিয়োগ তহবিলের জন্য দুই বা আরও বেশি ব্যেক্তির দ্বারা গঠিত ছাতা কোম্পানিসমূহ);\nদেবদূত বিনিয়োগকারী (ব্যক্তি এবং গোষ্ঠী);\nসোয়েট ইক্যুইটি বিনিয়োগকারী।\n\n\n=== প্রাতিষ্ঠানিক বিনিয়োগকারী ===\nকর্মীদের পক্ষে বিনিয়োগ করে এমন পেনশন ফান্ড/পরিকল্পনা;\nসরাসরি বা ক্যাপটিভ ফান্ডের মাধ্যমে বিনিয়োগ করে এমন ব্যবসা;\nবিশ্ববিদ্যালয় বা গীর্জা ইত্যাদি কর্তৃক ব্যবহৃত হয় এমন অর্পিত তহবিল;\nমিউচুয়াল ফান্ডস, হেজ ফান্ডস এবং অন্যান্য তহবিল, যার মালিকানা প্রকাশ্যে লেনদেন হতে পারে বা নাও হতে পারে (এই তহবিলগুলি সাধারণত তাদের মালিক-গ্রাহকদের কাছ থেকে সিকিউরিটির বিনিয়োগে অর্থ সংগ্রহ করে);\nসার্বভৌম সম্পদ তহবিল;\nবৃহৎ অর্থ ব্যবস্থাপক\nবিনিয়োগকারীদের বিনিয়োগের ধরনের উপর ভিত্তি করেও শ্রেণিবিন্যাস করা হতে পারে। এই ক্ষেত্রে, বিনিয়োগকারীর একটি মনস্তাত্ত্বিক বৈশিষ্ট্য হ'ল ঝুঁকি নেয়ার মনোভাব।\n\n\n== আরও দেখুন ==\nসঞ্চয়ী হিসাব\nব্যবসায়ী\n\n\n== তথ্যসূত্র ==\n \n\n\n== বহিঃসংযোগ ==\n উইকিমিডিয়া কমন্সে বিনিয়োগকারী সম্পর্কিত মিডিয়া দেখুন।"}