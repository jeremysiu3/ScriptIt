{"pageid": 1499405, "title": "ফাকল পুলিশ লাইন্স স্কুল অ্যান্ড কলেজ, লালমনিরহাট", "url": "https://bn.wikipedia.org/wiki?curid=1499405", "content": "ফাকল পুলিশ লাইন্স স্কুল অ্যান্ড কলেজ লালমনিরহাট জেলার একটি বেসরকারি শিক্ষাপ্রতিষ্ঠান। এটি জেলা সদর উপজেলার পৌর এলাকার মিশন পাড়ায় অবস্থিত এবং ২০০৫ সালে প্রতিষ্ঠিত হয়। বর্তমানে এই প্রতিষ্ঠানে প্রাথমিক, নিম্ন মাধ্যমিক, মাধ্যমিক ও উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। ২০২৪ সালের তথ্যানুযায়ী, এখানে মোট ৭১৬ জন শিক্ষার্থী অধ্যয়ন করছে।\n\n\n== ইতিহাস ==\n২০০৫ সালে ১ জানুয়ারি তৎকালীন পুলিশ সুপার মেজবাহ উদ্দিন ফাকল পুলিশ লাইন স্কুল ও কলেজ প্রতিষ্ঠা করেন। বিদ্যালয়টিতে ২০০৯ সালে নিম্ন মাধ্যমিক, ২০১৩ সালে মাধ্যমিক এবং ২০১৬ সালে উচ্চ মাধ্যমিক স্তর চালু করা হয়। বর্তমানে প্রাথমিক শিক্ষা অধিদপ্তরের অধীনে প্রাথমিক এবং দিনাজপুর শিক্ষা বোর্ডের অধীনে মাধ্যমিক ও উচ্চমাধ্যমিক শিক্ষা প্রদান করা হচ্ছে।\n\n\n== উপলব্ধ কোর্স ==\nপ্রাথমিক\nনিম্ন মাধ্যমিক\nমাধ্যমিক\nবিজ্ঞান\nমানবিক\nব্যবসায় শিক্ষা\nউচ্চ মাধ্যমিক\nবিজ্ঞান\nমানবিক\nব্যবসায় শিক্ষা\n\n\n== শিক্ষার্থী ==\n২০২৪ সালের তথ্যানুযায়ী প্রাথমিক স্তরে ২৪৯ জন, নিম্ন মাধ্যমিক স্তরে ২১৭ জন, মাধ্যমিক স্তরে ১৬১ জন এবং উচ্চ মাধ্যমিক স্তরে ৮৯ জন মিলে মোট ৭১৬ জন শিক্ষার্থী অধ্যায়নরত আছে।\n২০২৪-২৫ শিক্ষাবর্ষ অনুযায়ী উচ্চ মাধ্যমিকের বিজ্ঞান শাখায় ৭০টি, মানবিক শাখায় ১২০টি এবং ব্যবসায় শিক্ষা শাখায় ৫০টি আসন রয়েছে।\n\n\n== সুবিধা ==\nপ্রতিষ্ঠাটিতে লাইব্রেরি, বিজ্ঞানাগার, কম্পিউটার ল্যাব, মাল্টিমিডিয়া ক্লাসরুম, শিক্ষকদের কমনরুম, অধ্যক্ষ ও উপাধ্যক্ষের অফিস কক্ষ, ডিজিটাল ওয়াশরুম, জিমনেশিয়াম এবং সেমিনার কক্ষ রয়েছে।\n\n\n== ফলাফল ==\nএইচএসসি পরীক্ষার ফলাফল \n২০১৮ থেকে ২০২৪ সাল পর্যন্ত প্রতিষ্ঠান থেকে মোট ৩৮১ জন শিক্ষার্থী এইচএসসি পরীক্ষায় অংশগ্রহণ করে। এর মধ্যে পাস করেছে ৩৫৭ জন এবং ফেল করেছে ২৪ জন। ৩৩ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৩.৭০%, এবং জিপিএ ৫ প্রাপ্তির হার ছিল ৮.৬৬%।\n\nএসএসসি পরীক্ষার ফলাফল\n২০১৫ থেকে ২০২৪ সাল পর্যন্ত প্রতিষ্ঠান থেকে মোট ৭২৩ জন শিক্ষার্থী এসএসসি পরীক্ষায় অংশগ্রহণ করে। এর মধ্যে পাস করেছে ৭০৯ জন এবং ফেল করেছে ১৪ জন। ২২৫ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৮.০৬%, এবং জিপিএ ৫ প্রাপ্তির হার ছিল ৩১.১২%।\n\nজেএসসি পরীক্ষার ফলাফল\n২০১০ থেকে ২০১৯ সাল পর্যন্ত প্রতিষ্ঠান থেকে মোট ৬০১ জন শিক্ষার্থী জেএসসি পরীক্ষায় অংশগ্রহণ করে। এর মধ্যে পাস করেছে ৬০০ জন এবং ফেল করেছে মাত্র ১ জন। ১৮৪ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৯.৮৩% এবং জিপিএ ৫ প্রাপ্তির হার ছিল ৩০.৬২%।\n\n\n== আরো দেখুন ==\nলালমনিরহাট সরকারি কলেজ\nলালমনিরহাট সরকারি উচ্চ বিদ্যালয়\nপুলিশ লাইন্স স্কুল অ্যান্ড কলেজ, রংপুর\n\n\n== তথ্যসূত্র ==\n\n\n== বহিঃসংযোগ ==\n \nদাপ্তরিক ওয়েবসাইট"}