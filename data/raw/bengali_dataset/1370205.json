{"pageid": 1370205, "title": "রাজশাহী মহিলা ফাজিল মাদ্রাসা", "url": "https://bn.wikipedia.org/wiki?curid=1370205", "content": "রাজশাহী মহিলা ফাজিল মাদ্রাসা বাংলাদেশের রাজশাহীর একটি উল্লেখযোগ্য স্নাতক  মহাবিদ্যালয় সমমান ফাজিল মাদ্রাসা। আব্দুস সালাম আল-মাদানী ও তার সহযোগীদের প্রচেষ্টায় মাদ্রাসাটি ১৯৭৯ সালে রাজশাহীর বোয়ালিয়া থানায় প্রতিষ্ঠিত হয়। এটি বর্তমানে বাংলাদেশ মাদ্রাসা শিক্ষাবোর্ডের নিয়ন্ত্রাধীনে পরিচালিত। এটি বোয়ালিয়া থানার মধ্যে অন্যতম নারী শিক্ষার প্রতিষ্ঠান, এই মাদ্রাসায় শুধু নারীরাই শিক্ষা গ্রহণ করতে পারে। মাদ্রাসাটি প্রায় ১৫ শতাংশ (৬৯০০ বর্গফুট) জমির উপরে প্রতিষ্ঠিত। এটি বর্তমানে ঢাকার ইসলামি আরবি বিশ্ববিদ্যালয়ের অধীনে পরিচালিত হয়ে থাকে।\n\n\n== ইতিহাস ==\n১৯৭৯ সালে রাজশাহীর বোয়ালিয়ায় ইসলামি শিক্ষার জন্য নারীদের অগ্রগামী করতে এই মাদ্রাসার শুরু হয়। রাজশাহী বিশ্ববিদ্যালয়ের আরবী বিভাগের অধ্যাপক আব্দুস সালাম আল-মাদানী, সরকারি ল্যাবরেটরি হাইস্কুলের শিক্ষক মাওলানা মোহাম্মদ আশরাফ আলী, এইচ.এইচ.এম. সাঈদ প্রভৃতি ব্যক্তিদের উদ্যোগে এই মাদ্রাসার কার্যক্রম শুরু হয়। এছাড়াও স্থানীয় অবসরপ্রাপ্ত অধ্যক্ষ আমাতুন মুজাহিদ এই মাদ্রাসা প্রতিষ্ঠার জন্য নানা পরামর্শ দিয়ে সাহায্য করেন, স্থানীয় দাতাগণ মাদ্রাসা প্রতিষ্ঠায় অর্থের যোগান দেন। ১৯৭৯ সালে প্রতিষ্ঠার পরে ১৯৯১ সালে মাদ্রাসাটি বাংলাদেশ মাদরাসা শিক্ষা বোর্ড থেকে সাধারণ বিভাগে দাখিল শ্রেণী খোলার অনুমতি পায় এবং ১৯৯৪ সালে দাখিল শ্রেণী এমপিও ভুক্ত হয়। এরপর ১৯৯৮ সালে আলিম শ্রেণী চালু করা হয়, এবং ২০০৪ সালে আলিম শ্রেণী এমপিও ভুক্ত হয়। এরপরে মাদ্রাসাটি কুষ্টিয়া ইসলামী বিশ্ববিদ্যালয়ের অধীনে ফাজিল শ্রেণী খোলার সুযোগ লাভ করে, বর্তমানে এটি ইসলামি আরবি বিশ্ববিদ্যালয়ের অধীনে পরিচালিত হয়ে থাকে।\n\n\n== সুযোগ-সুবিধা ==\nএই মাদ্রাসায় ১ম শ্রেণী হতে আলিম শ্রেণী পর্যন্ত প্রায় ৪০০ শত ছাত্রী পড়াশোনা করে, এবং ফাজিল শ্রেণীতেও কিছু ছাত্রী পড়াশোনা করে। মাদ্রাসার সকল ছাত্রী বিনা বেতনে পড়াশোনা করে এবং সরকার ফ্রিতে বই বিতরণ করা হয়। মাদ্রাসাটি ফলাফল সন্তোষজনক, প্রতিবছর ৫ম, ৮ম, দাখিল, আলিম শ্রেণীর প্রায় শতভাগ ছাত্রী পরীক্ষায় পাশ করে থাকে। এছাড়াও ছাত্রীদের ফ্রিতে থাকা-খাওয়ার জন্য একটি লিল্লাহ বোর্ডিং চালু আছে, এখানে প্রায় শতাধিক ছাত্রী ফ্রিতে থাকা ও খাওয়ার সুযোগ পেয়ে থাকে।\n\n\n== আরও দেখুন ==\nজামেয়া আহমদিয়া সুন্নিয়া মহিলা ফাযিল মাদ্রাসা\nবেগম শেখ ফজিলাতুন্নেছা মহিলা কামিল মাদ্রাসা, মঠবাড়িয়া\nমদিনাতুল উলুম মডেল ইনষ্টিটিউট মহিলা কামিল মাদ্রাসা\nসরকারি মাদ্রাসা-ই-আলিয়া, ঢাকা\n\n\n== তথ্যসূত্র =="}