{"pageid": 1031190, "title": "ডা. শ্যামা প্রসাদ মুখোপাধ্যায় বিশ্ববিদ্যালয়", "url": "https://bn.wikipedia.org/wiki?curid=1031190", "content": "ডা. শ্যামা প্রসাদ মুখোপাধ্যায় বিশ্ববিদ্যালয় (পূর্বতন রাঁচি কলেজ) ভারতের ঝাড়খণ্ডের রাঁচিতে অবস্থিত একটি রাজ্য বিশ্ববিদ্যালয়। এর নামকরণ ভারতীয় রাজনীতিবিদ শ্যামা প্রসাদ মুখোপাধ্যায়ের নামানুসারে করা হয়। এটি ১৯২৬ সালে একটি কলেজ হিসাবে প্রতিষ্ঠিত হয়েছিল এবং ২০১৭ সালে একটি বিশ্ববিদ্যালয়ে উন্নীত হয়।\n\n\n== ইতিহাস ==\nরাঁচি কলেজ ১৯২৬ সালে সরকারি মাধ্যমিক কলেজ হিসাবে প্রতিষ্ঠিত হয় এবং ১৯৪৮ সালে স্নাতক ও স্নাতকোত্তর বিষয়ে পঠনপাঠন শুরু হয়। ভারতের স্বাধীনতার পরে এটি পাটনা বিশ্ববিদ্যালয়ের ইউনিট হিসাবে পরিচালিত হয়। ১৯৬০ সালে রাঁচি বিশ্ববিদ্যালয় প্রতিষ্ঠার পরে প্রতিষ্ঠানটি রাঁচি বিশ্ববিদ্যালয়ের একটি ইউনিটে পরিণত হয় এবং ২০০৯ সালে এটি স্বায়ত্তশাসিত হিসাবে স্বীকৃত হয়। এটি ২০১৭ সালে ঝাড়খণ্ড রাজ্য বিশ্ববিদ্যালয় (সংশোধন) আইন, ২০১৭ এর মাধ্যমে একটি রাজ্য বিশ্ববিদ্যালয়ে উন্নীত হয়। সত্য নারায়ণ মুন্ডা ২০১৮ সালের মে মাসে বিশ্ববিদ্যালয়ের উপাচার্য হিসাবে নিযুক্ত হন।\n\n\n== তথ্যসূত্র ==\n\n\n== বহিঃসংযোগ =="}