{"pageid": 1389092, "title": "হাজেরা মাহতাব", "url": "https://bn.wikipedia.org/wiki?curid=1389092", "content": "হাজেরা মাহতাব (জন্ম: ২২ সেপ্টেম্বর ১৯৪১) একজন বাংলাদেশি অধ্যাপক এবং হরমোন বিশেষজ্ঞ। তিনি বাংলাদেশ ইউনিভার্সিটি অব হেল্‌থ সায়েন্সেস-এর বোর্ড অব ট্রাস্টি সদস্য হিসেবে দায়িত্ব পালন করছেন। এছাড়াও তিনি বাংলাদেশ ফলিত পুষ্টি গবেষণা ও প্রশিক্ষণ ইনস্টিটিউটের পরিচালক হিসেবেও দায়িত্ব পালন করেছেন। ১৯৯৮ সালে বাংলাদেশ বিজ্ঞান একাডেমী তাকে ফেলোশীপ প্রদান করে।\n\n\n== জীবনী ==\nহাজেরা ১৯৪১ সালের ২২ সেপ্টেম্বর অবিভক্ত বাংলার কলকাতায় জন্মগ্রহণ করেন। তিনি ১৯৫৬ সালে সিনিয়র ক্যামব্রিজ পরীক্ষায় প্রথম শ্রেণীতে উত্তীর্ণ হন। ১৯৫৯ সালে সালে ঢাকা বিশ্ববিদ্যালয়ের অধীন মাধ্যমিক ও ১৯৬৪ সালে লিভারপুল বিশ্ববিদ্যালয় থেকে স্নাতক সম্পন্ন করেন। পরবর্তীতে ১৯৬৫ সালে একই বিশ্ববিদ্যালয় থেকে ট্রপিক্যাল মেডিসিন অ্যান্ড হাইজিন বিষয়ে ডিপ্লোমা, ১৯৭০ সালে পাকিস্তানের কলেজ অব ফিজিশিয়ানস অ্যান্ড সার্জনস থেকে মেডিসিনে এফসিপিএস এবং যুক্তরাজ্যের এডিনবার্গের রয়্যাল কলেজ অব ফিজিশিয়ানস থেকে ১৯৯৮ সালে এফআরসিপি অর্জন করেন। কর্মজীবনে তিনি জাতীয় বক্ষব্যাধি ইনস্টিটিউট ও হাসপাতালের সহযোগী অধ্যাপক এবং ১৯৯০ থেকে ১৯৯৮ সাল পর্যন্ত স্যার সলিমুল্লাহ মেডিকেল কলেজে মেডিসিনের অধ্যাপক ছিলেন। ১৯৯৮ সালের ২১ সেপ্টেম্বর ময়মনসিংহ মেডিকেল কলেজের অধ্যাপক হিসেবে সরকারি চাকুরী থেকে অবসর গ্রহণ করেন।\n\n\n== পরিবার ==\nহাজেরার পিতা বাংলাদেশ ডায়াবেটিক সমিতির প্রতিষ্ঠাতা ডাক্তার মোহাম্মদ ইব্রাহিম এবং মাতা বিখ্যাত শিক্ষাবিদ ও সাহিত্যিক ড. নিলীমা ইব্রাহিম। অধ্যাপক কিশোয়ারা আজাদ এবং ডলি আনোয়ার তার দুই ছোট  বোন। \n\n\n== পদক ==\n২০১৮ সালে হাজেরা মাহতাব ডা ইব্রাহিম স্মৃতি স্বর্ণপদক লাভ করেন।\n\n\n== তথ্যসূত্র =="}