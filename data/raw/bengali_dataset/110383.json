{"pageid": 110383, "title": "মোহাভি মরুভূমি", "url": "https://bn.wikipedia.org/wiki?curid=110383", "content": "মোহাভি মরুভূমি ([Mojave Desert — উচ্চারণ: মোহাভি ডেজার্ট্‌] ত্রুটি: {{Lang-xx}}: text has italic markup (সাহায্য)) হচ্ছে যুক্তরাষ্ট্রের একটি মরুময় অঞ্চল। দক্ষিণপূর্ব ক্যালিফোর্নিয়ার একটি বড় অংশ, মধ্য ক্যালিফোর্নিয়ার কিছু অংশ, দক্ষিণ নেভাডা, দক্ষিণপশ্চিম ইউটা, ও উত্তরপশ্চিম অ্যারিজোনা নিয়ে এই মরুভূমি বিস্তৃত। এই মরুভূমির নামকরণ করা হয়েছে আমেরিকার আদিবাসী গোত্র মোহাভির নাম অনুসারে। এটি মূলত বেসিন অ্যান্ড রেঞ্জ ভৌগোলিক অঞ্চলের অংশ।\nমোহাভি মরুভূমির সীমান নির্ধারণ করা হয় জোশুয়া বৃক্ষের উপস্থিতি দ্বারা। এই গাছকে এই মরুভূমির নির্দেশক প্রজাতি হিসেবে বিবেচনা করা হয়। ভৌগোলিক সীমানা হিসেবে টেহাচাপি পর্বতমালা থেকে স্যান গ্যাব্রিয়েল ও স্যান বার্নারদিনো পর্বতমালা পর্যন্ত মোহাভি মরূভূমির সীমা ধরা হয়। এই মরুভূমিতে প্রায় ১,৭৫০ থেকে ২,০০০ প্রজাতির উদ্ভিদ পাওয়া যায়।\n\n\n== জলবায়ু ==\nমোহাভি মরুভূমিতে বছরে গড় বৃষ্টিপাতের পরিমাণ ১০ ইঞ্চি (২৫৪ মিলিমিটার)। এই মরুঅঞ্চলের উচ্চতা সমুদ্রপৃষ্ঠ থেকে প্রায় ৩,০০০ থেকে ৬,০০০ ফুট (১,০০০ থেকে ২,০০০ মিটার)। মোহাভি মরুভূমিতেই মোহাভি ন্যাশনাল পার্ক রিজার্ভ অবস্থিত। সেই সাথে উত্তর আমেরিকার সবচেয়ে উঞ্চতম স্থান ডেথ ভ্যালিও এখানে অবস্থিত। জুলাইয়ের শেষ থেকে আগস্টের শুরুর দিক পর্যন্ত ডেথ ভ্যালির সাধারণ তাপমাত্রা থাকে প্রায় ৪৯ ডিগ্রি সেলসিয়াস (১২০ ডিগ্রি ফারেনহাইট)।\nচারটি ঋতুতে মোহাভি মরুভূমিতে চার রকমের তাপমাত্রা বজায় থাকে। শীতকালে ভূ-সমতলে তাপমাত্রা থাকে -৭ ডিগ্রি সেলসিয়াসের (২০ ডিগ্রি ফারেনহাইট) নিচে, আর উঁচু অংশের তাপমাত্রা থাকে -১৮ ডিগ্রি সেলসিয়াসের (০ ডিগ্রি ফারেনহাইট) নিচে।\n\n\n== তথ্যসূত্র ==\n\n\n== বহিঃসংযোগ ==\nMojave Desert images at bioimages.vanderbilt.edu\nMojave Desert Blog\nMojave Desert Catalog Project\n\n\n== আরো পড়ুন ==\nMiller, D.M. and Amoroso, L. (2007). Preliminary surficial geology of the Dove Spring off-highway vehicle open area, Mojave Desert, California [U.S. Geological Survey Open-File Report 2006-1265]. Reston, VA: U.S. Department of the Interior, U.S. Geological Survey.\nMojave Desert Wildflowers, Jon Mark Stewart, 1998, pg. iv"}