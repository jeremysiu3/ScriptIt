{"pageid": 1011935, "title": "আজারবাইজান জাতীয় ফুটবল দল", "url": "https://bn.wikipedia.org/wiki?curid=1011935", "content": "আজারবাইজান জাতীয় ফুটবল দল (আজারবাইজানি: Azərbaycan milli futbol komandası) হচ্ছে আন্তর্জাতিক ফুটবলে আজারবাইজানের প্রতিনিধিত্বকারী পুরুষদের জাতীয় দল, যার সকল কার্যক্রম আজারবাইজানের ফুটবলের সর্বোচ্চ নিয়ন্ত্রক সংস্থা আজারবাইজানী ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৯৪ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৯২ সালের ১৭ই সেপ্টেম্বর তারিখে, আজারবাইজান প্রথমবারের মতো আন্তর্জাতিক খেলায় অংশগ্রহণ করেছে; জর্জিয়ার গুরজানিতে অনুষ্ঠিত উক্ত ম্যাচে আজারবাইজান জর্জিয়ার কাছে ৬–৩ গোলের ব্যবধানে পরাজিত হয়েছে।\n৬৯,০০০ ধারণক্ষমতাবিশিষ্ট বাকু অলিম্পিক স্টেডিয়ামে মিল্লি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় আজারবাইজানের রাজধানী বাকুতে অবস্থিত। বর্তমানে এই দলের ম্যানেজারের দায়িত্ব পালন করছেন জান্নি দে বিয়াজি এবং অধিনায়কের দায়িত্ব পালন করছেন কারাবাখের রক্ষণভাগের খেলোয়াড় মাকসিম মেদভেদেভ।\nআজারবাইজান এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও আজারবাইজান এপর্যন্ত একবারও অংশগ্রহণ করতে সক্ষম হয়নি।\nরাশাদ সাদিগভ, আসলান কেরিমভ, কামরান আগায়েভ, গুরবান গুরবানভ এবং দিমিত্রি নাজারভের মতো খেলোয়াড়গণ আজারবাইজানের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৪ সালের জুলাই মাসে প্রকাশিত র‌্যাঙ্কিংয়ে আজারবাইজান তাদের ইতিহাসে সর্বোচ্চ অবস্থান (৭৩তম) অর্জন করে এবং ১৯৯৪ সালের জুন মাসে প্রকাশিত র‌্যাঙ্কিংয়ে তারা ১৭০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে আজারবাইজানের সর্বোচ্চ অবস্থান হচ্ছে ৫১তম (যা তারা ১৯২৮ সালে অর্জন করেছিল) এবং সর্বনিম্ন অবস্থান হচ্ছে ১৫২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আজারবাইজানি) (ইংরেজি)\nফিফা-এ আজারবাইজান জাতীয় ফুটবল দল  ওয়েব্যাক মেশিনে আর্কাইভকৃত ২১ জুন ২০১৮ তারিখে (ইংরেজি)\nউয়েফা-এ আজারবাইজান জাতীয় ফুটবল দল (ইংরেজি)"}