{"pageid": 1028025, "title": "আপ্পা (২০১৯-এর চলচ্চিত্র)", "url": "https://bn.wikipedia.org/wiki?curid=1028025", "content": "আপ্পা (নেপালি: आप्पा) ২০১৯ সালের একটি নেপালি ভাষার চলচ্চিত্র। চলচ্চিত্রটি রচনা ও পরিচালনা করেছেন আনপল গুরুং, প্রযোজনা করেছেন রুদন সাদ লেপচা। চলচ্চিত্রটিতে দয়াহাং রাই, সিদ্ধার্থ রাজ তামাং এবং অ্যালোনা কাবো লেপচা প্রধান চরিত্রগুলোতে অভিনয় করেছেন। চলচ্চিত্রটি নেপালে ২৮ জুন ২০১৯ এবং ভারতে ৫ জুলাই ২০১৯ সালে মুক্তি পেয়েছে।\n\n\n== অভিনয়ে ==\nদয়াহাং রাই - বিরখে/আপ্পা\nসিদ্ধরাজ তামাং - সিড\nঅ্যালোনা কাবো লেপচা - কাব্য\n\n\n== নির্মাণ ==\nদার্জিলিংয়ের ঐতিহাসিক ঘুম রেলওয়ে স্টেশনে ২৫ এপ্রিল ২০১৮ চলচ্চিত্রটির চিত্রগ্ৰহণ শুরু করা হয়েছিল। সান্দাকফু এবং কালিম্পং এর মতো জায়গায়ও এই চলচ্চিত্রটি ধারণ করা হয়েছে।\n\n\n== অভ্যর্থনা ==\nদিবাকর পিয়াকুরেল অনলাইনখাবার-এ লিখেছেন \"মৌলিক গল্প চলচ্চিত্রের একমাত্র শক্তি নয়, এটি রক্তের বাইরে পিতামাতার ভালোবাসার সার্বজনীন ধারণার উপর একটি জটিল সামাজিক নাটক হিসেবে উপস্থাপিত হয়েছে। কিন্তু আখ্যান প্রবাহ এতই মসৃণ এবং ব্যাপক যে শ্রোতারা সহজেই এর বার্তাটি বুঝতে পারে\"। তিনি চলচ্চিত্রটিকে ৫ এর মধ্যে ৩ তারকা রেটিং প্রদান করেন। মুভিমান্ডুর রূপক রিসাল চলচ্চিত্রটির অভিনেতাদের প্রশংসা করে লিখেছেন \"একটি প্রেমকাহিনী এবং নাট্যধর্মী চলচ্চিত্র হিসাবে গল্পে বেশ অভাব রয়েছে। এটি মানুষের হৃদয় অন্বেষণ করতে চায় না এবং মানব প্রকৃতি অন্বেষণে্য জন্য মূলে খনন করতে চায় না\" এবং তিনি চলচ্চিত্রটিকে ৫ এর মধ্যে ২.৫ তারকা রেটিং দিয়েছেন। নেপালের গোকর্ণ গৌতম লিখেছেন, চলচ্চিত্রটি পিতা-পুত্রের সম্পর্ক অন্বেষণের একটি সৎ প্রচেষ্টা করে কিন্তু এটি প্রয়োজনীয় মানসিক গভীরতায় পৌঁছায় না। চলচ্চিত্রের গান ভাল কিন্তু গল্প দুর্বল এবং তিনি একে ৫ এর মধ্যে ২ তারকা রেটিং দেন।\n\n\n== সাউন্ডট্র্যাক ==\n\n\n== তথ্যসূত্র =="}