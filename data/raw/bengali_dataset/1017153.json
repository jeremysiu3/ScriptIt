{"pageid": 1017153, "title": "ফ্যারো দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1017153", "content": "ফ্যারো দ্বীপপুঞ্জ জাতীয় ফুটবল দল (ফ্যারো: Føroyska fótbóltsmanslandsliðið) হচ্ছে আন্তর্জাতিক ফুটবলে ফ্যারো দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম ফ্যারো দ্বীপপুঞ্জের ফুটবলের সর্বোচ্চ নিয়ন্ত্রক সংস্থা ফ্যারো দ্বীপপুঞ্জ ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং ১৯৯০ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৮৮ সালের ২৪শে আগস্ট তারিখে, ফ্যারো দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; আইসল্যান্ডের আক্রানেসে অনুষ্ঠিত উক্ত ম্যাচে ফ্যারো দ্বীপপুঞ্জ আইসল্যান্ডের কাছে ১–০ গোলের ব্যবধানে পরাজিত হয়েছে।\n৫,০০০ ধারণক্ষমতাবিশিষ্ট থোশলুরে লান্ডস্লিদিদ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ফ্যারো দ্বীপপুঞ্জের রাজধানী তোশনে অবস্থিত। বর্তমানে এই দলের ম্যানেজারের দায়িত্ব পালন করছেন হাকান এরিকসন এবং অধিনায়কের দায়িত্ব পালন করছেন হোসন্সের মধ্যমাঠের খেলোয়াড় হালুর হানসন।\nফ্যারো দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও ফ্যারো দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nফ্রদি বেনিয়ামিনসেন, ওলি ইয়োহানেসেন, ইয়াকুপ মিকেলসেন, রগবি জাকবসেন এবং তদি ইয়নসনের মতো খেলোয়াড়গণ ফ্যারো দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৫ সালের জুলাই মাসে প্রকাশিত র‌্যাঙ্কিংয়ে ফ্যারো দ্বীপপুঞ্জ তাদের ইতিহাসে সর্বপ্রথম সর্বোচ্চ অবস্থান (৭৪তম) অর্জন করে এবং ২০০৮ সালের সেপ্টেম্বর মাসে প্রকাশিত র‌্যাঙ্কিংয়ে তারা ১৯৮তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ফ্যারো দ্বীপপুঞ্জের সর্বোচ্চ অবস্থান হচ্ছে ১৩৬তম (যা তারা ২০১৮ সালে অর্জন করেছিল) এবং সর্বনিম্ন অবস্থান হচ্ছে ১৭৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ফ্যারো) (ইংরেজি) (ডেনীয়) (নরওয়েজীয়)\nফিফা-এ ফ্যারো দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ৭ নভেম্বর ২০১৮ তারিখে (ইংরেজি)\nউয়েফা-এ ফ্যারো দ্বীপপুঞ্জ জাতীয় ফুটবল দল (ইংরেজি)"}