{"pageid": 1150750, "title": "আবু নঈম শেখ", "url": "https://bn.wikipedia.org/wiki?curid=1150750", "content": "আবু নঈম শেখ (জন্ম: ১৯৬৩) একজন বাংলাদেশী গণিতবিদ ও শিক্ষাবিদ। তিনি ঢাকা প্রকৌশল ও প্রযুক্তি বিশ্ববিদ্যালয়ের (ডুয়েট) গণিত বিভাগের অধ্যাপক এবং সুনামগঞ্জ বিজ্ঞান ও প্রযুক্তি বিশ্ববিদ্যালয়ের প্রথম উপাচার্য।\n\n\n== জন্ম ==\nতিনি ১৯৬৩ সালে গাজীপুরের কাপাসিয়া উপজেলার রাওনাট গ্রামে জন্মগ্রহণ করেন।\n\n\n== শিক্ষাজীবন ==\nনঈম শেখ জাহাঙ্গীরনগর বিশ্ববিদ্যালয়ের গণিত বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন। তিনি জাপানের কিয়োটো বিশ্ববিদ্যালয় থেকে ফলিত গণিতে এম. ইঞ্জিনিয়ারিং এবং ঢাকা বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nআবু নঈম শেখ তিন দশকের বেশি সময় ধরে অধ্যাপনা ও গবেষণায় নিয়োজিত থেকেছেন। এর পাশাপাশি তিনি ডুয়েটের সিন্ডিকেট ও অর্থ কমিটি সদস্য, ছাত্রকল্যাণ পরিচালক, বিজ্ঞান ও প্রকৌশল অনুষদের ডিন, বিভাগীয় প্রধান, জামালপুরের বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়ের সিন্ডিকেট সদস্য এবং খুলনা প্রকৌশল ও প্রযুক্তি বিশ্ববিদ্যালয়ের সিন্ডিকেট ও একাডেমিক কাউন্সিলের সদস্যসহ বিভিন্ন দায়িত্ব পালন করেছেন। এছাড়া তিনি অস্ট্রেলিয়ার দ্য ইউনিভার্সিটি অব কুইন্সল্যান্ড এবং কুইন্সল্যান্ড ইউনিভার্সিটি অব টেকনোলজিতে ভিজিটিং ফেলো হিসেবেও দায়িত্ব পালন করেন।\nআবু নঈম শেখ ২০২২ সালের ১৪ জুন সুনামগঞ্জ বিজ্ঞান ও প্রযুক্তি বিশ্ববিদ্যালয়ের প্রথম উপাচার্য হিসেবে নিয়োগ লাভ করেন। ২০২৪ সালের ১৯ ডিসেম্বর তাকে বিশ্ববিদ্যালয়টির উপাচার্য পদ থেকে অব্যাহতি প্রদান করা হয়।\n\n\n== প্রকাশনা ==\nদেশীয় ও আন্তর্জাতিক জার্নালে তার ২০টির বেশি গবেষণাপত্র প্রকাশিত হয়েছে।\n\n\n== তথ্যসূত্র =="}