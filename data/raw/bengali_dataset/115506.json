{"pageid": 115506, "title": "বাউড়ি", "url": "https://bn.wikipedia.org/wiki?curid=115506", "content": "বাউরী বাংলার এক আদিবাসী জনগোষ্ঠি যা তফসিলি জাতি ও উপজাতি তালিকাভুক্ত। এদের গোত্র বা টটাম গুলো হচ্ছে=১ কাশ্যপ ২ পলাশগাছ ৩ বক ৪ ‌‌‌‌‌শালগাছ ৫ বাঘ ৬ ঈগল ৭ বানমাছ ৮ সাপ।   পশ্চিমবঙ্গের রাঢ়অঞ্চল বাঁকুড়া, বীরভূম, পুরুলিয়া ও অন্যান্য জেলায় বাউরীরা প্রচুর সংখ্যায় বাস করেন।\n২০০১ সালের জনগণনা অনুযায়ী পশ্চিমবঙ্গে বাউরীদের সংখ্যা ১,০৯১,০২২। বাউরীদের মধ্যে মাত্র ৩৭.৫ শতাংশ সাক্ষর – এর মধ্যে পুরুষ সাক্ষরতার হার ৫১.৮ শতাংশ এবং নারী সাক্ষরতার হার ২২.৭ শতাংশ। মাত্র ৪.৭ শতাংশ বাউড়ি মাধ্যমিক উত্তীর্ণ হয়েছে অথবা বিদ্যালয় শিক্ষা সমাপ্ত করেছে।\n\n\n== উপবর্ণ বা উপগোস্টি ==\nবাউরীরা নিম্নলিখিত উপবর্ণগুলিতে বিভক্ত: মল্লভূমিয়া, শিখরিয়া বা গোবারিয়া, পঞ্চকোটী, মোলা বা মুলো, ঢালিয়া বা ঢুলো, মালুয়া, ঝাটিয়া বা ঝেটিয়া ও পাথুরিয়া। বাউরীদের কয়েকটি উপবর্ণ নির্দিষ্ট অঞ্চলের সীমার মধ্যে বসবাস করতেন। মল্লভূমিয়া, মালুয়া ও সম্ভবত মোলারা মল্লভূমের (প্রাচীন মধ্য ও দক্ষিণ বাঁকুড়া) বাসিন্দা ছিলেন। শিখরিয়ারা সম্ভবত বাস করতেন শিখরভূম অর্থাৎ কাঁসাই ও বরাকর নদীর মধ্যবর্তী অঞ্চলে। ঢুলিয়ারা বাস করতেন ঢলভূম অর্থাৎ বর্তমান খাতড়া মহকুমা অঞ্চলে। পঞ্চকোটীরা ছিলেন পুরুলিয়া জেলার পঞ্চকোট এস্টেটের বাসিন্দা।\nলাল-পৃষ্ঠবিশিষ্ট সারস ও কুকুর আজও বাউরীদের টোটেম। সারস এই জাতির প্রতীক রূপে ব্যবহৃত। বাউরীরা কুকুর পবিত্র মনে করে এবং কোনো অবস্থাতেই কুকুর হত্যা করে না।\n\n\n== তথ্যসূত্র =="}