{"pageid": 1016316, "title": "শাদাব কবির", "url": "https://bn.wikipedia.org/wiki?curid=1016316", "content": "মোহাম্মদ শাদাব কবির সিদ্দিকী (উর্দু: شاداب کبیر‎‎; জন্ম: ১২ নভেম্বর, ১৯৭৭) সিন্ধু প্রদেশের করাচি এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের মাঝামাঝি সময়কাল থেকে ২০০০-এর দশকের সূচনালগ্ন পর্যন্ত পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে করাচি দলের প্রতিনিধিত্ব করেন শাদাব কবির। দলে তিনি মূলতঃ বামহাতি ব্যাটসম্যান হিসেবে খেলতেন। এছাড়াও, ডানহাতে অফ ব্রেক বোলিংয়ে পারদর্শী ছিলেন তিনি।\n\n\n== খেলোয়াড়ী জীবন ==\n১৯৯৫-৯৬ মৌসুম থেকে ২০১২ সাল পর্যন্ত শাদাব কবিরের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে পাঁচটিমাত্র টেস্ট ও তিনটিমাত্র একদিনের আন্তর্জাতিকে অংশগ্রহণ করেছেন শাদাব কবির। ২৫ জুলাই, ১৯৯৬ তারিখে লর্ডসে স্বাগতিক ইংল্যান্ড দলের বিপক্ষে টেস্ট ক্রিকেটে অভিষেক ঘটে তার। ১৬ জানুয়ারি, ২০০২ তারিখে চট্টগ্রামে স্বাগতিক বাংলাদেশ দলের বিপক্ষে সর্বশেষ টেস্টে অংশ নেন তিনি।\nএকদিনের আন্তর্জাতিকের ইতিহাসে তিনজন ক্রিকেটারের অন্যতম হিসেবে প্রথম তিনটি খেলায় শূন্য রানে বিদেয় নেন। এরপর আর তাকে ওডিআইয়ে খেলার সুযোগ না দেয়ার ফলে অগৌরবজনক ওডিআই খেলোয়াড়ী জীবন অতিবাহিত করেন।\n\n\n== তথ্যসূত্র ==\n\n\n== আরও দেখুন ==\nসেলিম এলাহী\nসাদিক মোহাম্মদ\nপাকিস্তানি টেস্ট ক্রিকেটারদের তালিকা\nটেস্ট ও প্রথম-শ্রেণীর ক্রিকেটে জোড়া শূন্য রান\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তান জাতীয় ক্রিকেট দলের অধিনায়কদের তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে শাদাব কবির  (ইংরেজি)\nক্রিকেটআর্কাইভে শাদাব কবির   (সদস্যতা প্রয়োজনীয়) (ইংরেজি)"}