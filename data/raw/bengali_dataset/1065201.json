{"pageid": 1065201, "title": "হলদিয়া মহকুমা", "url": "https://bn.wikipedia.org/wiki?curid=1065201", "content": "হলদিয়া মহকুমা পশ্চিমবঙ্গ রাজ্যের পূর্ব মেদিনীপুর জেলার একটি প্রশাসনিক একক। মহকুমাটি পূর্ব মেদিনীপুর জেলার অন্তর্গত পূর্বের মহকুমা৷ এই মহকুমার সদর দফতর হলদিয়া শহরে অবস্থিত।\nহলদিয়া মহকুমার পশ্চিমে পূর্ব মেদিনীপুর জেলার তমলুক ও এগরা মহকুমা এবং পূর্ব মেদিনীপুর জেলার দক্ষিণে কাথি মহকুমা অবস্থিত। পূর্ব দিকে দক্ষিণ চব্বিশ পরগনা জেলার কাকদ্বীপ ও ডায়মন্ড হারবার মহকুমা এবং উত্তর দিকে হাওড়া জেলার উলুবেড়িয়া মহকুমা অবস্থিত। হলদিয়া মহকুমা ভূসংস্থানিক ভাবে গাঙ্গেয় ব-দ্বীপের অংশ।\nমহকুমায় বেশ কয়েকটি খ্যাতিসম্পন্ন শিক্ষাপ্রতিষ্ঠান রয়েছে। মহকুমার সদর শহর হলদিয়ায় প্রকৌশলী প্রতিষ্ঠান হলদিয়া ইনস্টিটিউট অব টেকনোলজি অবস্থিত। এছাড়া হলদিয়া ল কলেজ ও আইসিএআরই মেডিকেল সায়েন্সেস অ্যান্ড রিসার্চ ইনস্টিটিউট হল মহকুমার অপর দুটি বিখ্যাত শিক্ষাপ্রতিষ্ঠান।\nহলদিয়া পশ্চিমবঙ্গের মহকুমাসমূহের মধ্যে শিল্পসমৃদ্ধ মহকুমাসমূহের মধ্যে অন্যতম। মহকুমায় পশ্চিমবঙ্গের একমাত্র খনিজ তেলের শোধনাগার রয়েছে। শ্যমাপ্রসাদ মুখোপাধ্যায় বন্দর কর্তৃপক্ষ পরিচালিত হলদিয়া বন্দর মহকুমার পূর্ব প্রান্তে হুগলী নদীর তীরে অবস্থিত।\n\n\n== ভূগোল ==\nহলদিয়া মহকুমার মোট আয়তন ৬৮৩.৯৪ বর্গকিলোমিটার। মহকুমার উত্তর প্রান্তে রূপনারায়ণ নদ ও হুগলী নদী এবং পূর্ব প্রান্তে হুগলী নদী দ্বারা বেষ্টিত। রূপনারায়ণ নদ হলদিয়া ও উলুবেড়িয়া মহকুমার সীমানা নির্ধারণ করে এবং হুগলী নদী হলদিয়া মহকুমার সাথে ডায়মন্ড হারবার ও কাকদ্বীপ মহকুমার সীমানা নির্ধারণ করে। মহকুমার মাঝ বরাবর পশ্চিম থেকে পূর্ব দিকে হলদি নদী প্রবাহিত হয়।\n\n\n== প্রশাসন ==\nহলদিয়া মহকুমায় ৬ টি থানা, ৫ টি সমষ্টি উন্নয়ন , ৫ টি পঞ্চায়েত সমিতি, ৩৮ টি গ্রাম পঞ্চায়েত, ৩২০ মৌজা, ৩১২ (+ ১ আংশিক) জনবহুল গ্রাম, ১ টি পৌরসভা এবং ৪ টি আদমশুমারি শহর রয়েছে। হলদিয়া মহকুমার একমাত্র পৌরসভা। মহকুমার আদমশুমারি শহরসমূহ হচ্ছে: গড় কমলপুর, নন্দীগ্রাম, আশাদতাল্যা ও বরদা। মহকুমার সদর দফতর হলদিয়া শহরের রয়েছে।\n\n\n== জনসংখ্যা ==\n২০১১ সালের আদমশুমারি অনুসারে মহকুমার জনসংখ্যা ৯,৫৯,৯৩৪ জন। মহকুমার জনসংখ্যার ঘনত্ব ১,৪০৪ জন/বর্গ কিলোমিটার। এই মহকুমায় পূর্ব মেদিনিপুর জেলার মোট জনসংখ্যার ১৮.৮% মানুষ বাস করে।\n\n\n== তথ্যসূত্র =="}