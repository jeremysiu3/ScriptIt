{"pageid": 1415083, "title": "মাত্রোশকা", "url": "https://bn.wikipedia.org/wiki?curid=1415083", "content": "মাত্রোশকা (Matroska) হল একটি কন্টেইনার ফরমেট তৈরি করার একটি প্রকল্প যা একটি ফাইলেই সীমাহীন সংখ্যক ভিডিও, অডিও, ছবি বা সাবটাইটেল ট্র্যাক রাখতে পারে। মাত্রোশকা মাল্টিমিডিয়া কন্টেইনার এভিআই, এমপি৪ বা অ্যাডভান্সড সিস্টেমস ফরম্যাট (এএসএফ)-এর মত অন্যান্য ফরমেটের মতই কিন্তু এটি একটি ওপেন স্ট্যান্ডার্ড।\nমাত্রোশকার জন্য ফাইল এক্সটেনশনগুলি হচ্ছে: ভিডিওর জন্য .mkv (যাতে সাবটাইটেল বা অডিওও থাকতে পারে), স্টেরিওস্কোপিক ভিডিওর জন্য .mk3d, শুধুমাত্র অডিও ফাইলের জন্য .mka (যাতে সাবটাইটেল থাকতে পারে) এবং .mks শুধুমাত্র সাবটাইটেলগুলির জন্য।\n\n\n== ইতিহাস ==\nমাল্টিমিডিয়া কন্টেইনার ফরম্যাটের (এমসিএফ) লিড ডেভেলপার ল্যাসে কার্কাইনেন এবং তখনও অপ্রতিষ্ঠিত মাত্রোশকার প্রতিষ্ঠাতা স্টিভ লোমের মধ্যে বাইনারি বিন্যাসের পরিবর্তে এক্সটেনসিবল বাইনারি মেটা ল্যাঙ্গুয়েজ (ইবিএমএল) ব্যবহার নিয়ে মতবিরোধের পর প্রকল্পটি এমসিএফের একটি ফর্ক হিসাবে ২০০২ সালের ৬ ডিসেম্বরে ঘোষণা করা হয়েছিল। একই সময়ে এমসিএফের প্রধান ডেভেলপার তার সামরিক পরিষেবার জন্য একটি ৬-মাসের কোডিং বিরতি গ্রহণ করেন, তাই এই সময়ে সম্প্রদায়ের অধিকাংশই দ্রুত নতুন প্রকল্পে স্থানান্তরিত হয়।\n২০১০ সালে ঘোষণা করা হয়েছিল যে, ওয়েবএম অডিও/ভিডিও ফরম্যাটটি ভিপি৮ ভিডিও এবং ভরবিস অডিওসহ মাত্রোশকা কন্টেইনার ফরমেট প্রোফাইলের উপর ভিত্তি করে হবে।\n২০১৪ সালের ৩১শে অক্টোবরের মাইক্রোসফট অপারেটিং সিস্টেম গ্রুপের ডেটা অ্যান্ড ফান্ডামেন্টাল দলের নেতা গ্যাব্রিয়েল আউলের একটি বিবৃতি অনুসারে মাইক্রোসফট নিশ্চিত করেছে যে, উইন্ডোজ ১০ এইচইভিসি এবং মাত্রোশকা ফাইলের জন্য সমর্থন করব। পরে উইন্ডোজ ১০ টেকনিক্যাল প্রিভিউ বিল্ড ৯৮৬০ এইচইভিসি এবং মাত্রোশকার জন্য প্ল্যাটফর্ম স্তরের সমর্থন যোগ করেছিল।\n\n\n== নাম এবং লোগো ==\n\"মাত্রোশকা\" ফাঁপা কাঠের পুতুলের রুশ শব্দ ম্যাট্রিওশকা (রুশ: матрёшка; [mɐˈtrʲɵʂkə] থেকে উদ্ভূত হয়েছে। এই পুতুলটি খুললে আরেকটি পুতল বের হয়, আবার ছোট পুতুলটি খুললে আরেকটি পুতুল বের হয়; এভাবেই চলতে থাকে। লোগোতে এটিকে \"Matroška\" হিসাবে লিখা হয়েছে। যাতে \"s\" এর উপরে একটি ক্যারন রয়েছে, বিভিন্ন ভাষায় যা \"শ\" (/ʂ/)ধ্বনিকে প্রতিনিধিত্ব করে।\n\n\n== শৈলী ==\nইবিএমএলের ব্যবহার ভবিষ্যতের বিন্যাস পরিবর্তনের জন্য এক্সটেনশনের অনুমতি দেয়। মাত্রোশকা দল তাদের দীর্ঘমেয়াদী কিছু লক্ষ্য ডুমনাইন এবং হাইড্রোজেনঅডিও ফোরামে প্রকাশ করেছে। তারা বলেছে, নিম্নলিখিত বিষয়গুলো লক্ষ্য হলেও আবশ্যক বৈশিষ্ট্য নয়:\n\nএকটি আধুনিক, নমনীয়, এক্সটেন্সিবল, ক্রস-প্ল্যাটফর্ম মাল্টিমিডিয়া কন্টেইনার বিন্যাস তৈরি করা\nশক্তিশালী স্ট্রিমিং সমর্থন বিকাশ করা (এই ফর্ম্যাট এবং ‌ওয়েবএম উপসেট উভয়ই স্ট্রিমযোগ্য)\nইবিএমএলের উপর ভিত্তি করে ডিভিডির মতো একটি মেনু সিস্টেম তৈরি করা (জুলাই ২০১৯-এর হিসাব অনুযায়ী, শুধুম াত্র একটি খালি খসড়া আছে)\nমাত্রোশকা ফাইল তৈরি এবং সম্পাদনার জন্য সরঞ্জামগুলির একটি সেট তৈরি করা (উদাহরণস্বরূপ, এমকেভিটুলনিক্স)\nডেভেলপারদের তাদের অ্যাপ্লিকেশনগুলিতে মাত্রোশকা সমর্থন যোগ করার অনুমতি দেওয়ার জন্য লাইব্রেরিগুলি ডেভেলপ করা (মাত্রোশকা বিকাশকারীদের দ্বারা ওপেন সোর্স তৈরি)\nএমবেডেড মাল্টিমিডিয়া ডিভাইসে মাত্রোশকা সমর্থন অন্তর্ভুক্ত করতে হার্ডওয়্যার নির্মাতাদের সাথে কাজ করা\n\n\n== উন্নয়ন ==\nমাত্রোশকা ফ্রান্সের একটি অলাভজনক সংস্থা (অ্যাসোসিয়েশন লই ১৯০১ ) দ্বারা সমর্থিত এবং স্পেসিফিকেশন সকলের জন্য উন্মুক্ত। এটি একটি রয়্যালটি-মুক্ত ওপেন স্ট্যান্ডার্ড যা ব্যবহার করার জন্য বিনামূল্যে এবং এর প্রযুক্তিগত বৈশিষ্ট্যগুলি ব্যক্তিগত এবং বাণিজ্যিক ব্যবহারের জন্য উপলব্ধ। মাত্রোশকা ডেভেলপমেন্ট টিম তার লাইব্রেরিগুলিকে এলজিপিএলের অধীনে লাইসেন্স উপলব্ধ, বিএসডি লাইসেন্সের অধীনে পার্সিং এবং প্লেব্যাক লাইব্রেরি উপলব্ধ।\n\n\n== সমর্থন ==\nমাত্রোশকা সমর্থনকারী সফটওয়্যারগুলি এফএফএমপিইজি/লিবএভিভিত্তিক সকল সফটওয়্যার অন্তর্ভুক্ত করে। এর পাশাপশি উল্লেখযোগ্যভাবে এমপ্লেয়ার, এমপিভি, ভিএলসি, ফুবার২০০০, মিডিয়া প্লেয়ার ক্লাসিক-এইচসি, বিএস.প্লেয়ার, গুগল ক্রোম, মোজিলা ফায়ারফক্স, ব্লেন্ডার, কেডেনলাইভ, এমকেভিটিই হ্যান্ড ও ইউটিউব (যা ব্যাপকভাবে WebM ব্যবহার করে)।\nএফএফএমপিইজির বাইরে উইন্ডোজ ১০ মাত্রোশকাকে নেটিভভাবেও সমর্থন করে। উইন্ডোজের নেটিভ ডাইরেক্টশোতে এফএফএমপিইজি (এফএফডিশোর মাধ্যমে) এবং অন্যান্য সংযোজন সংযোজন করার জন্য পূর্ববর্তী সংস্করণগুলি কোডেক প্যাকগুলির উপর নির্ভর করত (যেমন কে-লাইট কোডেক প্যাক বা কম্বাইন্ড কমিউনিটি কোডেক প্যাক)।\nঅ্যাপল ম্যাকওএসের বন্ধ হয়ে যাওয়ায় নেটিভ কুইকটাইমে উল্লেখযোগ্যভাবে সমর্থনের অভাব রয়েছে।\n\n\n== আরও দেখুন ==\n\nভিএলসি মিডিয়া প্লেয়ার\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nMatroska Multimedia Container — Sustainability of Digital Formats: Planning for Library of Congress Collections"}