{"pageid": 1477056, "title": "তমা শিরো", "url": "https://bn.wikipedia.org/wiki?curid=1477056", "content": "তমা শিরো (ফরাসি: Thomas Chirault; জন্ম: ১৫ সেপ্টেম্বর ১৯৯৭) হলেন একজন ফরাসি তীরন্দাজ, যিনি ফ্রান্সের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nশিরো ফ্রান্সের হয়ে ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nতমা শিরো ১৯৯৭ সালের ১৫ই সেপ্টেম্বর তারিখে ফ্রান্সের কর্বিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nশিরো ফ্রান্সের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৪টি ১০ পয়েন্ট অর্জন করে সর্বমোট ৬৭৬ পয়েন্ট নিয়ে তিনি ৯ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৬তম স্থান অধিকারী কলম্বিয়ার আন্দ্রেস এর্নান্দেসের মুখোমুখি হয়েছিলেন, যেখানে তিনি ৭–১ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে মেতে গাজোজের কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি বাপ্তিস্ত আদিস এবং জঁ-শার্ল ভালাদোঁ সাথে ফরাসি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১০২টি ১০ পয়েন্ট অর্জন করে সর্বমোট ২০২৫ পয়েন্ট নিয়ে ২য় স্থান অধিকার করেছিল। অতঃপর কোয়ার্টার-ফাইনালে তারা ইতালিকে ৬–২ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে তুরস্কের বিরুদ্ধে ৫–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে তমা শিরো (ইংরেজি)\nঅলিম্পিডিয়ায় তমা শিরো (ইংরেজি)\nফরাসি অলিম্পিক ও ক্রীড়া কমিটিতে তমা শিরো (সংগৃহীত)  (ফরাসি)"}