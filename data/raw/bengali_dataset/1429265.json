{"pageid": 1429265, "title": "আরেভাষে উপভাষা", "url": "https://bn.wikipedia.org/wiki?curid=1429265", "content": "আরেভাষে (কন্নড়: ಅರೆಭಾಷೆ, আরেভাসে) বা আরেগনাড় বা গৌড়া কন্নড় হল কন্নড়ের একটি উপভাষা যা মূলত মাদিকেরি, সোমওয়ারপেট এবং কোডাগু জেলার কুশালনগর তালুক, সুলিয়া, দক্ষিণ কন্নড় জেলার তালুক অঞ্চলে এবং ভারতের কর্ণাটক রাজ্যের ব্যাঙ্গালোর ও মহীশূর জেলায় গৌড়া সম্প্রদায়ের দ্বারা ব্যবহৃত হয়। ভারতের কেরালা রাজ্যের কাসারগড় জেলার বান্দাদকায় আরেভাষে-কে গৌড়া কন্নড়ও বলা হয়। ভাষাটি কর্ণাটক রাজ্য সরকার দ্বারা স্বীকৃত হয়েছে এবং আরেভাষে অঞ্চলের সংস্কৃতি ও সাহিত্য সংরক্ষণের জন্য ২০১১ সালে একটি একাডেমি গঠন করেছে যার নামকরণ করা হয়েছে কর্ণাটক আরেভাষে সংস্কৃতি মথু সাহিত্য একাডেমী। এটি তৎকালীন মুখ্যমন্ত্রী ডিভি সদানন্দ গৌড়া দ্বারা সমর্থিত।\n\n\n== ইতিহাস ==\nআরেভাষের প্রায় ৫০০ বছরের ইতিহাস রয়েছে। ভাষাবিজ্ঞানীদের মতে, এটি দ্রাবিড় ভাষার বডগা ভাষার খুব কাছাকাছি একটি ভাষা। একটা সময় ছিল যখন ভোক্কালিগা গৌড়া সম্প্রদায় ইগুরু থেকে এসে দক্ষিণ কন্নড় ও কোড়গু জেলা এবং এছাড়াও কেরালা রাজ্যের কাসারগড় জেলায় বসবাস শুরু করেন। এই পরিবারগুলির মধ্যে অনেকগুলি তালাকাদু গঙ্গার সময় থেকে (২০০-১০০৪ খ্রিস্টাব্দ) কোড়গুতে বসতি স্থাপন করেছিল। তারপর তারা কানারি তুলুভাষী লোকেদের মধ্যে বসতি স্থাপন করতে ম্যাঙ্গালোর-উদুপি (দক্ষিণ কন্নড়-উদুপি) অঞ্চল থেকে কুর্গ (কোদাগু)-এ চলে আসেন।\nআর এই অঞ্চলের বিভিন্ন সম্প্রদায় যোগাযোগের ভাষা হিসেবে আরেভাষেতে কথা বলে।\n\n\n== ভৌগোলিক বন্টন ==\nআরেভাষে প্রধানত কর্ণাটক রাজ্যে কেন্দ্রীভূত। দক্ষিণ কন্নড়, কর্ণাটকের কোড়াগু জেলা এবং কেরালার কাসারগড় জেলায় আরেভাষে ব্যবহারকারী পাঁচ লক্ষেরও বেশি লোক রয়েছে যেখানে কয়েক শতাব্দী ধরে আরেভাষী ভাষাভাষী মানুষ বসবাস করে। তারা এখন সারা ভারতে বিশেষ করে মহানগর শহর মুম্বাই, বেঙ্গালুরু এবং অন্যান্য শিল্প ও ব্যবসা কেন্দ্রে ছড়িয়ে পড়েছে। আমেরিকা যুক্তরাষ্ট্র, যুক্তরাজ্য, সংযুক্ত আরব আমিরাত, জিসিসি দেশ এবং ভারতের বাইরের অন্যান্য স্থানেও আরেভাষীগারা প্রচুর সংখ্যায় রয়েছে।\n\n\n== তথ্যসূত্র =="}