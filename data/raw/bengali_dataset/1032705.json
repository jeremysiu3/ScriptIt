{"pageid": 1032705, "title": "কোয়িলামবক্কম", "url": "https://bn.wikipedia.org/wiki?curid=1032705", "content": "কোয়িলামবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি মূলত দক্ষিণ চেন্নাইয়ের একটি লোকালয়৷ পূর্বে এটি চেঙ্গলপট্টু জেলা ও আরো পূর্বে কাঞ্চীপুরম জেলার অংশ ছিল৷ চেন্নাই সিটি সেণ্টার থেকে ২৬ কিমি ও তাম্বরম থেকে ১২ কিলোমিটার দক্ষিণ-পূর্বে অবস্থিত৷ \nজনসংখ্যা ও জনসমাগমের কারণে ২০১৫ খ্রিস্টাব্দে চেন্নাই জেলার অন্তর্ভুক্ত হওয়ার পূর্বে এটি দুটি আলাদা আলাদা জেলার আলাদা ব্লকের অংশ ছিল৷\n\nকোয়িলামবক্কম গ্রাম, যা চেঙ্গলপট্টু জেলার তাম্বরম তালুকের অন্তর্গত৷\nমাড়িবক্কম-বি গ্রাম, যা চেন্নাই জেলার শোলিঙ্গনলুর তালুকের অন্তর্গত৷ অবশ্য এই গ্রামটি স্থানীয়দের নিকট ৮০০ বছর পুরাতন নাম সুন্নাম্বু কোলাতুর নামে পরিচিত৷\n\n\n== জনসংখ্যার উপাত্ত ==\n\n২০১১ খ্রিটাব্দে ভারতের জনগণনা অনুযায়ী কোয়িলামবক্কমের মোট জনসংখ্যা ২৭,৩৭৪ জন, যেখানে ১৩,৯৩৫ জন পুরু ও ১৩,৪৩৯ জন নারী৷ অর্থাৎ প্রতিহাজার পুরুষে ৯৬৪ জন নারীর বাস৷ মোট পরিবার সংখ্যা ৭,০১০ টি৷ ছয় বছর অনূর্ধ্ব শিশু সংখ্যা ৩,৫৯৪, যা মোট জনসংখ্যার ১৩.১৩ শতাংশ৷ কোয়িলামবক্কমে মোট সাক্ষরতার হার ৮৬.০৩ শতাংশ, যেখানে পুরুষ সাক্ষরতার হার ৯০.৭৭ শতাংশ ও নারী সাক্ষরতার হার ৮১.১১ শতাংশ৷\n\n\n== অবস্থান ==\nকোয়িলামবক্কমের উত্তর দিকে কীলকট্টলাই, উত্তর-পূর্ব দিকে বেলাচেরি, পূর্ব দিকে পল্লীকরনাই, দক্ষিণ দিকে মেটবক্কম, পশ্চিম দিকে নান্মঙ্গলম ও উত্তর-পশ্চিম দিকে রয়েছে পল্লাবরম৷\n\n\n== তথ্যসূত্র =="}