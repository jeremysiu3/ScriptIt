{"pageid": 1353611, "title": "দারুসসালাম বড় মসজিদ, পালংকা রায়া", "url": "https://bn.wikipedia.org/wiki?curid=1353611", "content": "দারুসসালাম বড় মসজিদ, পালংকা রায়া হলো মধ্য কালিমান্তানের একটি অন্যতম মসজিদ। এই বিশাল মসজিদটি জেকান রায়া, পালংকা রায়া জেলার জর্জ ওবোস স্ট্রিটে অবস্থিত। এই মসজিদটি পালংকা রায়ার ইসলামিক সেন্টার এলাকায় অবস্থিত। এই বিশাল মসজিদটি মধ্য কালিমান্তান প্রদেশের রাজধানী শহরের অন্যতম গুরুত্বপূর্ণ আইকন।\n\n\n== ইতিহাস ==\nএই বিশাল মসজিদটি ১৯৮৪ সালে অমল বাকতি মুসলিম প্যানকাসিলা ফাউন্ডেশনের উদ্যোগে চার-পার্শ্বযুক্ত পিরামিডের তিন স্তর বিশিষ্ট ঐতিহ্যবাহী ছাদ আকৃতির দ্বারা নির্মিত হয়েছিল। পরবর্তীতে ২০১০ সালে সেন্ট্রাল কালিমন্তানের প্রাদেশিক সরকার একটি মসজিদ নির্মাণের ইচ্ছা পোষণ করেন যেটি হবে পালংকা রায়া শহরের বিশাল মসজিদ। তাই, দারুসসালাম বড় মসজিদ ২০১১ সালে সংস্কার করা হয়েছিল। সংস্কার প্রক্রিয়া সম্পূর্ণ হতে তিন বছর সময় লেগেছিল। ২০১৪ সাল পর্যন্ত এর সংস্কার কাজ সম্পন্ন হয়। এই মসজিদটি সে সময়ের সেন্ট্রাল কালিমান্তানের গভর্নর মিঃ অগাস্টিন তেরাস নারাং উদ্বোধন করেছিলেন।\n\n\n== স্থাপত্য ==\nদারুসসালাম বড় মসজিদের বিল্ডিং এলাকা ৪০,০০০ বর্গ মিটার (৪৩০,০০০ বর্গ ফুট)। এই বিশাল মসজিদটি ২,০২৮ বর্গ মিটার (২১,৮৩০ বর্গ ফুট) প্রার্থনা এলাকায় আরও ১০,০০০ মুসল্লিদের ধারণ করতে পারে। এই বিশাল মসজিদের স্থাপত্য হল উত্তর-আধুনিকতা, ইসলামি স্থাপত্য এবং স্থানীয় দায়াক স্থাপত্যে-এর মিশ্রণ। ঐতিহ্যবাহী দায়াক স্থাপত্যের চিহ্ন বিল্ডিংয়ের বাহ্যিক নকশা হিসেবে ঐতিহ্যবাহী দায়াক-খোদাই করা ঢাল থেকে দেখা যায়। তাছাড়া মসজিদের গম্বুজের রঙের নিদর্শন থেকেও ঐতিহ্যবাহী দায়াক স্থাপত্যের নিদর্শন দেখা যায়। এই বিশাল মসজিদে একটি প্রধান ৩২-মি. ব্যাস গম্বুজ এবং চারটি গম্বুজ বিশিষ্ট পাঁচটি গম্বুজ রয়েছে। মসজিদের দক্ষিণ-পশ্চিমে একটি লম্বা মিনার রয়েছে যার উচ্চতা ১১৪ মিটার। এই বিশাল মসজিদটির তিনটি ভিন্ন তলা রয়েছে। প্রথমটি বড় মসজিদের ব্যবস্থাপনা অফিস হিসেবে কাজ করত এবং দ্বিতীয় ও তৃতীয় তলাটি প্রধান প্রার্থনার জায়গা হিসেবে কাজ করত।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\n\n== তথ্যসূত্র =="}