{"pageid": 1150848, "title": "শিবলী জাতীয় কলেজ", "url": "https://bn.wikipedia.org/wiki?curid=1150848", "content": "শিবলী জাতীয় কলেজ হলো ভারতের উত্তরপ্রদেশের আজমগড়ের একটি শিক্ষা প্রতিষ্ঠান।\nএটি মূলত ইতিহাসবিদ, শিক্ষাবিদ এবং সমাজ সংস্কারক আল্লামা শিবলী নোমানী দ্বারা ১৮৮৩ সালে জাতীয় বিদ্যালয় হিসাবে প্রতিষ্ঠিত হয়। শিবলী ছিলেন একজন মহান শিক্ষাবিদ এবং দীর্ঘকাল ধরে ভারতের আলীগড় মুসলিম বিশ্ববিদ্যালয়ের প্রতিষ্ঠাতা ও সুপরিচিত পণ্ডিত সৈয়দ আহমদ খানের সহচর ও উপদেষ্টা। শিবলী নোমানীর এই জাতীয় বিদ্যালয়টি ১৮৮৭ সালে মধ্যম স্কুলে, ১৮৯৫ সালে উচ্চবিদ্যালয়ে এবং ১৯৪২ সালে উচ্চমাধ্যমিক কলেজে উন্নীত হয়। এছাড়াও এই কলেজটিকে ১৯৪৬ সালে ডিগ্রি কলেজের মর্যাদা দেওয়া হয়। শুরুতে কলেজটি আগ্রা বিশ্ববিদ্যালয়ের সাথে অধিভুক্ত ছিল এবং ১৯৫৬ সালে গোরখপুর বিশ্ববিদ্যালয় প্রতিষ্ঠিত হওয়ার পর সেই বিশ্ববিদ্যালয়ের সাথে যুক্ত করা হয়। এর প্রথম অধ্যক্ষ জনাব বশির আহমদ সিদ্দিকী শিক্ষানেতা হিসেবে এর ভাবমূর্তি উন্নীত করেন, তবে উচ্চ শিক্ষার কেন্দ্র হিসেবে এর প্রকৃত বিকাশ শুরু হয় ১৯৪৮ সালে শওকত সুলতান অধ্যক্ষ হিসেবে যোগ দেওয়ার পর থেকে। গোরখপুর বিশ্ববিদ্যালয়ের অনেক স্বর্ণপদক বিজয়ী শিবলী কলেজের ছাত্র ছিলেন। কলেজটিতে ১৯৭০ সালে বিজ্ঞান ও শিল্পকলার বিভিন্ন শাখায় স্নাতকোত্তর ক্লাস শুরু হয়। ১৯৮৮ সাল থেকে কলেজটি জৌনপুরের ভিবিএস পূর্বাঞ্চল বিশ্ববিদ্যালয়ের সাথে অধিভুক্ত হয় এবং এরপর থেকে এটি তার শৃঙ্খলা, উচ্চমান এবং উচ্চযোগ্য শিক্ষকদের জন্য বহুল পরিচিত। কলেজটিতে প্রায় দশ হাজার এবং প্রায় সমান সংখ্যক ছেলে ও মেয়ে শিক্ষার্থী রয়েছে।\n\n\n== কলেজের বিভাগসমূহ ==\nবিজ্ঞান অনুষদ\nউদ্ভিদবিদ্যা বিভাগ, রসায়ন বিভাগ, গণিত বিভাগ, পদার্থবিদ্যা বিভাগ, প্রাণিবিদ্যা বিভাগ এবং কম্পিউটার বিজ্ঞান বিভাগ।\nকলা অনুষদ\nইংরেজি বিভাগ, ভূগোল বিভাগ, হিন্দি বিভাগ, দর্শন বিভাগ, মনোবিজ্ঞান বিভাগ। সমাজবিজ্ঞান বিভাগ, উর্দু বিভাগ, আরবি বিভাগ, প্রতিরক্ষা ও কৌশলগত অধ্যয়ন বিভাগ, অর্থনীতি বিভাগ, ইতিহাস বিভাগ, রাষ্ট্রবিজ্ঞান বিভাগ, শিক্ষা বিভাগ, ফারসি বিভাগ এবং সংস্কৃত বিভাগ।\nবাণিজ্য অনুষদ\nবাণিজ্য বিভাগ\nআইন অনুষদ\nআইন বিভাগ\nশিক্ষা অনুষদ\nশিক্ষক শিক্ষা বিভাগ (বি.এড)\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট"}