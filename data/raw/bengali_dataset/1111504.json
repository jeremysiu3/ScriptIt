{"pageid": 1111504, "title": "টুয়ার্প (সফটওয়্যার)", "url": "https://bn.wikipedia.org/wiki?curid=1111504", "content": "টিম উইন রিকোভারি প্রজেক্ট (টিডব্লিউআরপি), উচ্চারিত \"টুয়ার্প\", অ্যান্ড্রয়েড ভিত্তিক ডিভাইসের জন্য একটি ওপেন-সোর্স সফ্টওয়্যার কাস্টম রিকভারি ইমেজ।  এটি একটি টাচস্ক্রিন সক্ষম ইন্টারফেস প্রদান করে যা ব্যবহারকারীদের তৃতীয় পক্ষের ফার্মওয়্যার ইনস্টল করতে এবং বর্তমান সিস্টেমের ব্যাক আপ করতে সক্ষমতা দেয়, যা প্রায় সবকটি স্টক রিকোভারি ইমেজ দ্বারা অসমর্থিত। এইকারণে ফ্লাশ করতে বা ইনস্টল করতে অথবা রুট করতে এটি অ্যান্ড্রয়েড ডিভাইসগুলোতে ইনস্টল করা হয়  যদিও এটি ইনস্টলেশনের আগে রুট করা ডিভাইসের উপর নির্ভর করে না।\n\n\n== ফাংশন ==\nফেব্রুয়ারি ২০১৬ থেকে সংস্করণ নম্বরের প্রথম তিনটি সংখ্যা সংস্করণটিকে নির্দিষ্ট করে, চতুর্থ সংখ্যাটি একটি ড্যাশ দ্বারা অন্যদের থেকে পৃথক করে একটি নির্দিষ্ট ডিভাইসের জন্য একটি একক আপডেট হিসেবে উল্লেখ করে৷ এটি হতে পারে কর্মক্ষমতা উন্নতি, হটফিক্স, বাগফিক্স, বা একটি ডিভাইসের জন্য একটি সাধারণ আপডেট হতে পারে।\nএকটি অ্যান্ড্রয়েড ডিভাইসে এই কাস্টম রিকোভারিটি ইনস্টল করার (\" ফ্ল্যাশিং \") প্রধান পদ্ধতিটির জন্য ডিভাইসের জন্য বিশেষভাবে তৈরি একটি সংস্করণ ডাউনলোড করতে হবে এবং তারপরে ফাস্টবুট বা ওডিনের মতো একটি টুল ব্যবহার করতে হবে। কিছু কাস্টম রম ডিফল্ট রিকোভারি ইমেজ হিসাবে টুয়ার্প ইনস্টল করে দিয়ে থাকে।\nটুয়ার্প ব্যবহারকারীদের তাদের ডিভাইসের (বুটলোডার, সিস্টেম ডেটা, প্রাইভেট অ্যাপ্লিকেশন, ইত্যাদি সহ) সম্পূর্ণরূপে ব্যাক আপ করার অনুমতি দেয় যেকোন সময়ে প্রত্যাবর্তন করার জন্য। এছাড়া এটি একটি আভ্যন্তরীণ ফাইল ম্যানেজার ডিভাইসে সমস্যা সৃষ্টি করতে পারে এমন ফাইলগুলি মুছে ফেলতে অথবা সমস্যা সমাধানের জন্য কিছু যোগ করতে দেয়।\n২০১৯-এর হিসাব অনুযায়ী, টুয়ার্প কাস্টম রম ইনস্টল করতে প্রাতিষ্ঠানিক সহায়তা প্রাদন করে। (যেমনঃ লিনিয়াজওএসের মত কাস্টম অপারেটিং সিস্টেম বা অন্যান্য সর্বাধুনিক অ্যান্ড্রয়েড ভার্সন), কার্নেল, অ্যাডঅন (গুগল অ্যাপস, ম্যাজিসক, থিম ইত্যাদি) সহ আরো অনেক পরিবর্তন করতে সমর্থন করে।\nবিভিন্ন ডিভাইস পার্টিশন যেমন সিস্টেম, বুট, ইউজারডেটা, ক্যাশে, এবং অভ্যন্তরীণ স্টোরেজ পার্টিশনগুলি মোছা, ব্যাক আপ করা, পুনরুদ্ধার করা এবং মাউন্ট করাও সমর্থন করে। টুয়ার্প এছাড়াও এমটিপির মাধ্যমে ফাইল স্থানান্তরের সুবিধা দেয়, সেইসাথে একটি মৌলিক ফাইল ম্যানেজার এবং টার্মিনাল এমুলেটরের বৈশিষ্ট্য প্রদান করে। এটিকে পুরোপুরিভাবে সাজানো সম্ভব।\nজানুয়ারী ২০১৭ সালে, টুয়ার্প টিম একটি অ্যান্ড্রয়েড অ্যাপ্লিকেশন প্রকাশ করেছে  যা রুট অ্যাক্সেস ব্যবহার করে রিকোভারিকে ফ্ল্যাশ করার অনুমতি দেয়। তবে, রিকোভারি ইমেজের মত অ্যাপটি ওপেন সোর্স নয়। এই অ্যাপটি অফিসিয়াল টুয়ার্প ইমেজের মাধ্যমে রুটেড ও আনরুটেড ডিভাইসে ইনস্টল করা হয়ে থাকে। এটি সিস্টেম পার্টিশনে ইনস্টল করা হয়। এটিকে ডিফল্টরূপে একটি সিস্টেম-স্তরের অ্যাপ হিসেবে ইনস্টল করে, একারণে এটিকে রুট অ্যাক্সেস ছাড়া অ্যান্ড্রয়েড থেকে আনইনস্টল করা যায় না।  যাইহোক, টুয়ার্প এখন ব্যবহারকারীকে অ্যাপ থাকার জন্য পছন্দের স্বাধীনতা প্রদান করে।\n\n\n== আরও দেখুন ==\nক্লকওয়ার্কমড রিকোভারি – টুয়ার্প কাস্টম রিকভারির একটি পুরাতন বিকল্প।\n\n\n== তথ্যসূত্র ==\n\n\n== বহিরাগত লিঙ্ক ==\nপ্রাতিষ্ঠানিক ওয়েবসাইট"}