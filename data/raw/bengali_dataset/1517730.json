{"pageid": 1517730, "title": "ভেস্টাস", "url": "https://bn.wikipedia.org/wiki?curid=1517730", "content": "ভেস্টাস উইন্ড সিস্টেমস এ/এস হল একটি ডেনিশ প্রতিষ্ঠান যারা বায়ুকল  উৎপাদন, বিক্রয়, স্থাপন ও রক্ষণাবেক্ষণের কাজ করে। এটি ১৯৪৫ সালে প্রতিষ্ঠিত হয়। এই সংস্থাটি  ডেনমার্ক, জার্মানি, নেদারল্যান্ডস, তাইওয়ান, ভারত, ইতালি, রোমানিয়া, যুক্তরাজ্য, স্পেন, সুইডেন, নরওয়ে, অস্ট্রেলিয়া, চীন, ব্রাজিল, পোল্যান্ড  এবং মার্কিন যুক্তরাষ্ট্রে বায়ু টারবাইন উৎপাদন কারখানা পরিচালনা করে । এই সংস্থা বিশ্বব্যাপী প্রায় ২৯,০০০ কর্মী নিয়োগ করেছে। \n২০১৩-এর হিসাব অনুযায়ী, এটি বিশ্বে বৃহত্তম বায়ুকল  উতপাদন সংস্থা।\n\n\n== কার্যক্রম ==\n২০১৯ সালের হিসাবে, ভেস্টাস পাঁচটি মহাদেশের ৮০টিরও বেশি দেশে ১০০ গিগাওয়াট ক্ষমতাসম্পন্ন ৬৬,০০০টিরও বেশি বায়ু কল স্থাপন করেছে। ৯ জানুয়ারি ২০১৯ সালের হিসাবে, ভেস্টাস চীন, স্পেন এবং যুক্তরাষ্ট্রসহ ১২টিরও বেশি দেশে উৎপাদন সুবিধা নির্মাণ করেছে।\n\n\n== ইতিহাস ==\nভেস্টাস সংস্থার সূচনা হয় ১৮৯৮ সালে, যখন জনৈক হ্যান্স স্মিথ হ্যান্সেন পশ্চিম জটল্যান্ডের লেমে একটি কামারের দোকান কিনেছিলেন, যা পারিবারিক ব্যবসা হিসেবে পরিচালিত হত।  দ্বিতীয় বিশ্বযুদ্ধের পর ১৯৪৫ সালে তার ছেলে পেডার হ্যানসেন ভে স্ট্যস্ক স্টালটেকনিক এ/এস (পশ্চিম-জুটল্যান্ডিশ ইস্পাত প্রযুক্তি) নামক একট সংস্থা প্রতিষ্ঠা করেন যা ছিল  ভেস্টাস সংস্থার পূর্বসুরী। সংস্থাটি প্রাথমিকভাবে গৃহস্থালী যন্ত্রপাতি তৈরি করত। ১৯৫০ সালে ভেস্টাস কৃষি সরঞ্জাম তৈরি করতে শুরু করে। ১৯৫৬ সালে এই সংস্থা ইন্টারকুলার(আন্তঃশীতলক) এবং ১৯৬৮ সালে হাইড্রোলিক ক্রেন(জলচালিত কপিকল) তৈরির দিকে মনোনিবেশ করে। ১৯৭৯ সালে ভেস্টাস বায়ুকল উতপাদন শিল্পের জগতে আত্মপ্রকাশ করে।  ১৯৮৯ সাল থেকে এই সংস্থা একচেটিয়াভাবে বায়ুকল উৎপাদন শুরু করে।  ১৯৯৭ সালে, কোম্পানিটি এনটিকে ১৫০০/৬০ নামক আধুনিক বায়ুকল  উৎপাদন শুরু করে যার প্রাথমিক নকশা প্রস্তুত করেছিলেন টিমোথি জ্যাকব জেনসেন  এবং এই যন্ত্র জার্মান আইএফ পুরস্কার এবং রেড ডট পুরস্কার জিতেছিল।  ২০০২ সালে সংস্থাটি তাদের উত্তর আমেরিকার সদর দপ্তরটি ক্যালিফোর্নিয়ার পাম স্প্রিংস অঞ্চল থেকে থেকে পোর্টল্যান্ড, ওরেগনে স্থানান্তরিত করে। \n\n২০০৩ সালে, কোম্পানিটি বায়ুকল প্রস্তুতকারক ডেনিশ সংস্থা এনইজি মাইকনের সাথে একীভূত হয়ে ভেস্টাস উইন্ড সিস্টেম সংস্থার প্রতিষ্ঠা ক্রে যা বিশ্বের বৃহত্তম বায়ুকল প্রস্তুতকারক সংস্থা হয়ে ওঠে। ২০০৫ সালে বিক্রয় মন্দা এবং পরিচালন ক্ষতির পর, ২০০৬ সালে বায়ুকল উতপাদন শিল্পের ২৮% বাজার অধিকার করে ভেস্টাস তার হৃত গৌরব পুনরুদ্ধার করে।  সংস্থার উৎপাদন উত্তরোত্তর বৃদ্ধি হয় যদিও উতপাদন শিল্পের বাজারে তাদের অংশ ১২.৫%  থেকে ১৪% এর মধ্যে নেমে আসে। \nভেস্টাস ২০০৭ সালে তাদের দপ্তরে ডেনমার্কের প্রথম হুইসলব্লোয়ার কর্মসূচি (কর্মচারীদের মধ্যে কোন গুপ্ত অপরাধী বা আসত ব্যাক্তি থাকলে তার সনাক্তকরণ) শুরু করে। \n২০০৮ সালের ১ ডিসেম্বর তারিখে, ভেস্টাস পোর্টল্যান্ডে তার উত্তর আমেরিকার সদর দপ্তর সম্প্রসারণের পরিকল্পনা ঘোষণা করে যার জন্য ৬,০০,০০০-বর্গফুট (৫৬,০০০-বর্গমিটার) নতুন ভবন স্থাপনা করার পরিকল্পনা হয়। কিন্তু অর্থনৈতিক মন্দার কারণে ২০০৯ সালে এই পরিকল্পনাটি স্থগিত করা হয়েছিল এবং ২০১০ সালের আগস্টে কোম্পানিটি একটি সংশোধিত পরিকল্পনা ঘোষণা করে, যার অধীনে আগের তুলনায় ছোট আকারের একটি খালি ১,৭২,০০০ ফু২ (১৬,০০০ মি২) ভবন সংস্কার করে সেখানে তাদের পোর্টল্যান্ডের সদর দপ্তর সম্প্রসারণ করার উদ্যোগ নেওয়া হয়।  সেই সময়ে ভেস্টাস তাদের পোর্টল্যান্ডের দপ্তরে প্রায় ৪০০ জন কর্মী নিয়োগ করেছিল এবং তারা পাঁচ বছরের মধ্যে সেখানে কমপক্ষে ১০০ জন কর্মী নিয়োগ করার জন্য প্রতিশ্রুতিবদ্ধ ছিল। নতুন ভবনে ৬০০ জন পর্যন্ত কর্মী নিয়োগের উদ্যোগ নেওয়া হয়েছিল।  ২০১২ সালের মে মাসে পোর্টল্যান্ডের সদর দপ্তরকে  একটি সংস্কারকৃত ঐতিহাসিক ভবনে স্থানান্তরিত করা হয়। \n২০০৯ সালের ফেব্রুয়ারিতে, কোম্পানিটি দুটি নতুন প্রযুক্তির বায়ুকল উৎপাদন ঘোষণা করে যেগুলি হল, ৩-মেগাওয়াট ভি১১২ এবং ১.৮-মেগাওয়াট ভি১০০। নতুন মডেলগুলি ২০১০ সালে বাজারে আসার কথা ছিল। \n২০০৯ সালের জুলাই মাসে, ভেস্টাস ঘোষণা করে যে যুক্তরাজ্যে তাদের উতপাদিত পন্যের চাহিদার অভাবে তারা ইংল্যান্ডের আইল অফ ওয়াইটে উৎপাদন কার্যক্রম বন্ধ করে দেবে, যার ফলে সেখানে ৫২৫টি এবং সাউদাম্পটনে ১০০টি কর্মসংস্থান ক্ষতিগ্রস্ত হওয়ার সম্ভাবনা ছিল। ২০০৯ সালের ২০ জুলাই দ্বীপের বায়ুকল কারখানার প্রায় ২৫ জন শ্রমিক তাদের চাকরি বাঁচাতে প্রতিবাদ শুরু করে  এবং সংস্থার প্রশাসনিক দপ্তর দখল করে। \n২০০৯ সালের আগস্টে ভেস্টাস চীন, মার্কিন যুক্তরাষ্ট্র এবং স্পেনে তাদের নতুন কারখানাগুলির জন্য ৫,০০০ এরও বেশি অতিরিক্ত কর্মী নিয়োগ করে। সংস্থার পক্ষ থেকে জানানো হয় যে চীন এবং মার্কিন যুক্তরাষ্ট্রে তাদের ব্যবসা ব্যাপকভাবে সম্প্রসারিত হচ্ছে কারণ এই অঞ্চলের বাজারগুলি বায়ুকলের চাহিদা সবচেয়ে দ্রুত বৃদ্ধি পাচ্ছে, অন্যদিকে যুক্তরাজ্যে বায়ু খামার উন্নয়নের ধীর গতি তাদের ক্ষতির মুখে ঠেলে দিচ্ছে।  সেই কারনেই  ধীরে ধীরে বায়ুকল উতপাদন শিল্পের মূল বাজার ইউরোপ থেকে চীন ও মার্কিন যুক্তরাষ্ট্রের স্থানান্তরিত হতে শুরু করে। এর ফলে ২০১০ সালের অক্টোবর মাসে ভেস্টাস সংস্থা ডেনমার্ক এবং সুইডেনে তাদের পাঁচটি উতপাদন কারখানা বন্ধ করার ঘোষণা করে, যার ফলে সেই অঞ্চলের ৩,০০০ কর্মসংস্থান ক্ষতিগ্রস্ত হয়েছিল।\n২০১০ সালের নভেম্বর মাসে ভেস্টাস ৭০ সদস্যের কর্মী উপদেষ্টা বিভাগ ভেস্টাস এক্সিলেন্স বন্ধ করে দেয়। বর্তমান বাজারের গতিপ্রকৃতি অনুযায়ী প্রতিযোগিতায় নিজেদের স্থান নিশ্চিত করা, সরবরাহকারীদের পরিচালনা করা, ও উতপাদিত পন্যের গুণমান নিশ্চিত করা এবং বিশ্বায়নের জন্য তারা এই সিদ্ধান্ত নিয়েছিল।\n২০১২ সালের জানুয়ারি মাসে কোম্পানিটি প্রস্তাব দেয় যে যদি যুক্তরাষ্ট্র ২.২ সেন্ট-প্রতি-কিলোওয়াট-ঘণ্টা উৎপাদন কর ছাড় পুনর্নবীকরণ না করে, তবে তারা তাদের ৩,০০০ মার্কিন কর্মীর মধ্যে ১,৬০০ জনকে ছাঁটাই করবে। এই কর ছাড় ২০১৩ সালে নবায়ন করা হয়। \n\n২০১২ সালের ১৩ আগস্ট তারিখে, পুয়েবলো কারখানা থেকে আনুমানিক ৯০ জন কর্মীকে ছাঁটাই করা হয়েছিল।  ২০১৩ সালে, পুয়েব্লোর টাওয়ার কারখানাটিতে পূর্ণ উতপাদন শুরু হয়, কারণ ২০১২ সালের মন্দা থেকে কোম্পানির উতপাদিত পন্যের চাহিদা বৃদ্ধি পাচ্ছিল।  কলোরাডো অঞ্চলে বায়ুকলের পাখার ডানা তৈরির কারখানায় আরও ৭৫০ জন কর্মীর কর্মসংস্থান হয়। ব্রাইটন, কলোরাডোতে ভেস্টাসের যন্ত্রাংশ তৈরির একটি কারখানা আছে।  ২০২১ সালে ভেস্টাস কলোরাডোর পুয়েবলোতে অবস্থিত বায়ুকলের স্তম্ভ উৎপাদনের কারখানা সিএস উইন্ডের কাছে বিক্রি করে দেয়।  ভেস্টাস জানিয়েছে যে রাজ্যের কেন্দ্রীয় অবস্থান, বিস্তৃত পরিবহন কাঠামো, রেল ব্যবস্থা, বিদ্যমান উৎপাদন ভিত্তি এবং দক্ষ কর্মীবাহিনীর সবিধার কারণে তারা উত্তর আমেরিকার কলোরাডোতে একটি কারখানা তৈরির সিদ্ধান্ত নিয়েছে।  ২০১৩ সালে মে মাসে  ড্যাগ আন্দ্রেসেন ব্যক্তিগত কারণে তার দায়িত্ব থেকে পদত্যাগ করার পর মারিকা ফ্রেডরিকসন কোম্পানির নতুন নির্বাহী সহ-সভাপতি এবং প্রধান আর্থিক কর্মকর্তা হিসেবে দায়িত্ব গ্রহণ করেন। তার কৌশল ছিল ভেস্টাসকে উচ্চতর লাভের পথে ফিরিয়ে আনা, কারণ কোম্পানিটি গুরুতর ক্ষতির সম্মুখীন হয়েছিল। ২০১১ সালে ১৬৬ মিলিয়ন ইউরো ক্ষতি হয়েছিল কিন্তু ২০১২ সালে সংস্থাটি পুনরায় ৯৬৩ মিলিয়ন আয় করে। \n\n২০১৩ সালের সেপ্টেম্বরে মাসে উপকূলীয় বায়ুকল উতপাদনের লক্ষ্যে ভেস্টাস সংস্থা, মিত্সুবিশি হেভি ইন্ডাস্ট্রিজ সংস্থার সাথে যৌথভাবে উদ্যোগ নেয়। তারা দ্বৈতভাবে এমএইচআই-ভেস্টাস নামক প্রকল্পের সূচনা করে, যার অন্তর্গত ছিল পৃথিবীর সবচেয়ে শক্তিশালী বায়ুকল ৭-৯ মেগাওয়াট ভেস্টাস ভি১৬৪ -এর নির্মানকাজ।   \n২০১৩ সালের অক্টোবরে ভেস্টাস তার কিছু উতপাদন কারখানার মালিকানা ভিটিসি পার্টনারস জিএমবিএইচ-এর কাছে বিক্রি করে দেয়। \n২০১৪ সালের মে মাসে, ভেস্টাস ঘোষণা করে যে তারা তাদের কলোরাডো উইন্ডসর এবং ব্রাইটন কারখানায় শত শত কর্মসংস্থানের সুযোগ দেবে। ২০১২ সালের কঠিন সময়ের মধ্যে দিয়ে যাওয়ার [প্র ২০১৩ সালকে ভেস্টাসের সেরা বছরগুলির মধ্যে একটি বলে অভিহিত করা হয়।  ভেস্টাস পুয়েবলোতে কর্মীদের সংখ্যাও বাড়িয়েছে এবং আশা করছে যে তারা তাদের উতপাদনের লক্ষ্যমাত্রা পূরন করতে পারবে।  ভেস্টাস জানিয়েছিল যে ২০১৪ সালের শেষ নাগাদ কলোরাডোতে তারা ২৮০০ কর্মীকে নিয়োগ করার আশা রাখছে।  ২০১৬-এর হিসাব অনুযায়ী , ভেস্টাসের মার্কিন ন্যাসেল উৎপাদন ক্ষমতা ২.৬ গিগাওয়াট। \n২০১৫ সালের মার্চ মাসে, ভেস্টাস ঘোষণা করে যে তারা উইন্ডসরের ব্লেড উৎপাদন কেন্দ্রে ৪০০ জন কর্মী নিয়োগ করবে। তাদের বয়ান অনুসারে, ২০১৪ সাল তাদের জন্য খুবই সফল সময় ছিল।  ২০১৫ সালে ভেস্টাসের প্রায় অর্ধেক বায়ুকল আমেরিকান বাজারে সরবরাহ করা হয়  (বিশ্বব্যাপী ৭.৫ গিগাওয়াটের মধ্যে মার্কিন যুক্তরাষ্ট্রে প্রায় ৩ গিগাওয়াট)।  ভেস্টাস ২০১৬ সালে ভারতে একটি ব্লেড কারখানা তৈরি করতে উদ্যোগ নেয়।  \n২০১৪ এবং ২০১৫ সালে, কোম্পানির হুইসেলব্লোয়ার প্রোগ্রামে (ডেনমার্কে প্রথম) ২৬ জন অসৎ কর্মচারীকে সনাক্ত করা হয়েছিল এবং তাদের শাস্তি দেওয়া হয়েছিল। \n২০১৬ সালের ফেব্রুয়ারিতে, ভেস্টাস নরওয়ের ট্রন্ডহেইমের কাছে ফোসেন প্রকল্পের জন্য এক বৃহ্ত বায়ুকল নির্মানের অর্ডার পায় যার উতপাদনের মোট ব্যয় ১১ বিলিয়ন ডেনিশ ক্রোন মুদ্রা যা প্রতি বছর ৩.৪ টেরাওয়াট-ঘণ্টা বিদ্যুৎ উৎপাদন করবে। \n২০১৬ সালের প্রথমদিকে ভেস্টাসের উতপাদিত বায়ুকলের গড় দাম ছিল প্রতি মেগাওয়াটে ০.৮৩ মিলিয়ন ইউরো, আগের বছর ছিল যার দাম ছিল প্রতি মেগাওয়াটে  ০.৯১ ইউরো। \n২০১৬ সালে, ভেস্টাস ক্লিন২০০ নামক বিশেষ তালিকায় ৭ নম্বরে স্থান পেয়েছিল। \n২২০১৯ সালে, এমএইচআই-ভেস্টাস প্রকল্প ডয়েচে বুচট অফশোর উইন্ড প্রকল্পের জন্য একটি সরবরাহ ও পরিচালনা জাহাজ গ্রহণ করে, এবং আরও দুটি জাহাজ অন্যান্য প্রকল্পের জন্য নির্ধারিত ছিল।। \n\n\n=== গবেষণা ও উন্নয়ন ===\n২০০৯ সালে ভেস্টাস গবেষণা ও উন্নয়নের জন্য ৯২ মিলিয়ন ইউরো (১২৮ মিলিয়ন ডলার) ব্যয় করেছিল যা রাজস্বের ১.৪%। যুক্তরাজ্যের বৌদ্ধিক সম্পত্তি অফিস (ইউকে-আইপিও) অনুসারে, ভেস্টাস ৭৮৭টি বায়ু টারবাইন পেটেন্ট (২০১০ সালে ২২৭টি) দাখিল করেছে, যেখানে জেনারেল ইলেকট্রিকের ৬৬৬টি এবং সিমেন্স উইন্ড পাওয়ারের ২৪২টি পেটেন্ট রয়েছে। \n২০০৯ সালের অক্টোবরে, ভেস্টাস এবং কাইনেটিকিউ সংস্থা একযোগে, বিমান চলাচলের জন্য রাডার প্রতিফলন সমস্যা হ্রাসকারী একটি স্টিলথ প্রযুক্তি সম্পন্ন বায়ুকল ডানার পরীক্ষা করে। \n২০১০ সালের ডিসেম্বরে ভেস্টাস ১৬৪ মিটার ব্যাস বিশিষ্ট  ভি১৬৪ উপকূলীয় বায়ুকল তৈরি করছিল যা ৭ মেগাওয়াট বিদ্যুত উতপাদন করে। এর প্রাথমিক নকশা ও প্রকল্প লিন্ডোতে (প্রাক্তন মার্স্ক শিপইয়ার্ড) তৈরি করা হয়েছিল। ৯০ মেগাওয়াট ক্ষমতাসম্পন্ন বারবো ব্যাংক অফশোর উইন্ড ফার্মের ৩২টি টারবাইন (২৫৬ মেগাওয়াট) সম্প্রসারণের জন্য লিন্ডোতে, নির্মীয়মান বায়ুকলের যন্ত্রাংশের গন-উৎপাদন করা হয়। ইংল্যান্ডের ভেস্টাসের আইল অফ ওয়াইট কারখানায়   ২০১৩ সালে ফ্রেডেরিকশাভনের সমুদ্রে নির্মীয়মান বায়ুকলের একটি প্রাথমিক নির্মিত কাঠামো পরীক্ষা করে, যার জন্য ২৪০ মিলিয়ন ডেনিশ ক্রোনা অর্থ ব্যয় হয়।   ২০১৪ সালে ওস্টেরিল্ড উইন্ড টারবাইন টেস্ট ফিল্ড -এ পরীক্ষার জন্য একটি ভি১৬৪ বায়ুকল স্থাপন করা হয়েছিল।  পরে এর বিদ্যুত উতপাদন ক্ষমতা বাড়ানো হয়েছিল।\n২০১১ সালের জুন মাসে, ভেস্টাস সুপার কম্পিউটার ফায়ারস্টর্ম বিশ্বের সবচেয়ে শক্তিশালী ৫০০ কম্পিউটারের তালিকার ৫৩ নম্বরে স্থান পায়। বৈশ্বিক আবহাওয়া গণনা এবং এটি দৈনিক আবহাওয়ার প্রতিবেদন দিতে এই সুপার কম্পিউটার অত্যন্ত কার্যকরী।  ২০১২ সালে, ভেস্টাস ২০০৮ সালের পুরনো ১৩৪৪-কোর প্রযুক্তির সুপারকম্পিউটারটি অ্যালবর্গ বিশ্ববিদ্যালয়কে দান করে।\n২০১১ সালের অক্টোবরে, ভেস্টাস পর্তুগালের উপকূলে একটি ভাসমান বায়ুকল স্থাপনে অংশগ্রহণ করে। ভেস্টাস উইন্ডপ্লাস, এসএ (এনার্জিয়াস ডি পর্তুগাল, রেপসল, প্রিন্সিপল পাওয়ার, এ. সিলভা মাটোস, ইনোভক্যাপিটাল এবং পর্তুগাল ভেঞ্চার সহ একটি যৌথ-উদ্যোগ সংস্থা) একটি ২.০ মেগাওয়াট বিদ্যুত উতপাদন ক্ষমতা বিশিষ্ট উপকূলীয় বায়ুকল ভি৮০ নির্মান করে।  এই বিশেষ বায়ুকলে উইন্ডফ্লোট নামক বিশেষ প্রযুক্তি ব্যবহার করে একটি আধা-নিমজ্জিত ভিত্তির উপর বায়ুকল উপস্থাপিত করা হয়েছিল। এই সফল বায়ুকল স্থাপনা খুব সহজ প্রযুক্তির সাহায্যে করা  হয়েছিল।\n২০১২ সালে, ভেস্টাস হিউস্টন, মার্লবরো, লুইসভিল, চীন, সিঙ্গাপুর এবং ডেনমার্কে অবস্থিত তাদের কিছু গবেষণা ও উন্নয়ন অফিস বন্ধ করে দেয়। \n২০১৩ সালের আগস্টে, ভেস্টাস আরহাসে তাদের ২০ মেগাওয়াট বিদ্যুত উতপাদনকারী বায়ুকলের প্রাথমিক পরীক্ষা পরিচালনা শুরু করে। \n৫ সেপ্টেম্বর ২০১৩ সালে, ভেস্টাসের সিনিয়র প্রোডাক্ট ইঞ্জিনিয়ার ক্রিস স্প্রুস কাইট-এনার্জি-সিস্টেম প্রকল্প ইআরসি হাইউইন্ডের জন্য বৈজ্ঞানিক উপদেষ্টা বোর্ডের (এসএবি) সদস্য হিসেবে দায়িত্ব পালন করেন।  এটি কেওইউ লুভেনের একটি প্রকল্প, যা বায়বীয় শক্তি ব্যবহার করে বিদ্যুত শক্তি উৎপাদনের জন্য গবেষণা ও উন্নয়নের প্রতি নিবেদিত। \nএপ্রিল ২০১৬ সালে, ভেস্টাস রিসোতে একটি ৯০০ কিলোওয়াট কোয়াডরোটর প্রযুক্তিসম্পন্ন পরীক্ষাধীন বায়ুকল স্থাপন করে, যা ৪টি পুনর্ব্যবহৃত ২২৫ কিলোওয়াট ভি২৯ কপিকল দিয়ে তৈরি হয়েছিল।    প্রথম তিন মাসের পরীক্ষায় তাত্ত্বিক মডেলগুলোর সঠিকতা নিশ্চিত হয়।ভেস্টাসের এই প্রাথমিক বায়ুকল কাঠামোটি বাণিজ্যিকভাবে বাজারজাত করার কোনো তাত্ক্ষণিক পরিকল্পনা নেই।  ২০১৯ সালে পরীক্ষার ফলাফল প্রকাশিত হয়, যার সর্বমোট খরচ ছিল বেশ কম। \n২০২২ সালের হিসাব অনুযায়ী, ভেস্টাস বিশ্বের দ্বিতীয় সর্বোচ্চ উপকূলীয় উৎপাদন করে, যার ডানা ১১৫ মিটার লম্বা এবং ১৫ মেগাওয়াট শক্তি উৎপাদন  করে।  \n২০২২ সালের সেপ্টেম্বর মাসে, ভেস্টাস স্থলভাগের বায়ু বিদ্যুৎকেন্দ্রের জন্য সর্বোচ্চ টাওয়ার নির্মান করে। ১৯৯ মিটার উচ্চতার এই কাঠামোটি শক্তিশালী ও আরও স্থিতিশীল বায়ুর অঞ্চলে পৌঁছাতে সক্ষম। এর ব্যাস ১৭২ মিটার। এতে ৭.২ মেগাওয়াট ক্ষমতাসম্পন্ন ভেস্টাস ভি১৭২ জেনারেটর স্থাপনের পরিকল্পনা রয়েছে। এই টাওয়ারগুলি জার্মানি ও অস্ট্রিয়ায় স্থাপন করার পরিকল্পনা করা হয়েছে।\n\nডিসেম্বর ২০২২ পর্যন্ত, ভেস্টাস একটি ১৫ মেগাওয়াট বায়ু কলের প্রাথমিক গঠন প্রস্তুতির পরিকল্পনা পরিচালনা করছে এবং দাবি করেছে যে এর সক্ষমতা হার ৬০% এর বেশি। ভেস্টাস যুক্তরাষ্ট্রে একটি ব্লেড পুনর্ব্যবহারকরণ কেন্দ্রও পরিচালনা করে।\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}