{"pageid": 1329738, "title": "এলভিস (২০২২-এর চলচ্চিত্র)", "url": "https://bn.wikipedia.org/wiki?curid=1329738", "content": "এলভিস ব্যাজ লুরমান পরিচালিত ২০২২ সালের অস্ট্রেলীয়-মার্কিন জীবনীমূলক নাট্যধর্মী চলচ্চিত্র। এর চিত্রনাট্য লিখে লুরমান, স্যাম ব্রমওয়েল, ক্রেইগ পিয়ার্স ও জেরেমি ডোনার। এতে মার্কিন রক অ্যান্ড রোল গায়ক ও অভিনেতা এলভিস প্রেসলির ম্যানেজার কর্নেল টম পার্কের দৃষ্টিকোণ থেকে প্রেসলির জীবনের ঘটনাবলি চিত্রিত হয়েছে। এতে নাম ভূমিকায় অভিনয় করেন অস্টিন বাটলার এবং অনান্য চরিত্রে অভিনয় করেন টম হ্যাঙ্কস, অলিভিয়া ডিজং, হেলেন টমসন, রিচার্ড রক্সবুর্গ, ডেভিড ওয়েনহ্যাম, কোডি স্মিট-ম্যাকফি ও লুক ব্রেসি।\n২০২২ সালে ২৫শে মে কান চলচ্চিত্র উৎসবে চলচ্চিত্রটির উদ্বোধনী প্রদর্শনী হয়। ওয়ার্নার ব্রোজ. পিকচার্স চলচ্চিত্রটি অস্ট্রেলিয়ায় ২০২২ সালের ২৩শে জুন এবং মার্কিন যুক্তরাষ্ট্রে ২০২২ সালের ২৪শে জুন মুক্তি দেয়। চলচ্চিত্রটি ইতিবাচক পর্যালোচনা অর্জন করে এবং বাটলার তার অভিনয়ের জন্য বিপুল সমাদৃত হয়। লুরমানের পরিচালনা, চিত্রগ্রহণ, সম্পাদনা, শব্দ পরিকল্পনা, পোশাক পরিকল্পনা, নির্মাণ পরিকল্পনা ও সঙ্গীতের দৃশ্য প্রশংসা অর্জন করে, কিন্তু গল্প, হ্যাঙ্কসের অভিনয় ও দৈর্ঘ্য মিশ্র প্রতিক্রিয়া লাভ করে। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট ২০২২ সালের সেরা ১০ চলচ্চিত্রের তালিকায় এই চলচ্চিত্রটিকে স্থান দেয়। অধিকন্তু, চলচ্চিত্রটি ব্যবসায়িকভাবে সফল হয়। ৮৫ মিলিয়ন মার্কিন ডলার ব্যয়ে নির্মিত চলচ্চিত্রটি বিশ্বব্যাপী ২৮৭.৩ মিলিয়ন মার্কিন ডলার আয় করে। এটি বোহিমিয়ান র‍্যাপসোডি (২০১৮)-এর পর সর্বকালের দ্বিতীয় সর্বাধিক আয়কারী সঙ্গীত জীবনীমূলক চলচ্চিত্র এবং চতুর্থ সর্বাধিক আয়কারী অস্ট্রেলীয় প্রযোজিত চলচ্চিত্র। আমেরিকান ফিল্ম ইনস্টিটিউট ২০২২ সালের সেরা ১০ চলচ্চিত্রের তালিকায় এই চলচ্চিত্রটিকে স্থান দেয়।\nচলচ্চিত্রটি ৯৫তম একাডেমি পুরস্কারে শ্রেষ্ঠ চলচ্চিত্র, শ্রেষ্ঠ অভিনেতা (বাটলার)-সহ ৮টি মনোনয়ন লাভ করে। ফলে এটি অস্কারের ইতিহাসে ১১টি মনোনয়নপ্রাপ্ত মিলশ ফরমান পরিচালিত আমাডেয়ুস (১৯৮৪)-এর পর মাইকেল কার্টিজ পরিচালিত ইয়াঙ্কি ডুডল ড্যান্ডি (১৯৪২)-এর সাথে যৌথভাবে দ্বিতীয় সর্বাধিক অস্কারের মনোনয়নপ্রাপ্ত সঙ্গীত জীবনীমূলক চলচ্চিত্র। ৮০তম গোল্ডেন গ্লোব পুরস্কারে ৩টি মনোনয়ন থেকে ১টি জয়; ৭৬তম ব্রিটিশ একাডেমি চলচ্চিত্র পুরস্কারে শ্রেষ্ঠ চলচ্চিত্র-সহ ৯টি মনোনয়ন, ক্রিটিকস চয়েস চলচ্চিত্র পুরস্কারে শ্রেষ্ঠ চলচ্চিত্র-সহ সর্বাধিক ৭টি মনোনয়ন থেকে ১টি জয় এবং স্ক্রিন অ্যাক্টরস গিল্ড পুরস্কারে সেরা অভিনয়শিল্পীদল বিভাগে ১টি মনোনয়ন লাভ করে।\n\n\n== অভিনয়শিল্পীদল ==\nঅস্টিন বাটলার - এলভিস প্রেসলি\nটম হ্যাঙ্কস - কর্নেল টম পার্কার\nঅলিভিয়া ডিজং - প্রিসিলা প্রেসলি\nহেলেন টমসন - গ্ল্যাডিস প্রেসলি\nরিচার্ড রক্সবুর্গ - ভার্নন প্রেসলি\nকেলভিন হ্যারিসন জুনিয়র - বি.বি. কিং\nডেভিড ওয়েনহ্যাম - হ্যাঙ্ক স্নো\nকোডি স্মিট-ম্যাকফি - জিমি রজার্স স্নো\nলুক ব্রেসি - জেরি শিলিং\nডেক্রে মন্টগামারি  স্টিভ বাইন্ডার\nলিওন ফোর্ড - টম ডিস্কিন\nগ্যারি ক্লার্ক জুনিয়র - আর্থার \"বিগ বয়\" ক্রুডুপ\nইয়োলা - সিস্টার রোসেটা থার্প\nন্যাটাশা বেসেট - ডিক্সি লক\nজেভিয়ার স্যামুয়েল - স্কটি মুর\nন্যাটালি বেসিংটোয়াইট - ডি স্ট্যানলি\nঅ্যাডাম ডান - বিল ব্ল্যাক\nঅ্যাল্টন মেসন - লিটল রিচার্ড\nশোঙ্কা ডুকুরে - বিগ মামা থর্নটন\nশ্যারন ব্রুকস - সিলভিয়া শেমওয়েল\nপ্রিন্সেস ম্যারিয়ামা অ্যান্ড্রুজ - সিসি হিউস্টন\nনিকোলাস বেল - জেমস ইস্টল্যান্ড\nলিজ ব্ল্যাকেট - দাদীমা ডজার\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nঅলমুভিতে এলভিস  (ইংরেজি)\nইন্টারনেট মুভি ডেটাবেজে এলভিস   (ইংরেজি)\nচিত্রনাট্য\nহিস্ট্রি ভার্সাস হলিউড-এ Elvis\nটেমপ্লেট:ব্যাজ লুরমান\nটেমপ্লেট:এলভিস প্রেসলি\nটেমপ্লেট:এএসিটিএ পুরস্কার শ্রেষ্ঠ চলচ্চিত্র"}