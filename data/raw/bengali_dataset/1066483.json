{"pageid": 1066483, "title": "গ্যারেথ সাউথগেট", "url": "https://bn.wikipedia.org/wiki?curid=1066483", "content": "গ্যারেথ সাউথগেট  (জন্ম ৩ সেপ্টেম্বর ১৯৭০) হলেন একজন ইংরেজ পেশাদার ফুটবল ম্যানেজার এবং সাবেক খেলোয়াড়। তিনি রক্ষণভাগ ও মধ্যমাঠের খেলোয়াড় হিসেবে খেলতেন। তিনি ইংল্যান্ড জাতীয় ফুটবল দলের ম্যানেজার।\nসাউথগেট ১৯৯৫-৯৬ মৌসুমে অ্যাস্টন ভিলার হয়ে এবং ২০০৩-০৪ মৌসুমে মিডলজব্রার হয়ে ফুটবল লিগ কাপ জিতেছেন, এবং ১৯৯৩-৯৪ মৌসুমে ফুটবল লিগ প্রথম বিভাগ প্রতিযোগিতার বিজয়ী অ্যাস্টন ভিলার দলের অধিনায়ক ছিলেন। তিনি ভিলার হয়ে ২০০০ এফএ কাপ ফাইনাল খেলেছেন এবং মিডলজব্রার হয়ে ২০০৬ উয়েফা কাপ ফাইনাল খেলেছেন। আন্তর্জাতিক ফুটবলে সাউথগেট ১৯৯৫ থেকে ২০০৪ সালের মধ্যে ইংল্যান্ড জাতীয় দলের হয়ে ৫৭টি ম্যাচ খেলেছেন, এবং ১৯৯৮ ফিফা বিশ্বকাপ ও উয়েফা ইউরো ১৯৯৬ ও ২০০০ আসরে অংশগ্রহণ করেছেন। ২০০৬ সালে মে মাসে ৩৫ বছর বয়সে তার খেলোয়াড়ী জীবন সমাপ্ত হয় এবং ততদিনে তিনি লিগে পাঁচ শতাধিক খেলায় অংশগ্রহণ করেন।\nসাউথগেট ২০০৬ সালের জুন থেকে ২০০৯ সালের অক্টোবর পর্যন্ত মিডলজব্রার ম্যানেজারের দায়িত্ব পালন করেন। এছাড়া তিনি ২০১৩ থেকে ২০১৬ সাল পর্যন্ত ইংল্যান্ড অনূর্ধ্ব-২১ জাতীয় ফুটবল দলের ম্যানেজারের দায়িত্ব পালন করেন এবং ২০১৬ সালে ইংল্যান্ড জাতীয় দলের ম্যানেজারের দায়িত্ব গ্রহণ করেন। ম্যানেজার হিসেবে তার প্রথম প্রতিযোগিতামূলক আসর ছিল ২০১৮ ফিফা বিশ্বকাপ। এতে তিনি আলফ রামসি ও ববি রবসনের পর তৃতীয় ম্যানেজার হিসেবে ইংল্যান্ড দলকে বিশ্বকাপের সেমি-ফাইনালে পৌঁছান, যার জন্য তিনি বিবিসি স্পোর্টস পার্সোনালিটি অব দ্য ইয়ার কোচ অ্যাওয়ার্ড লাভ করেন।\n\n\n== কর্মজীবনের পরিসংখ্যান ==\n\n\n=== আন্তর্জাতিক ===\nসূত্র:\n\n\n=== আন্তর্জাতিক গোল ===\nস্কোর ও ফলাফল তালিকায় ইংল্যান্ডের গোল প্রথমে উল্লেখিত।\n\n\n== ম্যানেজার হিসেবে কর্মজীবন ==\n৩ জুলাই ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nGareth Southgate profile at the Football Association website\nসকারবেসে গ্যারেথ সাউথগেট (ইংরেজি) \nসকারবেসে ম্যানেজার হিসেবে Gareth Southgate-এর পরিসংখ্যান\nন্যাশনাল-ফুটবল-টিমস.কমে গ্যারেথ সাউথগেট (ইংরেজি)\nইন্টারনেট মুভি ডেটাবেজে গ্যারেথ সাউথগেট (ইংরেজি)\nProfile on englandfootballonline"}