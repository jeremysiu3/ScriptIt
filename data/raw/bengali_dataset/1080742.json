{"pageid": 1080742, "title": "সাউদাম্পটন বিশ্ববিদ্যালয়", "url": "https://bn.wikipedia.org/wiki?curid=1080742", "content": "সাউদাম্পটন বিশ্ববিদ্যালয় (নামমাত্র অক্ষরে সোটন হিসাবে সংক্ষিপ্ত) ইংল্যান্ডের সাউদাম্পটনের একটি গবেষণা বিশ্ববিদ্যালয়। সাউদাম্পটন যুক্তরাজ্যের গবেষণা-নিবিড় বিশ্ববিদ্যালয়ের রাসেল গ্রুপের প্রতিষ্ঠাতা সদস্য এবং বিশ্বের সেরা ১০০ টি বিশ্ববিদ্যালয়ে স্থান লাভ করেছে।\nবিশ্ববিদ্যালয়ের সাতটি ক্যাম্পাস বা বিদ্যায়তন রয়েছে। প্রধান বিদ্যায়তনটি সাউদাম্পটনের হাইফিল্ড এলাকায় অবস্থিত এবং শহরের মধ্যেকার আরও চারটি বিদ্যায়তন দ্বারা পরিপূরক: অ্যাভিনিউ ক্যাম্পাসে মানবিক বিদ্যালয়, ন্যাশনাল ওশানোগ্রাফি সেন্টারে মহাসাগর ও পৃথিবী বিজ্ঞানের শিক্ষাপ্রতিষ্ঠান, বোলড্রুড ক্যাম্পাসে একটি প্রকৌশল ও সামুদ্রিক প্রযুক্তি ক্যাম্পাস এবং লয়েড'স রেজিস্টার রয়েছে এবং সাউদাম্পটন জেনারেল হসপিটালে মেডিসিন ও স্বাস্থ্য বিজ্ঞান বিষয়ে শিক্ষা প্রদান করে। উপরন্তু, বিশ্ববিদ্যালয় কাছাকাছি উইনচেস্টার ভিত্তিক একটি স্কুল অব আর্ট পরিচালনা করে এবং মালয়েশিয়ায় একটি আন্তর্জাতিক শাখা ইঞ্জিনিয়ারিং কোর্স প্রদান করে। প্রতিটি ক্যাম্পাস তার নিজস্ব গ্রন্থাগার সুবিধা দিয়ে সজ্জিত।\nসাউদাম্পটন বিশ্ববিদ্যালয়ে বর্তমানে ১৪,৭০৫ জন স্নাতক ও ৭,৯৬০ জন স্নাতকোত্তর শিক্ষার্থী রয়েছে, যা এটিকে দক্ষিণ-পূর্ব অঞ্চলের উচ্চশিক্ষার শিক্ষার্থীদের দ্বারা বৃহত্তম বিশ্ববিদ্যালয়ে পরিণত করে। ইউনিভার্সিটি অব সাউদাম্পটন স্টুডেন্টস ইউনিয়ন, ইউনিয়নের চারটি মিডিয়া আউটলেটে জড়িত থেকে শুরু করে ২০০ টি অনুমোদিত সোসাইটি ও ৮০ টি খেলাধুলার জন্য শিক্ষার্থীদের সমর্থন, প্রতিনিধিত্ব ও সামাজিক কার্যক্রম প্রদান করে। বিশ্ববিদ্যালয় শিক্ষার্থীদের ব্যবহারের জন্য  মালিকার সাথে একটি ক্রীড়া মাঠের পরিচালনা করে এবং প্রধান বিদ্যায়তননে একটি ক্রীড়া কেন্দ্র পরিচালনা করে।\n\n\n== ইতিহাস ==\n\n\n=== হার্টলি ইনস্টিটিউশন ===\nসাউদাম্পটন বিশ্ববিদ্যালয়ের উৎপত্তি হার্টলি ইনস্টিটিউশন হিসাবে, যা ১৮৬২ সালে হেনরি রবিনসন হার্টলির (১৭৭৭-১৮৫০) একটি লোকহিতার্থ দান থেকে গঠিত হয়। হেনরি রবিনসন হার্টলি দুই প্রজন্মের সফল ওয়াইন ব্যবসায়ীদের কাছ থেকে প্রচুর ধন-সম্পদ উত্তরাধিকার সূত্রে পেয়েছিলেন। ১৮৫০ সালে তাঁর মৃত্যুতে, তিনি সাউদাম্পটন কর্পোরেশনের কাছে শহরের কেন্দ্রে সাউদাম্পটনের হাই স্ট্রিটে তার সম্পত্তিতে অধ্যয়ন ও উন্নয়নের জন্য ১,৩০,০০০ ইউরোর উইল রেখে যান।\nহার্টলি ইনস্টিটিউটটি প্রধানমন্ত্রী লর্ড পামারস্টন ১৮৬২ সালের ১৫ অক্টোবর একটি প্রধান নাগরিক অনুষ্ঠানে উদ্বোধন করেন, যা এতটাই জাঁকজমকপূর্ণ ছিল, যে শহরের যে কেউ ঘটনাটি স্মরণ করতে পারেন। আর্থিক সংগ্রামের প্রাথমিক বছরগুলির পরে, হার্টলি ইনস্টিটিউট ১৮৮৩ সালে হার্টলি কলেজ হয়ে ওঠে। এই পদক্ষেপ শিক্ষার্থী, শিক্ষকমণ্ডলীর সংখ্যা বৃদ্ধি, শিক্ষার্থীদের জন্য সুযোগ-সুবিধা ও রেজিস্টার্ড আবাসনের সম্প্রসারণ দ্বারা নেওয়া হয়।\n\n\n=== বিশ্ববিদ্যালয় কলেজ ===\nহার্টলি কলেজ ১৯০২ সালে লন্ডন বিশ্ববিদ্যালয়ের একটি ডিগ্রি প্রদানকারী শাখা হিসাবে হার্টলি ইউনিভার্সিটি কলেজে পরিণত হয়। এটি \nইউনিভার্সিটি কলেজ মঞ্জুরি কমিটি কর্তৃক শিক্ষাদান ও আর্থিক পরিদর্শন এবং কাউন্সিল সদস্যদের অনুদান (তৎকালীন কোষাধ্যক্ষ উইলিয়াম ডারউইন সহ) পর হয়। পরবর্তী বছরগুলিতে শিক্ষার্থীদের সংখ্যা বৃদ্ধি সাউদাম্পটনের হাইফিল্ড এলাকায় ব্যাক লেনের (বর্তমানে ইউনিভার্সিটি রোড) আশেপাশে কলেজকে গ্রিনফিল্ড জমিতে স্থানান্তরিত করার প্রচেষ্টাকে অনুপ্রাণিত করে। ভিসকাউন্ট হালডেন ১৯১৪ সালের ২০ই জুন নতুন নামকরণ করা সাউদাম্পটন ইউনিভার্সিটি কলেজের নতুন বিদ্যায়তন খোলেন। যাইহোক, ছয় সপ্তাহ পরে প্রথম বিশ্বযুদ্ধের প্রাদুর্ভাবের কারণে সেখানে কোন বক্তৃতা অনুষ্ঠিত অনুষ্ঠিত করা সম্ভব হয়নি, কারণ কলেজ কর্তৃপক্ষ কর্তৃক ভবনসমূহ সামরিক হাসপাতাল হিসাবে ব্যবহারের জন্য হস্তান্তর করা হয়। অধিক সংখ্যায় হতাহতের চিকিৎসার করার জন্য, ভবনের পিছনে কাঠের কুঁড়েঘর তৈরি করা হয়। এগুলি যুদ্ধ শেষ হওয়ার পর হাই স্ট্রিট চত্বর থেকে ১৯২০ সালে স্থানান্তরের সময় যুদ্ধ কার্যালয়ের দ্বারা বিশ্ববিদ্যালয়কে দান করা হয়। সাউথ হিল, যা এখন গ্লেন আইয়ার হল কমপ্লেক্স, তাও দক্ষিণ স্টোনহ্যাম হাউস সহ পুরুষ ছাত্রদের থাকার জন্য অধিগ্রহণ করা হয়।\n\n\n=== বিশ্ববিদ্যালয় ===\nরানী দ্বিতীয় এলিজাবেথ ১৯৫২ সালের ২৯শে এপ্রিল সাউদাম্পটন বিশ্ববিদ্যালয়কে একটি রাজকীয় সনদ প্রদান করেন, যা তার শাসনামলে প্রথম কোনো বিশ্ববিদ্যালয়কে দেওয়া হয়, সনদটি বিশ্ববিদ্যালয়কে ডিগ্রি প্রদান করতে সক্ষম করে। ছয়টি অনুষদ তৈরি করা হয়, অনুষদগুলি হল- কলা, বিজ্ঞান, প্রকৌশল, অর্থনীতি, শিক্ষা ও আইন। বিশ্ববিদ্যালয়টির চ্যান্সেলর হিসেবে ডিউক অব ওয়েলিংটন নিয়োগের পর ১৯৫৩ সালের ৪ই জুলাই সাউদাম্পটন বিশ্ববিদ্যালয় থেকে প্রথম ডিগ্রি প্রদান করা হয়। রবিনস রিপোর্টের প্রতিক্রিয়া হিসাবে পরবর্তী কয়েক দশক ধরে ছাত্র শিক্ষার্থী ও কর্মীদের সংখ্যা বৃদ্ধি পায়। বিদ্যায়তনটিও উল্লেখযোগ্যভাবে বৃদ্ধি পায়, যখন বিশ্ববিদ্যালয়কে বরো কাউন্সিল কর্তৃক ১৯৬১ সালের জুলাই মাসে বিদ্যায়তন বা তার কাছাকাছি প্রায় ২০০ টি বাড়ি অধিগ্রহণের অনুমোদন দেওয়া হয়।  উপরন্তু, মেডিসিন ও সমুদ্রবিজ্ঞান সহ আরও অনুষদ ও বিভাগসমূহ প্রতিষ্ঠিত হয় (স্যার জন উলফেন্ডেনের নিরুৎসাহ সত্ত্বেও, বিশ্ববিদ্যালয় মঞ্জুরি কমিটির চেয়ারম্যান)। গ্লেন আইয়ার ও মন্টেফিয়োর কমপ্লেক্সে চিলওয়ার্থ ম্যানর ও নতুন ভবন অধিগ্রহণের মাধ্যমে ১৯৬০-এর ও ১৯৭০-এর দশকে শিক্ষার্থীদের আবাসন সম্প্রসারিত হয়।\nযখন ১৯৮৭ সালে বিশ্ববিদ্যালয় মঞ্জুরি কমিটি ঘোষিত হয়, তখন দেশব্যাপী কাটব্যাকের অংশ হিসেবে বিশ্ববিদ্যালয়ের তহবিলে অর্থায়ন ধারাবাহিকভাবে হ্রাসের সংকট তৈরি হয়। প্রত্যাশিত ক্ষতি দূর করতে, বাজেট ও ঘাটতি উপকমিটি কর্মীদের সংখ্যা কমানোর প্রস্তাব করে। এই প্রস্তাবটি বিদ্যায়তনে বিক্ষোভের সম্মুখীন হয় এবং পরে বিশ্ববিদ্যালয় সিনেট কর্তৃক প্রত্যাখ্যাত হওয়ার পর পুনর্নির্মাণ করা হয় (অপ্রয়োজনীয়তা কমাতে ও অনুষদের তহবিলের হ্রাস পুনর্নির্মাণের জন্য)।\n\n\n=== গবেষণা বিশ্ববিদ্যালয় ===\n\nতৎকালীন উপাচার্য, স্যার হাওয়ার্ড নিউবির নেতৃত্বে বিশ্ববিদ্যালয় আরো বেশি উন্নত মানের গবেষণায় উৎসাহিত ও বিনিয়োগের দিকে মনোনিবেশ করে। ১৯৯০-এর দশকের মাঝামাঝি সময়ে, উইনচেস্টার স্কুল অব আর্ট এবং লা সাঁইত ইউনিয়ন কলেজ বিশ্ববিদ্যালয়ের অংশ হয়ে ওঠার ফলে বিশ্ববিদ্যালয়টি দুটি নতুন ক্যাম্পাস অর্জন করে। নার্সিং ও ধাত্রীবিদ্যার জন্য একটি নতুন বিদ্যালয় তৈরি করা হয় এবং মধ্য-দক্ষিণ ইংল্যান্ডে এনএইচএস পেশাদারদের জন্য প্রশিক্ষণ প্রদান করে। এটি শিক্ষার্থীসংখ্যার ব্যাপক বৃদ্ধি এবং বেসিংস্টোক, উইনচেস্টার, পোর্টসমাউথ ও আইল অব উইটের নিউপোর্টে সাব-ক্যাম্পাস বা উপ-বিদ্যায়তন প্রতিষ্ঠার সাথে জড়িত।\nবিশ্ববিদ্যালয়টি ১৯৯৭ সালের শরৎ কালে ব্রিটেনের মেনিনজাইটিসের সবচেয়ে খারাপ প্রাদুর্ভাবের সম্মুখীন হয়, যেখানে তিনজন ছাত্র মারা গিয়েছিল। বিশ্ববিদ্যালয় একটি গণ টিকাদান কর্মসূচির আয়োজন করার মাধ্যমে এই সংকট মোকাবিলা করে, এবং পরবর্তীতে সকল নতুন শিক্ষার্থীদের টিকা দেওয়ার জন্য যুগান্তকারী সিদ্ধান্ত গ্রহণ করে।\nবিশ্ববিদ্যালয় ২০০২ সালের ২২শে জানুয়ারি তার সুবর্ণজয়ন্তী উদযাপন করে। এই সময়ের মধ্যে, সাউদাম্পটনের গবেষণা আয় মোট আয়ের অর্ধেকেরও বেশি ছিল। সাম্প্রতিক বছরগুলিতে এস্টেট উন্নয়নের অংশ হিসাবে বেশ কয়েকটি নতুন ল্যান্ডমার্ক ভবন যুক্ত করা হয়।\n\n\n== উল্লেখযোগ্য প্রাক্তন শিক্ষার্থী ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== শিক্ষাবিদ ===\nবিশ্ববিদ্যালয়ে কর্মরত শিক্ষাবিদদের মধ্যে ওয়ার্ল্ড ওয়াইড ওয়েবের আবিষ্কারক স্যার টিম বার্নার্স-লি; ওয়ার্ল্ড ওয়াইড ওয়েবের পূর্বসূরী মাইক্রোকসমের আবিষ্কারক এবং সাউদাম্পটন বিশ্ববিদ্যালয় ও এমআইটির মধ্যে ওয়েব সায়েন্স ট্রাস্টের প্রতিষ্ঠাতা পরিচালক ওয়েন্ডি হল; গাউচার কলেজের সভাপতি এবং রয়েল সোসাইটি অব আর্টসের ফেলো জোসে আন্তোনিও বোয়েন; রেডিও রিসিভার উন্নয়নে অগ্রণী অবদানকারী এরিখ জেপলার; ফাইবার অপটিক্স কেবল ব্যবহার করার জন্য ইডিএফএ-এর আবিষ্কারক ডেভিড পেইন; আধুনিক ব্রিটিশ প্রত্নতত্ত্বের পথিকৃৎ স্যার ব্যারি কুনলিফ; লুডভিগ ভিটগেনস্টাইনের জীবনীকার রে মঙ্ক; দক্ষিণ আফ্রিকার সাংবিধানিক আদালতের প্রাক্তন বিচারক অ্যালবি স্যাকস; এবং রয়েল স্ট্যাটিস্টিক্যাল সোসাইটি ও জাতীয় পরিসংখ্যান কার্যালয়ের প্রাক্তন সভাপতি টিম হল্ট অন্তর্ভুক্ত রয়েছে।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== আরও পড়ুন ==\nপ্যাটারসন, এ টেম্পল (১৯৬২)। দ্য ইউনিভার্সিটি অব সাউদাম্পটন : সাউদাম্পটন বিশ্ববিদ্যালয়ের বিবর্তন ও বিকাশের শতবর্ষী ইতিহাস, ১৮৬২-১৯৬২। সাউদাম্পটন: ক্যামেলট প্রেস লিমিটেড।\nন্যাশ, স্যালি এবং মার্টিন শেরউড (২০০২)। ইউনিভার্সিটি অফ সাউথাম্পটন: অ্যান ইলাস্ট্রেটেড হিস্ট্রি। লন্ডন: জেমস অ্যান্ড জেমস\nবি এল ক্লার্কসন (১৯৭১)। \"The Institute of Sound and Vibration Research, University of Southampton\"। রিভিউ অব ফিসিক্স ইন টেকনোলজি। ২ (১): ১–২৪। ডিওআই:10.1088/0034-6683/2/1/301। বিবকোড:1971RvPT....2....1C। \n\n\n== বহিঃসংযোগ ==\n\nদাপ্তরিক ওয়েবসাইট \nসাউদাম্পটন বিশ্ববিদ্যালয়ের ছাত্র ইউনিয়নের ওয়েবসাইট"}