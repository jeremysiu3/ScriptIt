{"pageid": 1101487, "title": "আহমদ বুগাম্মার", "url": "https://bn.wikipedia.org/wiki?curid=1101487", "content": "আহমদ মুবারক আহমদ মুবারক বুগাম্মার (আরবি: احمد بوغمار‎, ইংরেজি: Ahmed Bughammar; জন্ম: ৩০ ডিসেম্বর ১৯৯৭; আহমদ বুগাম্মার নামে সুপরিচিত) হলেন একজন বাহরাইনী পেশাদার ফুটবল খেলোয়াড়। তিনি বর্তমানে বাহরাইনী ক্লাব আল খালিদিয়াহ এবং বাহরাইন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০১৪–১৫ মৌসুমে, বাহরাইনী ক্লাব হিদ্দের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; হিদ্দের হয়ে ৭ মৌসুম অতিবাহিত করার পর ২০২১–২২ মৌসুমে তিনি বাহরাইনী ক্লাব আল খালিদিয়াহে যোগদান করেছেন।\n২০১৫ সালে, বুগাম্মার বাহরাইন অনূর্ধ্ব-১৯ দলের হয়ে বাহরাইনের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত বাহরাইনের বয়সভিত্তিক দলের হয়ে খেলার পর, তিনি ২০১৮ সালে বাহরাইনের হয়ে আন্তর্জাতিক পর্যায়ে অভিষেক করেছেন; বাহরাইনের জার্সি গায়ে তিনি এপর্যন্ত ১৯ ম্যাচে ১টি গোল করেছেন।\n\n\n== প্রারম্ভিক জীবন ==\nআহমদ মুবারক আহমদ মুবারক বুগাম্মার ১৯৯৭ সালের ৩০শে ডিসেম্বর তারিখে বাহরাইনের মুহাররাকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুগাম্মার বাহরাইন অনূর্ধ্ব-১৯, বাহরাইন অনূর্ধ্ব-২০ এবং বাহরাইন অনূর্ধ্ব-২৩ দলের হয়ে খেলার মাধ্যমে বাহরাইনের প্রতিনিধিত্ব করেছেন।\n২০১৮ সালের ১৬ই অক্টোবর তারিখে, ২০ বছর, ৯ মাস ও ১৬ দিন বয়সে, ডান পায়ে ফুটবল খেলায় পারদর্শী বুগাম্মার মিয়ানমারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাহরাইনের হয়ে অভিষেক করেছেন। উক্ত ম্যাচের ৮৮তম মিনিটে মধ্যমাঠের খেলোয়াড় মুহাম্মদ মারহুনের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি বাহরাইন ৪–৪ গোলে ড্র করেছিল। বাহরাইনের হয়ে অভিষেকের বছরে বুগাম্মার মাত্র ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে আহমদ বুগাম্মার  (ইংরেজি)  \nট্রান্সফারমার্কেটে আহমদ বুগাম্মার (ইংরেজি) \nওয়ার্ল্ডফুটবল.নেটে আহমদ বুগাম্মার (ইংরেজি) \nইএসপিএন এফসিতে আহমদ বুগাম্মার (ইংরেজি) \nন্যাশনাল-ফুটবল-টিমস.কমে আহমদ বুগাম্মার (ইংরেজি)"}