{"pageid": 1466253, "title": "সারপ্রিত সিং", "url": "https://bn.wikipedia.org/wiki?curid=1466253", "content": "সারপ্রিত সিং (ইংরেজি: Sarpreet Singh; জন্ম: ২০ ফেব্রুয়ারি ১৯৯৯) হলেন একজন নিউজিল্যান্ডীয় পেশাদার ফুটবল খেলোয়াড়। তিনি বর্তমানে জার্মান ক্লাব হান্সা রস্টক এবং নিউজিল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, সিং নিউজিল্যান্ড অনূর্ধ্ব-১৭ দলের হয়ে নিউজিল্যান্ডের বয়সভিত্তিক পর্যায়ে অভিষেক করেছিলেন। প্রায় চার বছর যাবত নিউজিল্যান্ডের বয়সভিত্তিক দলের হয়ে খেলার পর, তিনি ২০১৮ সালে নিউজিল্যান্ডের হয়ে আন্তর্জাতিক পর্যায়ে অভিষেক করেছেন; নিউজিল্যান্ডের জার্সি গায়ে তিনি এপর্যন্ত ১৪ ম্যাচে ১টি গোল করেছেন।\n\n\n== প্রারম্ভিক জীবন ==\nসারপ্রিত সিং ১৯৯৯ সালের ২০শে ফেব্রুয়ারি তারিখে নিউজিল্যান্ডের অকল্যান্ডে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসিং নিউজিল্যান্ড অনূর্ধ্ব-১৭, নিউজিল্যান্ড অনূর্ধ্ব-২০ এবং নিউজিল্যান্ড অনূর্ধ্ব-২৩ দলের হয়ে খেলার মাধ্যমে নিউজিল্যান্ডের প্রতিনিধিত্ব করেছেন। ২০১৫ সালের ১৩ই জানুয়ারি তারিখে তিনি ফিজি অনূর্ধ্ব-১৭ দলের বিরুদ্ধে ম্যাচে নিউজিল্যান্ড অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। সিং ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত নিউজিল্যান্ড অলিম্পিক দলে স্থান পেয়েছেন।\n২০১৮ সালের ২৪শে মার্চ তারিখে, ১৯ বছর, ১ মাস ও ৪ দিন বয়সে, বাম পায়ে ফুটবল খেলায় পারদর্শী সিং কানাডার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নিউজিল্যান্ডের হয়ে অভিষেক করেছেন। উক্ত ম্যাচের ৬৬তম মিনিটে মধ্যমাঠের খেলোয়াড় ক্লেটন লুইসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি কানাডা ১–০ গোলের ব্যবধানে জয়লাভ করেছিল। নিউজিল্যান্ডের হয়ে অভিষেকের বছরে সিং সর্বমোট ৪ ম্যাচে ১টি গোল করেছেন। জাতীয় দলের হয়ে অভিষেকের ২ মাস ও ৯ দিন পর, নিউজিল্যান্ডের জার্সি গায়ে প্রথম গোলটি করেছেন; ২০১৮ সালের ২রা জুন তারিখে, কেনিয়ার বিরুদ্ধে ম্যাচের ৪২তম মিনিটে অ্যালেক্স রুফারের অ্যাসিস্ট হতে নিউজিল্যান্ডের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসারপ্রিত সিং – ফিফা প্রতিযোগিতার রেকর্ড (ইংরেজি) \nসকারওয়েতে সারপ্রিত সিং  (ইংরেজি)  \nসকারবেসে সারপ্রিত সিং (ইংরেজি) \nবিডিফুটবলে \nট্রান্সফারমার্কেটে সারপ্রিত সিং (ইংরেজি) \nওয়ার্ল্ডফুটবল.নেটে সারপ্রিত সিং (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে সারপ্রিত সিং (ইংরেজি)"}