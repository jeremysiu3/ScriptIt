{"pageid": 1498440, "title": "ক্রুবেরা গুহা", "url": "https://bn.wikipedia.org/wiki?curid=1498440", "content": "ক্রুবেরা গুহা (জর্জীয়: კრუბერის გამოქვაბული বা კრუბერის ღრმული, আবখাজ: Ӡоу Аҳаҧы; যা ভোরোনিয়া গুহা নামেও পরিচিত। ভিন্ন উচ্চারণে একে ভোরোনজা গুহা হিসেবেও উল্লেখ করা হয়। এটি পৃথিবীর গভীরতম গুহা। গুহাটি গাগ্রা পর্বতশ্রেণীর আরবিকা মাসিফ অঞ্চলে পশ্চিম ককেশাস এর গাগ্রা জেলায় অবস্থিত। এই অঞ্চলটি আবখাজিয়া নামে পরিচিত, যা একটি আংশিক স্বীকৃত রাষ্ট্র এবং পূর্বে সোভিয়েত জর্জিয়ার অংশ ছিল।\nএই গুহার সর্বোচ্চ প্রবেশদ্বার (আরবাইকা) এবং গভীরতম অনুসন্ধানকৃত পয়েন্টের মধ্যে উচ্চতার পার্থক্য ২,১৯৯ ± ২০ মিটার (৭,২১৫ ± ৬৬ ফুট)। ২০০৩ সালে ইউক্রেনীয় স্পিলিওলজিক্যাল অ্যাসোসিয়েশনের একটি অভিযান ১,৯১০ মি (৬,২৭০ ফু) গভীরতায় পৌঁছায়, যা অস্ট্রিয়ান আল্পস এর ল্যাম্পরেখ্টসোফেন গুহার গভীরতা ৮০ মিটার (২৬০ ফুট) ছাড়িয়ে যায়। এর ফলে এটি বিশ্বের গভীরতম গুহার স্বীকৃতি পায়।\n২০০৬ সালে স্পিলিওলজির ইতিহাসে প্রথমবারের মতো, ইউক্রেনীয় স্পিলিওলজিক্যাল অ্যাসোসিয়েশনের অভিযান ২০০০ মিটারেরও বেশি গভীরতায় পৌঁছায়। তারা গুহাটি −২,০৮০ মি (−৬,৮২৪ ফু) পর্যন্ত অনুসন্ধান করে। ইউক্রেনীয় ডুবুরি গেন্নাদি সামোখিন ২০০৭ সালে টার্মিনাল সাম্প-এ ৪৬ মিটার গভীরে ডাইভ দিয়ে গুহাটির গভীরতা আরও দূর পর্যন্ত নির্ণয় করেন। পরে ২০১২ সালে তিনি ৫২ মিটার গভীরে পৌঁছান এবং গুহার গভীরতা ২,১৯১ মিটার ও ২,১৯৭ মিটার পর্যন্ত বাড়িয়ে দুটি নতুন বিশ্ব রেকর্ড স্থাপন করেন। ক্রুবেরা গুহা পৃথিবীর দুটি পরিচিত গুহার একটি যা ২,০০০ মিটারেরও বেশি গভীর।\n\n\n== তথ্যসূত্র =="}