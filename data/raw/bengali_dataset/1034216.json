{"pageid": 1034216, "title": "সাগর বীণা", "url": "https://bn.wikipedia.org/wiki?curid=1034216", "content": "সাগর বীণা হল একটি পাকিস্তানি টানা তন্তু বাদ্যযন্ত্র। এটি কর্ণাটকী গোট্টুবাদ্যম (চিত্র বোণা) এবং বিচিত্র বীণার মত। এটির কোন পরদা থাকেনা এবং এটি একটি স্লাইড দিয়ে বাজানো হয়। ১৯৭০ সালে বিশিষ্ট পাকিস্তানি আইনজীবী রাজা কাজিম দ্বারা তৈরি হবার পর, এটির কাঠামো এবং শব্দ উভয়ই বিচিত্র বীণা থেকে বিকশিত হয়েছে।\n\n\n== বিবর্তন ==\nসাগর বীণা উত্তর ভারতীয় ধ্রুপদী সংগীত বাজানোর জন্য বিদ্যমান বিভিন্ন ধরনের তন্তু বাদ্যগুলির সঙ্গে সম্পূর্ণ নতুন সংযোজন এবং বাদ্যযন্ত্রের ক্ষেত্রে পুরোপুরি একটি নতুন আবিষ্কার। নামটি দুটি ভাগে বিভক্ত; \"সাগর\" হল সমুদ্রের সংস্কৃত শব্দ, \"বীণা\" শব্দটি তন্তু বাদ্যযন্ত্রের পরিবারকে শ্রেণিবদ্ধ করার জন্য ব্যবহৃত হয়েছিল, বা আরও সাধারণভাবে পশ্চিমী বাদ্যযন্ত্রের নামকরণের ক্ষেত্রে কর্ডোফোন হিসাবে পরিচিত। সাগর বীণার বর্তমান সংস্করণ ৪০ বছরের বিকাশ এবং পরিশোধন এর ফলাফল।  এই প্রকল্পটি পেশাদার বাদ্যযন্ত্র প্রস্তুতকারক মোহাম্মদ রিয়াজের অবদানের ফলে ব্যাপকভাবে উপকৃত হয়েছে।\nআজ অবধি, কাজিমের কন্যা নূর জেহরা সৃষ্টির পর থেকে সাগরের একমাত্র বাদক। সৃষ্টির পর থেকে সতেরারও বেশি সাগর বীণা তৈরি করা হয়েছে, প্রতিটি পরবর্তী সংস্করণ ভিন্ন ধরনের এবং অগ্রগতিতে আলাদা। লাহোরের সঞ্জন নগর ইনস্টিটিউট অফ ফিলোসফি অ্যান্ড আর্টস-এ সাগর বীণার বিকাশ, পড়াশোনা ও গবেষণা করা হচ্ছে।\n\n\n== অনুষ্ঠান ==\nকোক স্টুডিওর নবম মরসুমে নূর জেহরার দুই ছেলে আলী হামজা এবং আলী নূর এর আসল ট্র্যাক চলাকালীন জেহরা সাগর বীণা বাজিয়েছিলেন \n\n\n== তথ্যসূত্র ==\n\n\n== বহিঃসংযোগ ==\n\nSagar Veena  ওয়েব্যাক মেশিনে আর্কাইভকৃত ৫ এপ্রিল ২০১৮ তারিখে at Sanjan Nagar Institute\nSagar Veena at YouTube"}