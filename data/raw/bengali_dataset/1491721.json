{"pageid": 1491721, "title": "রেহাম খান", "url": "https://bn.wikipedia.org/wiki?curid=1491721", "content": "রেহাম নেয়ার খান (উর্দু/পশতু: ریحام نیئر خان; জন্ম ৩ এপ্রিল ১৯৭৩) একজন ব্রিটিশ পাকিস্তানি সাংবাদিক, লেখক এবং চলচ্চিত্র নির্মাতা। তার জন্ম পাকিস্তানের খাইবার পাখতুনখোয়া প্রদেশের বাফা নামক শহরে। তিনি ইমরান খানে্য প্রাক্তন স্ত্রী, যিনি ২০১৮ সালে পাকিস্তানের প্রধানমন্ত্রী হন। রেহাম খানের আত্মজীবনী তার স্মৃতিকথা ২০১৮ সালের পাকিস্তানি সাধারণ নির্বাচন|২০১৮ সালের সাধারণ নির্বাচনের কিছু আগে প্রকাশিত হয়, যা ইমরান খানের রাজনৈতিক অবস্থানে নেতিবাচক প্রভাব ফেলার চেষ্টা হিসেবে বিবেচিত হয়েছিল। ২৩ ডিসেম্বর ২০২২ তারিখে রেহাম খান মির্জা বিলালকে বিয়ে করেন।\n\n\n== ব্যক্তিগত জীবন ==\nরেহাম খান একজন পাকিস্তানি চিকিৎসক নেয়ার রমজানের মেয়ে। তিনি পশতুন জাতিগোষ্ঠীর অন্তর্গত এবং লুঘমানি সারখেলি গোত্রের সদস্য। এটি স্বাতি উপজাতির একটি উপগোত্র।  রেহাম চারটি ভাষায় পারদর্শী: ইংরেজি, উর্দু, পশতু এবং তার পূর্বপুরুষদের ভাষা হিন্দকো। তার পরিবার খাইবার পাখতুনখোয়া প্রদেশের মনসেহরার পশ্চিমে ১৫ কিলোমিটার দূরে অবস্থিত বাফা শহর থেকে এসেছেন। তার বাবা-মা ১৯৬০-এর দশকের শেষ দিকে লিবিয়ায় চলে যান, এবং রেহামের জন্ম হয় ১৯৭৩ সালে আজদাবিয়া শহরে। তার এক ভাই এবং এক বোন রয়েছে।\nরেহামের চাচা আব্দুল হাকিম খান খাইবার পাখতুনখোয়া প্রদেশের সাবেক গভর্নর এবং পেশাওয়ার উচ্চ আদালতের সাবেক প্রধান বিচারপতি ছিলেন।\nরেহাম পেশাওয়ার শহরের জিন্নাহ কলেজ ফর উইমেন থেকে শিক্ষা বিষয়ে স্নাতক উপাধি অর্জন করেছেন।\nরেহাম ১৯ বছর বয়সে তার প্রথম চাচাতো ভাই ইজাজ রেহমান (অন্য বানান: ইজাজ), একজন ব্রিটিশ মনোরোগ বিশেষজ্ঞকে বিয়ে করেন। তাদের বিবাহবিচ্ছেদের পর, রেহাম একজন সম্প্রচার সাংবাদিক হিসেবে কাজ শুরু করেন। তাদের তিন সন্তান রয়েছে, যারা বিচ্ছেদের পর থেকে রেহামের সঙ্গে বসবাস করছে।\n২০১৫ সালের ৬ জানুয়ারি, ইমরান খান রেহামের সঙ্গে তার বিয়ে নিশ্চিত করেন। তবে একই বছরের ৩০ অক্টোবর তাদের বিবাহবিচ্ছেদ ঘটে।\n২০২২ সালের ২ জানুয়ারি, রেহাম টুইটার-এ প্রকাশ করেন যে, তিনি ইসলামাবাদে একটি বন্দুক হামলা থেকে অল্পের জন্য বেঁচে যান। তিনি জানিয়েছিলেন যে তার গাড়িতে গুলি চালানো হয় এবং দুই বন্দুকধারী মোটরসাইকেলে এসে তার গাড়িকে হুমকি দেয়।\n\n\n== পেশা ==\nরেহাম তার পেশাগত জীবন শুরু করেন ২০০৬ সালে, লিগাল টিভিতে শো উপস্থাপনার মাধ্যমে। ২০০৭ সালে তিনি হারেফোর্ড এবং উর্স্টার এর সানশাইন রেডিওতে উপস্থাপনা শুরু করেন।  ২০০৮ সালে, রেহাম বিবিসিতে যোগ দেন এবং আবহাওয়া উপস্থাপক হিসেবে কাজ শুরু করেন।\n২০১৩ সালে, রেহাম পাকিস্তানে আসেন এবং পাকিস্তানি নিউজ চ্যানেল *নিউজ ওয়ান*-এ যোগ দেন। পরবর্তীতে, তিনি *আজ টিভি*-তে কাজ করেন। ২০১৪ সালে, পিটিভিতে একটি সংক্ষিপ্ত সময়ের কাজ শেষে, তিনি ডন নিউজ-এ যোগ দেন এবং ইন ফোকাস নামে একটি বর্তমান ঘটনা ভিত্তিক শো উপস্থাপনা শুরু করেন। ২০১৫ সালের শুরুর দিকে সাময়িক বিরতির পর, তিনি ডন নিউজে একটি নতুন শো নিয়ে ফিরে আসেন। দ্য রেহাম খান শো, যা পাকিস্তানি নায়কদের উদযাপন করে, মে ২০১৫-তে শুরু হয়। ডিসেম্বর ২০১৫-তে, তিনি তাবদিলি নামে একটি নতুন টক শো শুরু করেন, যা নিও টিভিতে প্রচারিত হয়। তাবদিলি (পরিবর্তন) হলো তার প্রাক্তন স্বামী ইমরান খানের একটি রাজনৈতিক স্লোগান। জুন ২০১৬-তে, রেহাম নিও টিভি ছেড়ে দেন।\nরেহাম একটি পাকিস্তানি চলচ্চিত্র জানান প্রযোজনা করেছেন। এটি একটি রোমান্টিক কমেডি, যা সোয়াতে চিত্রায়িত হয়েছে এবং ২০১৬ সালের ১৩ সেপ্টেম্বর ঈদুল আযহার সময় মুক্তি পায়।\n\n\n== গ্রন্থপঞ্জি ==\nরেহাম খান (২০১৮)। Reham Khan (memoir) [রেহাম খান (স্মৃতিগ্রন্থ)]। এসকে পাবলিকেশন্স। আইএসবিএন 978-1-9164-1521-8। \n\n\n== তথ্যসূত্র ==\n\n\n== বহিঃসংযোগ ==\nটুইটারে রেহাম খান"}