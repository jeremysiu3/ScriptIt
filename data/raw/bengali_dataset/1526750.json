{"pageid": 1526750, "title": "অ্যাডোলেসেন্স (টেলিভিশন ধারাবাহিক)", "url": "https://bn.wikipedia.org/wiki?curid=1526750", "content": "অ্যাডোলেসেন্স হলো জ্যাক থর্ন এবং স্টিফেন গ্রাহামের তৈরি এবং ফিলিপ বারান্তিনি পরিচালিত ২০২৫ সালের একটি ব্রিটিশ ক্রাইম ড্রামা টেলিভিশন ধারাবাহিক। এতে অভিনয় করেছেন গ্রাহাম, এরিন ডোহার্টি, ওয়েন কুপার, ফেই মার্সে, ক্রিস্টিন ট্রেমার্কো, মার্ক স্ট্যানলি, জো হার্টলি এবং অ্যামেলি পিস। ধারাবাহিকটি ১৩ বছর বয়সী স্কুলছাত্র জেমি মিলারের উপর ভিত্তি করে, যাকে একজন মেয়ে সহপাঠী হত্যার অভিযোগে গ্রেপ্তার করা হয়। প্রতিটি পর্ব একটি ধারাবাহিক দৃশ্যে শুট করা হয়েছিল।\nধারাবাহিকটি ২০২৫ এর ১৩ মার্চে নেটফ্লিক্সে প্রিমিয়ার হয়েছিল , এর পরিচালনা ও লেখার জন্য, এর পরিবেশ এবং গ্রাহাম, ডোহার্টি এবং কুপারের অভিনয়ের জন্য ব্যাপক সমালোচকদের প্রশংসা অর্জন করে।\n\n\n== গল্প ==\nইংল্যান্ডের একটি শহরে, পুলিশ একটি পরিবারের বাড়ির দরজা ভেঙে জেমি মিলার নামে ১৩ বছর বয়সী এক ছেলেকে গ্রেপ্তার করে। তার সহপাঠী কেটি লিওনার্দের হত্যার সন্দেহে এ অভিযান চালানো হয়। জেমিকে জেরার জন্য পুলিশ স্টেশনে আটক রাখার পর একটি সুরক্ষিত প্রশিক্ষণ কেন্দ্রে হেফাজতে প্রেরণ করা হয়। জেমির স্কুলে তদন্ত ও একজন ফরেনসিক মনোবিজ্ঞানীর জেরায় জানা যায়, ইনসেল উপসংস্কৃতি-কেন্দ্রিক সামাজিক মাধ্যমের মাধ্যমে স্কুলে চলা হয়রানির কারণে জেমি গভীরভাবে মানসিকভাবে বিপর্যস্ত হয়ে পড়েছিল। \n\n\n== অভিনয়শিল্পী ==\nস্টিফেন গ্রাহাম – এডি মিলার\nওয়েন কুপার – জেমি মিলার\nঅ্যাশলি ওয়াল্টার্স – ডিআই লুক বাসকম্ব\nএরিন ডোহার্টি – ব্রিওনি অ্যারিস্টন\nফে মারসে – ডিএস মিশা ফ্র্যাঙ্ক\nক্রিস্টিন ট্রেমারকো – মান্ডা মিলার\nমার্ক স্ট্যানলি – পল বারলো\nকাইন ডেভিস – রায়ান কোয়ালস্কা\nজো হার্টলি – মিসেস ফেনুমোর\nঅ্যামেলি পিজ – লিসা মিলার\nফাতিমা বোজাং – জেড\nঅস্টিন হেইন্স – ফ্রেডো\nলিল চারভা – মোরে\nএলোডি গ্রেস ওয়াকার – জর্জি\n\n\n== পর্বসমূহ ==\n\n\n== মূল্যায়ন ==\nঅ্যাডোলেসেন্স সমালোচকদের দ্বারা ব্যাপকভাবে প্রশংসিত হয়েছে। পর্যালোচনাকারী ওয়েবসাইট রটেন টম্যাটোস-এ, অ্যাডোলেসেন্স- এর অনুমোদন রেটিং ৯৯%, ৬৮ জন সমালোচকের পর্যালোচনার উপর ভিত্তি করে, এবং গড় রেটিং ১০-এর মধ্যে ৯.২। ওয়েবসাইটটির সমালোচকদের ঐকমত্যে বলা হয়েছে, \"অভিনব শৈলীগত সক্ষমতা ও চমৎকার অভিনয়নৈপুণ্যে সমৃদ্ধ 'অ্যাডোলেসেন্স' টেলিভিজনীয় গল্পবলার এক মাস্টারক্লাস এবং এক তীব্র দর্শন অভিজ্ঞতা যা হৃদয়ে দাগ কাটে।\" মেটাক্রিটিক ২৫টি পর্যালোচনার ভিত্তিতে ১০০-এর মধ্যে ৯০ ওয়েটেড গড় স্কোর নির্ধারণ করেছে।\nদ্য গার্ডিয়ান -এ লুসি ম্যাঙ্গান বলেছেন যে \"কয়েক দশকের মধ্যে টিভিতে পরিপূর্ণতার সবচেয়ে কাছাকাছি জিনিস\" ছিল অ্যাডোলেসেন্স, বিশেষ করে প্রশংসার জন্য ওয়েন কুপার এবং এরিন ডোহার্টির অভিনয়ের কথা উল্লেখ করেছেন। দ্য ডেইলি টেলিগ্রাফের-এর নিতা সিংহ এই ধারাবাহিকটিকে \"মর্মস্পর্শী দর্শন অভিজ্ঞতা\" বলে অভিহিত করেছেন এবং অভিনয়কে \"অসাধারণ\" আখ্যা দিয়েছেন, যদিও তিনি বলেছেন যে একক শটে ধারণকৃত চলচ্চিত্র কৌশলটিকে \"কৌশলমাত্র\" বলে মনে হতে পারে। তবে, এম্পায়ার -এর সোফি বুচার ধারাবাহিক শুটিংয়ের প্রশংসা করে বলেন যে এটি \"বছরের সবচেয়ে চমকপ্রদ টিভি কৃতিত্ব\" যা পর্দার আবেগকে আরও বাড়িয়ে তুলেছে।\nযুক্তরাজ্যের সংসদ সদস্য অ্যানেলিস মিডগলি এই অনুষ্ঠানটি সংসদ এবং স্কুলগুলিতে প্রদর্শনের আহ্বান জানিয়েছেন, যুক্তি দিয়েছেন যে এটি নারী ও মেয়েদের প্রতি নারীবিদ্বেষ এবং সহিংসতা প্রতিরোধে সহায়তা করতে পারে। যুক্তরাজ্যের প্রধানমন্ত্রী কিয়ার স্টারমার স্কুল এবং সংসদে এটি দেখানোর আহ্বানকে সমর্থন করেছেন।\n\n\n== মুক্তি ==\nধারাবাহিকটি ১৩ মার্চ ২০২৫ তারিখে নেটফ্লিক্সে মুক্তি পেয়েছিল।\n\n\n== তথ্যসূত্র ==\n\n\n== বহিঃসংযোগ ==\nনেটফ্লিক্সে অ্যাডোলেসেন্স\nইন্টারনেট মুভি ডেটাবেজে অ্যাডোলেসেন্স   (ইংরেজি)"}