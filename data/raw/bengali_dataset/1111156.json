{"pageid": 1111156, "title": "ভারতীয় প্রযুক্তিবিদ্যা প্রতিষ্ঠান হায়দ্রাবাদ", "url": "https://bn.wikipedia.org/wiki?curid=1111156", "content": "ভারতীয় প্রযুক্তিবিদ্যা প্রতিষ্ঠান হায়দ্রাবাদ বা ইন্ডিয়ান ইনস্টিটিউট অব টেকনোলজি হায়দ্রাবাদ (সংক্ষেপে আইআইটি হায়দ্রাবাদ বা আইআইটিএইচ) হল ভারতের তেলেঙ্গানা রাজ্যের সাঙ্গারেডি জেলায় অবস্থিত একটি সরকারি প্রযুক্তি বিশ্ববিদ্যালয়।\nআইআইটিএইচ আটটি নতুন ইন্ডিয়ান ইনস্টিটিউট অব টেকনোলজির (আইআইটি) মধ্যে একটি হিসাবে ২০০৮ সালে প্রতিষ্ঠিত হয়েছিল। প্রতিষ্ঠানে ২২২ জন পূর্ণ-সময়ের অনুষদ সদস্য সহ ১,১৫৫ জন স্নাতক, ৬৩৫ জন স্নাতকোত্তর ও ১,০৮৫ পিএইচডি শিক্ষার্থী রয়েছে।\n\n\n== ইতিহাস ==\nআইআইটি হায়দ্রাবাদ ভারত সরকারের মানব সম্পদ উন্নয়ন মন্ত্রক কর্তৃক দ্য ইনস্টিটিউট অব টেকনোলজি (সংশোধন) আইন, ২০১১ এর অধীনে প্রতিষ্ঠিত হয়েছিল। আইনটি ২০১১ সালের ২৪শে মার্চ লোকসভা ও ২০১২ সালের ৩০শে এপ্রিল রাজ্যসভায় পাস হয়। এটি জাপান সরকারের কারিগরি ও আর্থিক সহায়তায় প্রতিষ্ঠিত হয়েছিল।\nআইআইটি হায়দ্রাবাদ ২০০৮ সালের ১৮ই আগস্ট অর্ডন্যান্স ফ্যাক্টরি মেদকের একটি অস্থায়ী বিদ্যায়তন থেকে প্রতিষ্ঠাতা পরিচালক হিসাবে অধ্যাপক ইউ. বি. দেশাইয়ের পরিচালনায় কাজকর্ম শুরু করে। এটি ২০১৫ সালের জুলাই মাসে সাঙ্গারেড্ডির কান্দিতে নিজস্ব ৫৭৬-একরের স্থায়ী বিদ্যায়তনে স্থানান্তরিত হয়। এটি আউটার রিং রোডের কাছাকাছি ও ৬৫ নং জাতীয় সড়কের পাশে অবস্থিত।\n\n\n== আরও দেখুন ==\nআইআইআইটি হায়দ্রাবাদ\nভারতের বিশ্ববিদ্যালয়সমূহ\nভারতের উচ্চ শিক্ষাপ্রতিষ্ঠানসমূহের তালিকা\nভারতের শিক্ষা ব্যবস্থা\nবিশ্ববিদ্যালয় মঞ্জুরি কমিশন (ভারত)\nশিক্ষা মন্ত্রণালয় (ভারত)\nতেলেঙ্গানার উচ্চ শিক্ষাপ্রতিষ্ঠানসমূহের তালিকা\n\n\n== তথ্যসূত্র ==\n\n\n== বহিঃসংযোগ ==\n\nএপি বিধানসভায় আইআইটি হায়দ্রাবাদের ঘোষণা\nআইআইটি হায়দ্রাবাদের দাপ্তরিক  ওয়েবসাইট"}