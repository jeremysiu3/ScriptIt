{"pageid": 1516719, "title": "লিজা মাজা", "url": "https://bn.wikipedia.org/wiki?curid=1516719", "content": "লিজা লাগোরজা মাজা (জন্ম ৮ই সেপ্টেম্বর, ১৯৫৭) একজন ফিলিপিনো রাজনীতিবিদ এবং কর্মী, যিনি ২০১৬ সালের আগস্ট থেকে ২০১৮ সালের আগস্টে পদত্যাগ করার আগে পর্যন্ত দুতের্তে প্রশাসনের অধীনে জাতীয় দারিদ্র্য বিরোধী কমিশনের প্রধান আহ্বায়ক ছিলেন। তিনি গ্যাব্রিয়েলা মহিলা দলের প্রতিনিধি হিসেবে ফিলিপাইনের প্রতিনিধি পরিষদের সদস্য ছিলেন।\n\n\n== জীবনী ==\nলিজা মাজার জন্ম লাগুনার সান পাবলোতে।\nতিনি ১৯৭৮ সালে ফিলিপাইনের ডিলিমান বিশ্ববিদ্যালয় থেকে ব্যবসায় অর্থনীতিতে স্নাতক ডিগ্রি অর্জন করেন।\n১২তম কংগ্রেসে বায়ান মুনার প্রতিনিধি হিসেবে লিজা ১৮টি বিল এবং ২৪টি প্রস্তাব লিখেছিলেন। গ্যাব্রিয়েলা মহিলা দলের প্রতিনিধি হিসেবে, তিনি ১৩তম এবং ১৪তম কংগ্রেসে ৫৩টি বিল এবং ১২০টি প্রস্তাব উত্থাপন করেছেন। তাঁর লেখা বিলগুলি আইন হিসেবে পাস হওয়ার মধ্যে রয়েছে ২০০৯ সালের ভাড়া নিয়ন্ত্রণ আইন (আরএ ৯৬৫৩), ২০০৬ সালের কিশোর বিচার ও কল্যাণ আইন (আরএ ৯৩৪৪), মহিলাদের ম্যাগনা কার্টা (আরএ ৯৭১০), ফিলিপাইন নার্সিং আইন (আরএ ৯১৭৩), নির্যাতন বিরোধী আইন (আরএ ৯৭৪৫)। এছাড়াও পাস হওয়া নারী ও শিশু নির্যাতন বিরোধী আইনের (আরএ ৯২৬২) তিনি সহ-লেখক ছিলেন। তিনি ২০০৩ সালের মানব পাচার বিরোধী আইনও রচনা করেছিলেন।\n২০১৫ সালের ৮ই জুলাই, মার্কিন অভিবাসন কর্তৃপক্ষ তাঁকে ফিলিপাইনে মার্কিন কার্যকলাপ সম্পর্কিত একটি বামপন্থী সম্মেলনে অংশগ্রহণ করতে মার্কিন যুক্তরাষ্ট্রে প্রবেশে বাধা দেয়। তিনি ফিলিপাইনে মানবাধিকার লঙ্ঘনের জন্য আমেরিকার বিরুদ্ধে অভিযোগ করেছেন। তিনি মার্কিন যুক্তরাষ্ট্র এবং কোরীয় এয়ারলাইন্সের বিরুদ্ধে অভিযোগ দায়ের করার পরিকল্পনা করছেন, কোরীয় বিমানেই তাঁর যাওয়ার কথা ছিল।\n২০২৪ সালে, তিনি ইচ্ছা প্রকাশ করেন ২০২৫ সালের নির্বাচনে সিনেটের জন্য প্রতিদ্বন্দ্বিতা করার। ২০২৪ সালের ৪ঠা ডিসেম্বর, মাজা এবং আরও ৭৪ জন ভাইস প্রেসিডেন্ট সারা দুতার্তের বিরুদ্ধে দ্বিতীয় একটি অভিশংসনের অভিযোগ দায়ের করেন, যেখানে জনসাধারণের সাথে বিশ্বাসঘাতকতা ক'রে অফিসের গোপনীয় তহবিল অপব্যবহারের অভিযোগের কথা উল্লেখ করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট  ওয়েব্যাক মেশিনে আর্কাইভকৃত ১২ জুন ২০১০ তারিখে\nটেমপ্লেট:Bagong Alyansang Makabayanটেমপ্লেট:Duterte Cabinet"}