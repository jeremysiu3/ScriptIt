{"pageid": 1500148, "title": "সাউথ স্কোপ", "url": "https://bn.wikipedia.org/wiki?curid=1500148", "content": "সাউথ স্কোপ একটি দক্ষিণ ভারতীয় চলচ্চিত্র, চলচ্চিত্র ব্যক্তিত্ব ও শিল্পকেন্দ্রিক চলচ্চিত্র ম্যাগাজিন। এটি ভারত ভিত্তিক একটি মাসিক ম্যাগাজিন, যা ইংরেজি ভাষায় প্রকাশিত হয়।\n\n\n== ইতিহাস ==\nসাউথ স্কোপ ২০০৯ সালে প্রতিষ্ঠিত হয়, যার প্রতিষ্ঠাতা ও পরামর্শদাতা হলেন অল্লু শিরিশ। ম্যাগাজিনটির ব্যবস্থাপনা সম্পাদক হলেন অরুণা আর. কৃষ্ণন, যিনি রিটজ নামক একটি লাইফস্টাইল ম্যাগাজিনেরও জ্যেষ্ঠ সম্পাদক ও প্রকাশক।\nভারতের চেন্নাই ভিত্তিক এই ম্যাগাজিনটি মাসিক ভিত্তিতে প্রকাশিত হয়।\n\n\n== বিতরণ ==\nসাউথ স্কোপ ভারতীয় পত্রিকার দোকানে এবং বিদেশী বাজারে, যেমন– যুক্তরাষ্ট্র, মালয়েশিয়া, দূরপ্রাচ্য, মধ্যপ্রাচ্য ও ইউরোপে উপলব্ধ। ম্যাগাজিনটির ৬ লক্ষ (৬,০০,০০০) পাঠক রয়েছে এবং এর ডিজিটাল সংস্করণ বিশ্বের ১০টিরও অধিক দেশে পঠিত হয়।\n\n\n== বৈশিষ্ট্য ==\nসাউথ স্কোপ বর্তমানে তেলুগু, তামিল, মালয়ালম ও কন্নড়ে চলচ্চিত্র নির্মাণ, চলচ্চিত্র শিল্পের অনুষ্ঠান, তারকাদের অংশগ্রহণকৃত অনুষ্ঠান এবং শিল্প সম্পর্কিত অন্যান্য সংবাদ নিয়ে প্রতিবেদন প্রকাশ করে।\nএতে শিল্পের ব্যক্তিত্বদের সাথে সাক্ষাৎকার এবং চলচ্চিত্র নির্মাণ কৌশল নিয়ে প্রতিবেদনের পাশাপাশি সম্পাদকীয়–ও অন্তর্ভুক্ত থাকে।\n\n\n== লাইফস্টাইল অ্যাওয়ার্ডস ==\nপ্রতি বছর ব্যবসা, মিডিয়া ও অন্যান্য ক্ষেত্রে উল্লেখযোগ্য অবদান রাখা ব্যক্তিদের সাউথস্কোপ লাইফস্টাইল অ্যাওয়ার্ডস–এ পুরস্কৃত করা হয়।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট"}