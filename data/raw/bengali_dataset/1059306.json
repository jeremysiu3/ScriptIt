{"pageid": 1059306, "title": "প্রকল্পের অংশীজন", "url": "https://bn.wikipedia.org/wiki?curid=1059306", "content": "প্রকল্পের অংশীজন বলতে \"এমন কোনও ব্যক্তি, দল বা সংগঠনকে বোঝায় যারা একটি প্রকল্পের কোনও সিদ্ধান্ত, কর্মকাণ্ড বা ফলাফলকে প্রভাবিত করতে পারে, বা সেটি দ্বারা প্রভাবিত হতে পারে, বা সেটি দ্বারা প্রভাবিত হতে পারে বলে নিজেকে মনে করতে পারে।\" আইএসও ২১৫০০ মানটিতেও অনুরূপ একটি সংজ্ঞা ব্যবহার করা হয়েছে। অন্য ভাষায় প্রকল্পের অংশীজন হল সেইসব ব্যক্তি বা সত্তা যাদের প্রদত্ত কোনও প্রকল্পের সাথে স্বার্থ জড়িত আছে। এইসব অংশীজন এমন কোনও সংগঠনের ভিতরে বা বাইরে অবস্থান করতে পারে, যে সংগঠনটি :\n\nপ্রকল্পের অর্থায়ন করতে পারে।\nপ্রকল্পের সফল পরিসমাপ্তিতে লাভবান হতে পারে\nপ্রকল্পের পরিসমাপ্তির উপরে ইতিবাচক বা নেতিবাচক প্রভাব বিস্তার করতে পারে।\nনিচে প্রকল্পের অংশীজনের কিছু উদাহরণ দেওয়া হল:\n\nপ্রকল্প নেতা\nজ্যেষ্ঠ ব্যবস্থাপকমণ্ডলী\nপ্রকল্প দলের সদস্যবৃন্দ\nপ্রকল্পের ক্রেতা\nসম্পদ ব্যবস্থাপক\nপ্রথম স্তর বা নিম্নস্তরের ব্যবস্থাপক\nপণ্য ব্যবহারকারী দল\nপ্রকল্প পরীক্ষকবৃন্দ\nপ্রকল্প চলাকালে এটি দ্বারা প্রভাবিত হতে পারে এমন যেকোনও দল\nপ্রকল্পশেষে এটি দ্বারা প্রভাবিত হতে পারে, এমন যেকোনও দল\nপ্রকল্পের উপ-ঠিকাদারগণ\nপ্রকল্পের পরামর্শকবৃন্দ\nকিছু বিশেষজ্ঞ (যেমন লিন্ডা বোর্ন) অংশীজনদের একটি উপদলের উপরে দৃষ্টি নিবদ্ধ না করে সব অংশীজনকে অগ্রাধিকার প্রদানের পক্ষে মত দেন এবং কোনও নির্দিষ্ট মুহূর্তে সবচেয়ে গুরুত্বপূর্ণ বিষয়বস্তুর উপর দৃষ্টি নিবদ্ধ করার পরামর্শ দেন। এক্ষেত্রে প্রতিটি অংশীজনের সাথে সংশ্লিষ্ট ক্ষমতা, নৈকট্য ও জরুরি অবস্থা নিরূপণ গুরুত্বপূর্ণ। লিন্ডা তার পদ্ধতিকে \"অংশীজন চক্র\" নামে অভিহিত করেছেন।\nসিদ্ধান্ত গ্রহণকারীদের উপরে জোর দেবার এই যুক্তিটি প্রকল্প অংশীজন ব্যবস্থাপনার একটি অংশ এবং কোনও সংগঠনে পরিবর্তন আনার জন্য একটি গুরুত্বপূর্ণ চাবিকাঠি। জন কটার পরিবর্তন ব্যবস্থাপনার আবশ্যকীয় উপাদান হিসেবে অংশীজন বিশ্লেষণ ও অংশীজন ব্যবস্থাপনাকে বর্ণনা করেছেন।\n\n\n== আরও দেখুন ==\nনিবন্ধিত অংশীজন তালিকা (Stakeholder register)\n\n\n== তথ্যসূত্র ==\n\n\n== উৎসপঞ্জি ==\nProject Management Institute (2013) A Guide to the Project Management Body of Knowledge (PMBOK® Guide), Fifth Edition, Newtown Square, PA, USA: Project Management Institute. আইএসবিএন ৯৭৮-১৯৩৫৫৮৯৬৭৯\nFreeman RE (1984) Strategic Management: a Stakeholder Approach. Pitman Series in Business and Public Policy, Harpercollins College Div; First Edition. আইএসবিএন ৯৭৮-০২৭৩০১৯১৩৮"}