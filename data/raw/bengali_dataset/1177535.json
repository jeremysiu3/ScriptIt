{"pageid": 1177535, "title": "ইনিড", "url": "https://bn.wikipedia.org/wiki?curid=1177535", "content": "ইনিড (ইংরেজি বানান: Aeneid;  ih-NEE-id; লাতিন: Aenē̆is [ae̯ˈneːɪs] or [ˈae̯neɪs]) হল একটি লাতিন মহাকাব্য। খ্রিস্টপূর্ব ২৯ থেকে ১৯ সালের মধ্যবর্তী সময়ে ভার্জিল এটি রচনা করেন। এই মহাকাব্যের উপজীব্য ইনিয়াসের কিংবদন্তি উপাখ্যান। ইনিয়াস ছিলেন এক ট্রোজান। ট্রয়ের পতনের সময় তিনি পালিয়ে ইতালির উদ্দেশ্যে যাত্রা করেন; সেখানে তিনি রোমানদের পূর্বপুরুষ হিসেবে পরিচিত হন। ইনিড মহাকাব্যটি ড্যাকটিলিক হেক্সামিটারে ৯,৮৯৬টি চরণে বিন্যস্ত। এই কাব্যের বারোটি সর্গের মধ্যে প্রথম ছয়টি সর্গে ট্রয় থেকে ইতালি পর্যন্ত ইনিয়াসের যাত্রার বিবরণ পাওয়া যায়। শেষ ছয়টি সর্গে বর্ণিত হয়েছে লাতিনদের বিরুদ্ধে যুদ্ধে ট্রোজানদের জয়লাভের কাহিনি। এই লাতিনদের নামই ইনিয়াস ও অন্যান্য ট্রোজান সহযোদ্ধাদের পরিচয় হবে বলে পূর্বনির্ধারিত ছিল।\nইনিড-এর নায়ক ইনিয়াসের নাম গ্রিকো-রোমান কিংবদন্তি ও অতিকথায় পূর্বপরিচিত ছিল। কারণ, ইনিয়াস ছিলেন ইলিয়াড-এর একটি চরিত্র। ইনিয়াসের উদ্দেশ্যহীন ভ্রমণের বিচ্ছিন্ন কাহিনিগুলি, রোমের পত্তনির সঙ্গে তাঁর অস্পষ্ট যোগসূত্রটি এবং এক বিবেকবান পিয়েস্টাস ছাড়া তাঁর অন্য কোনওরকম চারিত্রিক বৈশিষ্ট্যের বর্ণনাহীন বিবরণটি ভার্জিল গ্রহণ করেন এবং ইনিড-কে এক বিশ্বাসযোগ্য প্রতিষ্ঠা-সংক্রান্ত অতিকথা বা জাতীয় মহাকাব্যের আকারে রচনা করেন। এই কাব্য রোমকে ট্রয়ের কিংবদন্তির সঙ্গে যুক্ত করে, পিউনিক যুদ্ধের ব্যাখ্যা প্রদান করে, প্রথাগত রোমান সদ্গুণাবলিকে গৌরবান্বিত করে এবং জুলিও-ক্লডিয়ান রাজবংশকে রোম ও ট্রয়ের প্রতিষ্ঠাতা, বীর ও দেবতাদের বংশধর হিসেবে বৈধ স্বীকৃতি প্রদান করে।\nইনিড ভার্জিলের শ্রেষ্ঠ কীর্তি তথা লাতিন সাহিত্যের অন্যতম শ্রেষ্ঠ রচনা হিসেবে বহুলভাবে স্বীকৃত।\n\n\n== আরও দেখুন ==\nট্রয়ের ব্রুটাস\nফাঁসিয়াড\nগ্রিক পুরাণ\nগালিভার’স ট্রাভেলস\nলে ট্রয়ানস\nসাহিত্য চক্রের তালিকা\nওডিসি\nভার্জিলের ইনিড এবং হোমারের ইলিয়াড ও ওডিসি-র মধ্যে সাদৃশ্য\nপ্যাপিরাস অক্সিরাইনকাস ৩১\nছন্দ (লাতিন)\nরোমান পুরাণ\nনাবিক সিন্দাবাদ\nব্রানের সমুদ্রযাত্রা\n\n\n== তথ্যসূত্র ==\n\n\n== বহিঃসংযোগ ==\n\n\n=== মূল পাঠ ===\nAeneidos Libri XII পাবলিয়াস ভার্জিলিয়াস মারো কৃত লাতিন পাঠ, পিডিএফ ফরম্যাট\nসূচি পৃষ্ঠা - প্রোজেক্ট গুটেনবার্গে বিভিন্ন ফরম্যাটে ইনিড\nঅনলাইন লাতিন পাঠ\nটেমপ্লেট:ইনিড"}