{"pageid": 1140341, "title": "লুব্লিয়ানা মসজিদ", "url": "https://bn.wikipedia.org/wiki?curid=1140341", "content": "ইসলামিক ধর্মীয়-সাংস্কৃতিক কেন্দ্র (স্লোভেনীয়: Islamski versko-kulturni center),মূলত লুব্লিয়ানা মসজিদ (Džamija v Ljubljani or Ljubljanska mošeja) হচ্ছে একটি ইসলামি সাংস্কৃতিক কেন্দ্র ও মসজিদ যেটি স্লোভোনিয়ার রাজধানী লুব্লিয়ানার বেজিগ্রাদ জেলায় অবস্থিত।  এটি স্লোভেনিয়ার ইসলামিক সম্প্রদায়-এর দশকের দীর্ঘ প্রচেষ্টার চূড়ান্ত পরিণতি  একটি লাইব্রেরি, একটি শ্রেণীকক্ষ, একটি ওজুখানা এবং ইমাম এর অফিস এবং কোয়ার্টার যুক্ত একটি কমপ্লেক্স।\n\n\n== ইতিহাস ==\n১৯ শতকের যুগোস্লাভ প্রজাতন্ত্রের অভ্যন্তরীণ অভিবাসীদের মধ্যে অনেক মুসলিম ছিল যারা ১৯৬০ এবং ১৯৭০ এর দশকে স্লোভেনিয়ায় অভিবাসী হয়েছিল।এখানে মসজিদ নির্মাণের জন্য  অনুমতির অনুরোধ প্রথম ১৯৬৯ সালে  করা হয়েছিল।কিন্তু মঞ্জুর করা হয়নি‌।১৯৯০ এর দশকে প্রচেষ্টাটি পুনরুজ্জীবিত হয়।১৯৯০-এর দশকের প্রস্তাবটি একটি জাতীয় প্রতিক্রিয়া তৈরি করেছিল কারণ মসজিদ নির্মাণ অনেক জনসাধারণের বিরোধিতা ছিল।শহর সংসদ  ২০০৩ সালের শেষ দিকে মসজিদ নির্মাণ নিষিদ্ধ করার জন্য একটি পৌরসভা গণভোট ডাকার চেষ্টা করেছিল।  \" একটি ধর্মীয় সংখ্যালঘুর সাংবিধানিকভাবে-নিশ্চিতকৃত অধিকারের উপর হস্তক্ষেপ সাংবিধানিকভাবে-নিষিদ্ধ \" ধারাটি লুব্লজানার মেয়র ডানিকা সিমসিচ কর্তৃক বিরোধিতা করা হয়েছিল।  ২০০৪ সালে স্লোভেনিয়ার সাংবিধানিক আদালত কর্তৃক গণভোট প্রত্যাখ্যান করা হয়।২০০৮ সালের ডিসেম্বরে সিটি কাউন্সিলর মিহেল জার্ক দ্বিতীয় গণভোটের জন্য স্বাক্ষর সংগ্রহ করতে শুরু করেন। এবার মেয়র জোরান জানকোভিচের বিরোধিতায় মসজিদের প্রস্তাবিত ৪০ মিটার মিনারটি মুছে ফেলতে হয়। এবার সাংবিধানিক আদালত স্বাক্ষর-সমাবেশ প্রক্রিয়ার অনুমোদন দেয় এবং মেয়রও  মসজিদ নির্মাণের বিরুদ্ধে লড়াই চালিয়ে যাওয়ার অঙ্গীকার করেছেন।\nতখনকার বিশিষ্ট জাতীয় রাজনৈতিক দলগুলোর মধ্যে মিশ্র প্রতিক্রিয়া ছিল; স্লোভেনিয়ার উদার গণতন্ত্র এবং জারেস মসজিদ নির্মাণের জন্য সমর্থন করে; সোশ্যাল ডেমোক্র্যাটস (স্লোভেনিয়া), স্লোভেনিয়ার পেনশনারদের ডেমোক্রেটিক পার্টি এবং স্লোভেনিয়ান ডেমোক্রেটিক পার্টি এই বিষয়ে নিরপেক্ষ ছিল, আর স্লোভেনিয়ান ন্যাশনাল পার্টি বিরোধিতা প্রকাশ করেছে। \nভিত্তিপ্রস্তর স্থাপনের জন্য সেপ্টেম্বর ২০১৩ সালে ভবনটির ভবিষ্যতের জায়গায় একটি অনুষ্ঠান অনুষ্ঠিত হয়েছিল।নভেম্বরে নির্মাণ শুরু হবে এবং প্রায় তিন বছর চলবে বলে আশা করা হচ্ছে।\n২০২০ সালের ফেব্রুয়ারিতে মসজিদটির কাজ সম্পন্ন হয় এবং জনসাধারণের জন্য উন্মুক্ত করা হয়।\n\n\n=== স্থান ও নকশা ===\n২০০৪ সালে দুই সম্রাটের সড়কে  একটি ২৮০০  বর্গমিটারের নির্মাণভূমি পরিকল্পনা করা হয়েছিল, যা স্লোভেনিয়ার ইসলামিক সম্প্রদায়ের দ্বারা কেনার জন্য ৩৫০,০০০ ইউরোর  লাজারিট অর্ডারে পৌরসভা কর্তৃক কেনা হয়।২০০৮ সালের শেষের দিকে  অবস্থানটি কুরিলনিস্কা এবং পারমোভা রাস্তার একটি স্থানে পরিবর্তিত হয়।মূল নকশায় বেশ কিছু পরিবর্তন দেখা গেছে ।কাঠামোর সর্বোচ্চ আয়তন এবং উচ্চতা নিয়ে বিতর্ক ছিল।২০০৮ সালের শেষের দিকে একটি চূড়ান্ত সিদ্ধান্তে পৌঁছেছিল।নির্মাণ খরচ মোট ১২ মিলিয়ন ইউরো অনুমান করা হয়।কাতার থেকে একটি বড় অনুদান  প্রায় ৭০%  প্রদান করবে বলে আশা করা হচ্ছে।\n\n\n== আরও দেখুন ==\nস্লোভেনিয়ায় ইসলাম\n\n\n== তথ্যসূত্র =="}