{"pageid": 1032949, "title": "মার্ক ডেভিস (সাংবাদিক)", "url": "https://bn.wikipedia.org/wiki?curid=1032949", "content": "মার্ক ডেভিস একজন অস্ট্রেলীয় অনুসন্ধানী সাংবাদিক , এসবিএস টিভিতে ডেটলাইনে তাঁর কাজের জন্য সর্বাধিক পরিচিত, যেখানে তিনি বর্তমানে অনুষ্ঠানটির  সহ-উপস্থাপক এবং ভিডিও সাংবাদিক হিসেবে কাজ করছেন।\nডেভিস ওয়ারান্ডিট প্রাথমিক বিদ্যালয় এবং তারপর মেলবোর্নের সেন্ট কেভিন কলেজে শিক্ষা লাভ করেছেন ।\n\n\n== ক্যারিয়ার ==\n\n\n=== এবিসি টিভি ===\nএসবিএসে- ডেভিসের ক্যারিয়ার  শুরু করার পূর্বে  ,  এবিসি টিভির বৈদেশিক রিপোর্টার এবং ফোর কর্ণার প্রোগ্রামের একজন অনুসন্ধানী সাংবাদিক হিসেবে তার ভূমিকা ছিল।\nউত্তর কোরিয়ার বিদেশী সংবাদদাতা  হিসেবে  কাজ করে ডেভিস উত্তর কোরিয়ার দুর্ভিক্ষ নিয়ে তার প্রতিবেদনের জন্য ১৯৯৮ সালে ওয়াকলি পুরস্কার লাভ করেন এবং একই বছরে একটি চলমান সংবাদ দ্যা লায়ন অফ দ্যা পানশি-এর কাভারেজের জন্য নিউ ইয়র্ক উৎসব পুরস্কার লাভ করেন। ফোর কর্নারে থাকাকালীন ডেভিস ১৯৯৮ সালে দ্য সারভাইভাল স্টোরি  জন্য  পিটার ম্যাকইভয়ের সাথে সেরা আন্তর্জাতিক প্রতিবেদনের জন্য ওয়াকলি পুরস্কার এবং ১৯৯৯ সালে শ্রেষ্ঠ  টিভি কারেন্ট অ্যাফেয়ার্স রিপোর্টের জন্য ওয়াকলি পুরস্কার লাভ করেন, যার নাম  ছিল ব্লাড অন দ্য ক্রস।\n\n\n=== এসবিএস টিভি ===\nডেভিস প্রথম ২০০৩ থেকে ২০০৪ পর্যন্ত ডেটলাইনের উপস্থাপক  হন, এসময় তিনি জানা ওয়েন্ডট এবং পূর্ববর্তী জর্জ নেগাসের স্থলাভিষিক্ত হন। ডেভিস কাজের জন্য   অনুষ্ঠানটি থেকে দূরে চলে যান এবং ২০১১ সালে ভিডিও সাংবাদিক এবং  ইয়ালদা হাকিমের সহ-উপস্থাপক হিসেবে অনুষ্ঠানে ফিরে আসেন। ডেভিস এবং হাকিম উভয়েই প্রায় ছয় সপ্তাহের ব্লকে প্রোগ্রাম উপস্থাপনের জন্য সিদ্ধান্ত  নেয়, অন্যদিকে অন্যরা এসময় কাজে ব্যস্ত ছিল।\n২০০৭ সালে ডেভিস বেনজির ভুট্টোর পাকিস্তানে ফিরে আসার শুভেচ্ছা জানিয়ে করা  বোমা হামলা থেকে মাত্র কয়েক মিটার দূরে ছিলেন এবং ২০০৯ সালে মাদাগাস্কারের অভ্যুত্থানের সময় তিনি এই কর্মকাণ্ডের ঘনিস্তার মধ্যে ছিলেন। তিনি অস্ট্রেলিয়ার গুয়ানতানামো বে-তে বন্দী ডেভিড হিকসের বিচার নিয়ে রিপোর্ট করার জন্য প্রশংসা অর্জন করেছেন। তার আগের সাক্ষাৎকারে মালয়েশিয়ার সাবেক প্রধানমন্ত্রী মাহাথির মোহাম্মদ এবং পাকিস্তানের সাবেক রাষ্ট্রপতি  পারভেজ মুশাররফও রয়েছেন।\nডেভিস ২০১১ সালে ইন্দোনেশিয়ার কেরোবোকান মৃত্যু-সারির কারাগারে  বালি নাইনেরর সদস্য অ্যান্ড্রু চ্যান এবং মায়ুরান সুকুমারনের ঘনিষ্ঠ চরিত্রে অভিনয়ের জন্য ২০১১ সালের লজিস পুরস্কারে সবচেয়ে অসাধারণ পাবলিক অ্যাফেয়ার্স বিভাগের জন্য মনোনীত হন।\nডেভিস একটি লজি এবং পাঁচটি ওয়াকলি পুরস্কার জিতেছেন। যার মধ্যে ২০০০ সালে গোল্ড ওয়াকলি পুরস্কার রয়েছে, পূর্ব তিমুরে ইন্দোনেশিয়াপন্থী মিলিশিয়াদের উপর ব্লাড মানি নামক একটি ডেটলাইন প্রতিবেদনের জন্য তিনি পুরস্কারটি লাভ করেন।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল এসবিএস ডেটলাইন ওয়েবসাইট"}