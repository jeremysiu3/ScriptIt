{"pageid": 1512240, "title": "ডেম লোরেইন", "url": "https://bn.wikipedia.org/wiki?curid=1512240", "content": "ডেম লরেইন অথবা ডেম লরিন (ট্রিনিদাদ ও টোবাগো) ট্রিনিদাদের একটি ঐতিহাসিক কার্নিভাল চরিত্র।\n\n\n== ইতিহাস ==\nতার উৎপত্তি এবং পরিচয় ট্রিনিদাদ ও টোবাগোর উপনিবেশকালীন সময়, ১৮শ ও ১৯শ শতকের প্রথম দিকে পাওয়া যায়, যা উপনিবেশকালীন ফরাসি মাস্ক থেকে উদ্ভূত হয়। ঐতিহাসিকভাবে, ডেম লরেইন মাস্কে একটি বৈচিত্র্যময় পারফর্মারের দল অংশগ্রহণ করত, যার মধ্যে শুধুমাত্র মুক্ত দাসী এবং মহিলা নয়, বরং পুরুষও ক্রস-ড্রেসিং করতেন। এই চরিত্রটি কমেডির পরিবেশনার সঙ্গে সম্পর্কিত এবং প্রাক্তন ফরাসি উপনিবেশীদের ও তাদের জীবনযাত্রার উপহাস করত। সেইসাথে ফরাসি প্ল্যান্টেশন স্ত্রীদেরও বিদ্রুপ করত।\nতিনি অন্যান্য \"ওলে মাস\" (ঐতিহ্যগত মাস চরিত্র) গোষ্ঠীর অংশ।  ঐতিহ্যগত মাসে চরিত্রগুলো দর্শকদের সঙ্গে ঘনিষ্ঠভাবে যোগাযোগ করার জন্য তৈরি করা হয়েছিল। ডেম লরেইন মাস্কারেডরা প্রাথমিক ফরাসি প্ল্যান্টারদের প্যারোডি এবং নাটকীয় স্কিটে অংশ নিতেন। এই কার্যক্রমগুলি ডিমাঞ্চে গ্রাসের সময় অনুষ্ঠিত হত। ডেম লরেইনসহ প্রতিটি চরিত্রের নাম ফরাসি ক্রিওল ভাষায় ছিল। এর মধ্যে ছিল মা গো বুন্ডা (মাদাম বিগ বটম) এবং মা গ্রো টেট (মাদাম বিগ ব্রেস্ট)। ডেম লরেইন ১৮৮৪ সাল থেকেই কার্নিভাল মিছিলে অংশগ্রহণ করতে শুরু করেছিল। ডেম লরেইনকে কমেডির পরিবেশনা সহ ফরাসি উপনিবেশীদের উপহাস এবং ফরাসি উপনিবেশকালীন প্ল্যান্টেশন স্ত্রীর বিদ্রূপের সঙ্গে সম্পর্কিত করা হয়েছে।\n\n\n== বৈশিষ্ট্য ==\nডেম লরেইনের অনেক গুণাবলী উপনিবেশকালীন ইউরোপীয় প্রভাব থেকে এসেছে। তাকে প্রায়ই একটি বড় নারী হিসেবে চিত্রিত করা হয়। কারণ তার অতিরিক্ত বড় বুক এবং পেছন, এবং উজ্জ্বল রঙের এংকেল লেন্থ পোশাক পরা থাকে। কখনও কখনও ফুলের প্রিন্টেড ড্রেসও পরেন। পূর্বে, এই পোশাকগুলি এমন উপকরণ দিয়ে তৈরি হত যা পাওয়া যেত। এর মধ্যে কাপড়ের টুকরোও অন্তর্ভুক্ত ছিল। কখনও কখনও এতে একটি গর্ভবতী পেটও অন্তর্ভুক্ত থাকত।  এসবের মাধ্যমে অশুদ্ধ নৈতিকতার ইঙ্গিত দেয়া হতো। এছাড়াও, তাকে মুখ আংশিকভাবে ঢেকে রাখার জন্য একটি মাস্ক, পাখা এবং টুপি, পাখা ও গহনা মতো সজ্জা ও আনুষাঙ্গিক দিয়ে অলঙ্কৃত হতে দেখা যায়। আজকাল, তাকে প্রধানত মহিলারা চিত্রিত করে থাকেন।\n\n\n== তথ্যসূত্র ==\n\n\n== বহির্সংযোগ ==\nত্রিনিদাদ ও টোবাগো ওয়েব ডিরেক্টরি  ওয়েব্যাক মেশিনে আর্কাইভকৃত ১০ ফেব্রুয়ারি ২০১৭ তারিখে"}