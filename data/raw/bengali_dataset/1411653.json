{"pageid": 1411653, "title": "সল্টবার্ন (চলচ্চিত্র)", "url": "https://bn.wikipedia.org/wiki?curid=1411653", "content": "সল্টবার্ন এমারল্ড ফিনল রচিত ও পরিচালিত ২০২৩ সালের মার্কিন তিক্ত হাস্যরসাত্মক মনস্তাত্ত্বিক থ্রিলার চলচ্চিত্র। এতে শ্রেষ্ঠাংশে অভিনয় করেছেন ব্যারি কিয়োগান, জ্যাকব ইলর্ডি, রোজামন্ড পাইক, রিচার্ড ই. গ্র্যান্ট, অ্যালিসন অলিভার, আর্চি ম্যাডেকুই ও কেরি মুলিগান। ২০০০-এর দশকের মাঝামাঝি সময়ে ইংল্যান্ডের পটভূমিতে নির্মিত চলচ্চিত্রটিতে দেখা যায় অক্সফোর্ড বিশ্ববিদ্যালয়ের এক শিক্ষার্থী তার কলেজের ধনী সহপাঠির প্রতি আকৃষ্ট হয় এবং তার নিমন্ত্রণে তার বাড়িতে গ্রীষ্মের ছুটি কাটাতে যায়।\n২০২৩ সালের ৩১শে আগস্ট ৫০তম টেলুরাইড চলচ্চিত্র উৎসবে চলচ্চিত্রটির উদ্বোধনী প্রদর্শনী হয়। এটি ২০২৩ সালের ১৭ই নভেম্বর যুক্তরাজ্যে মুক্তি পায়, এবং একই দিনে মার্কিন যুক্তরাষ্ট্রে সীমিত পরিসরে ও পরে ২২শে নভেম্বর বৃহৎ পরিসরে মুক্তি দেওয়া হয়। চলচ্চিত্রটি সমালোচকদের কাছ থেকে ইতিবাচক প্রতিক্রিয়া লাভ করে। এটি ৮১তম গোল্ডেন গ্লোব পুরস্কারে কিয়োগান নাট্যধর্মী চলচ্চিত্রে শ্রেষ্ঠ অভিনেতা ও পাইক শ্রেষ্ঠ পার্শ্ব অভিনেত্রী বিভাগে দুটি মনোনয়ন লাভ করেন।\n\n\n== অভিনয়শিল্পীদল ==\nব্যারি কিয়োগান - অলিভার কুইক\nজ্যাকব ইলর্ডি - ফেলিক্স ক্যাটন\nরোজামন্ড পাইক - লেডি এলসপেথ ক্যাটন, ফেলিক্সের মা\nরিচার্ড ই. গ্র্যান্ট - স্যার জেমস ক্যাটন, ফেলিক্সের বাবা\nঅ্যালিসন অলিভার - ভেনেশিয়া ক্যাটন, ফেলিক্সের বোন\nআর্চি ম্যাডেকুই - ফারলেই স্টার্ট, ফেলিক্সের চাচাতো ভাই\nকেরি মুলিগান - \"পুওর ডিয়ার\" পামেলা, এলসপেথের বান্ধবী\nপল রিস - ডানকান, সল্টবার্নের গৃহপরিচারক\nইউয়ান মিচেল - মাইকেল গ্যাভি, অলিভারের বিদ্যালয়ের সহপাঠি\nললি অ্যাডফোপ - লেডি ড্যাফনি\nস্যাডি সভেরল - অ্যানাবেল\nমিলি কেন্ট - ইন্ডিয়া\nরিস শিয়ারস্মিথ - অধ্যাপক ওয়েয়ার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সল্টবার্ন   (ইংরেজি)\nরটেন টম্যাটোসে সল্টবার্ন (ইংরেজি)\nমেটাক্রিটিকে সল্টবার্ন  (ইংরেজি)"}