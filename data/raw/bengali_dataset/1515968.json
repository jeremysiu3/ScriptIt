{"pageid": 1515968, "title": "শক্তিশালী বস্তুনিষ্ঠতা", "url": "https://bn.wikipedia.org/wiki?curid=1515968", "content": "শক্তিশালী বস্তুনিষ্ঠতা হল একটি ধারণা, নারীবাদী দার্শনিক সান্দ্রা হার্ডিং যার প্রস্তাব করেছিলেন। তিনি নারীবাদী দৃষ্টিভঙ্গি তত্ত্বে তার কাজের জন্য পরিচিত। হার্ডিং বলেছেন, নারীদের জীবনকে গবেষণার ভিত্তি করলে বস্তুনিষ্ঠতার মান আরও শক্তিশালী হয়।\nশক্তিশালী বস্তুনিষ্ঠতা \"দুর্বল বস্তুনিষ্ঠতার\" বিপরীত ধারণা। দুর্বল বস্তুনিষ্ঠতা এমন গবেষণাকে বোঝায়, যা মূল্য-নিরপেক্ষ বলে দাবি করা হয়। শক্তিশালী বস্তুনিষ্ঠতা বৈজ্ঞানিক বস্তুনিষ্ঠতার বিরোধিতা করে, কারণ এটি গবেষকের পক্ষপাতকে তুলে ধরে। হার্ডিং যুক্তি দেন, গবেষকের পক্ষপাত সম্পূর্ণভাবে দূর করা সম্ভব নয়। একজন গবেষকের জীবন-অভিজ্ঞতা সবসময় একটি লেন্সের মতো কাজ করে, যার মাধ্যমে তিনি পৃথিবী ও তার গবেষণা ব্যাখ্যা করেন।\nনারীবাদী দৃষ্টিকোণ থেকে, বস্তুনিষ্ঠতা নিয়ে কয়েকটি প্রশ্ন ওঠে। কোন ধরনের জ্ঞান প্রকল্প বস্তুনিষ্ঠ, আর কোনটি নয়? কেন এটি প্রয়োজনীয়? এটি কীভাবে অর্জন সম্ভব? এসব প্রশ্ন পুরুষতান্ত্রিকতা, বৈজ্ঞানিক গবেষণায় লিঙ্গবৈষম্য এবং পুরুষকেন্দ্রিক পক্ষপাত সম্পর্কে উদ্বেগ থেকে এসেছে।\nশক্তিশালী বস্তুনিষ্ঠতা দাবি করে, গবেষণায় পুরুষকেন্দ্রিক পক্ষপাত বিদ্যমান। কারণ, পুরুষ গবেষকরা নিজেদের নিরপেক্ষ বলে মনে করলেও, হার্ডিং বলেন যে এটি সম্ভব নয়। তিনি গবেষকের প্রতিফলনশীলতা ও অবস্থানগততা তুলে ধরেন এবং বলেন, এগুলো গবেষণার ওপর প্রভাব ফেলে। তিনি মনে করেন, গবেষকরা যদি নিজেদের সম্পূর্ণ নিরপেক্ষ দাবি না ক'রে বরং পক্ষপাতকে স্বীকার ক'রে বিশ্লেষণ করেন, তবে এটি আরও কার্যকর হবে। গবেষণা এবং জ্ঞানচর্চার ক্ষেত্রে এই পক্ষপাতকে বৈজ্ঞানিক সম্প্রদায়ের দ্বারা সমানভাবে বিশ্লেষণ করতে হবে এবং সামাজিক ইতিহাসের প্রেক্ষাপটে রাখতে হবে।\n\n\n== আরও দেখুন ==\nঅবস্থানগত বিবৃতি\nআপেক্ষিকতা\nদৃষ্টিভঙ্গি তত্ত্ব\n\n\n== তথ্যসূত্র ==\n\n\n== আরও পড়ুন ==\nহার্ডিং, সান্দ্রা (1991) কার বিজ্ঞান? কার জ্ঞান? নারীর জীবন নিয়ে ভাবনা ইথাকা, এনওয়াই: কর্নেল ইউনিভার্সিটি প্রেস."}