{"pageid": 1330678, "title": "বাগারা খানা", "url": "https://bn.wikipedia.org/wiki?curid=1330678", "content": "বাগারা খানা বা বাগারা আনাম হল ভারতের তেলেঙ্গানা,  হায়দ্রাবাদে প্রস্তুতকৃত একটি মশলাযুক্ত ভাতজাতীয় খাবার। বাগার অর্থ মিশ্রিত করা, এটি একটি সাধারণ বিরিয়ানি পদ যা কোনো সবজি বা মসলা গুঁড়ো ছাড়াই রান্না করা হয়।\nহায়দ্রাবাদ এবং তেলেঙ্গানা অঞ্চলে বিয়ে ও অনুষ্ঠানেও বাগারা ভাত একটি বেশ  জনপ্রিয় খাবার। তেলেঙ্গানার নিরামিষাশীদের জন্য এটি একটি প্রধান খাবার।\n\n\n== প্রয়োজনীয় উপাদানসমূহ ==\n\nউপাদানগুলো হলো লম্বা দানার বাসমতি চাল, কালো মশলা, কাঁচা মরিচ। বাগারা ভাত বাগারা বাইনগান বা ডালচা এর মতো মশলাদার তরকারির সাথে খেতে ভালো লাগে।\n\n\n== রন্ধনপ্রণালী ==\nপ্রথমে একটি পাত্রে বাসমতি চাল ধুয়ে নিতে হবে। এরপর একটি পাত্রে ঘি দিয়ে তাতে তেজপাতা, দারুচিনি, শাহীজিরা, কালো এলাচি দিয়ে কষিয়ে নিতে হবে। পেয়াজ, রসুন আর কাঁচা মরিচ দিয়ে আগে সিদ্ধ করা বাসমতি চাল এরমধ্যে দিয়ে দিতে হবে। এরপর লবণ আর অন্যান্য মশলা দিয়ে রান্নাটি ঢেকে দিতে হবে। এরপর অল্প আঁচে কিছুক্ষণ রান্না করলেই তৈরি হয়ে যাবে। অনেকে পুদিনা পাতা বয়া ধনিয়া পাতা ব্যবহার করেন।\n\n\n== তথ্যসূত্র ==\n\nটেমপ্লেট:ভাত জাতীয় খাবার"}