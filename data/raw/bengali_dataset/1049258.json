{"pageid": 1049258, "title": "ক্যালগারি ইসলামিক স্কুল", "url": "https://bn.wikipedia.org/wiki?curid=1049258", "content": "ক্যালগারি ইসলামিক স্কুল কানাডার অ্যালবার্টা প্রদেশের ক্যালগারি শহরের উত্তর-পূর্ব অঞ্চলে অবস্থিত একটি শিক্ষাপ্রতিষ্ঠান। স্কুলটিকে কখনও কখনও সংক্ষেপে \"সিআইএস\" বলা হয়। স্কুলটি আকরাম জুমুয়া মসজিদের সাথে সংযুক্ত (এটি এনই মসজিদ নামেও পরিচিত)।\n\n\n== শিক্ষায়তনিক ==\nস্কুলটি কিন্ডারগার্টেন গ্রেড থেকে দ্বাদশ শ্রেণী পর্যন্ত পড়ায় এবং স্কুলের মধ্যে একটি ডে-কেয়ারও (শিশু যত্ন কেন্দ্র) রয়েছে। যারা কুরআন মুখস্থ করতে চায় তাদের জন্য বিদ্যালয়ের মধ্যে একটি তাহফিজ বা কুরআন মুখস্থকরণ কার্যক্রম রয়েছে পাশাপাশি তাদের স্বাভাবিক শিক্ষা সম্পন্ন করার ব্যবস্থা রয়েছে। একাডেমিক পাঠ্যক্রম ছাড়াও বিদ্যালয়টি আরবি, কুরআনিক স্টাডিজ এবং ইসলামিক স্টাডিজ পড়ায়।\nস্কুলটিতে ৯০০ এরও বেশি শিক্ষার্থী রয়েছে এবং শিক্ষার্থীদের ধরন বৈচিত্র্যময়। অনেক শিক্ষার্থীরা মধ্যপ্রাচ্য এবং দক্ষিণ এশিয়ার অনেক দেশ থেকে এসেছে।\nমিঃ রমি এলহামালভী স্কুলটির অধ্যক্ষ হিসাবে দায়িত্ব পালন করছেন।\n\n\n== ইতিহাস ==\n১৯৯২ সালে ক্যালগারি ইসলামিক স্কুলটি প্রতিষ্ঠিত হয়েছিল।\n২০১৫ সালের জুলাই মাসে ক্যালগারি ইসলামিক স্কুল এবং মুসলিম কমিউনিটি ফাউন্ডেশন অফ ক্যালগারি (এমসিএফসি) প্যালিসার আঞ্চলিক বিদ্যালয়ের সাথে প্যালিসারের মধ্যে একটি বিকল্প স্কুল কার্যক্রম হওয়ার জন্য একটি চুক্তি করে। এই অংশীদারত্বটি  ক্যালগারি ইসলামিক স্কুলের জন্য ধর্মীয় ও সাংস্কৃতিক বিশ্বাস এবং মূল্যবোধকে সম্মান জানিয়ে শিক্ষার্থীদের জন্য শিক্ষাগত সুযোগগুলি আরও উন্নত করার দুর্দান্ত সুযোগ নিয়ে এসেছে।\n\n\n== তথ্যসূত্র ==\n\n\n== বহিঃসংযোগ ==\nক্যালগারি ইসলামিক স্কুল"}