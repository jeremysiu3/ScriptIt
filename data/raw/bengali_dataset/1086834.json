{"pageid": 1086834, "title": "মারজান হাইদারি", "url": "https://bn.wikipedia.org/wiki?curid=1086834", "content": "মারজান হাইদারি (দারি: مرجان حیدری; জন্ম ১৯৯৭ বা ১৯৯৮) একজন ফুটবল খেলোয়াড় যিনি আমেরিকান ক্লাব সান হোসে স্টেট স্পার্টানস এবং আফগানিস্তান জাতীয় দলের হয়ে ফরোয়ার্ড হিসেবে খেলেন। মার্কিন যুক্তরাষ্ট্রে জন্মগ্রহণকারী তিনি ২০১৬ সাল পর্যন্ত চারটি গোল করে আফগানিস্তানের সর্বকালের সর্বোচ্চ গোলদাতা হিসাবে রেকর্ড করেন। তিনি দিয়াব্লো ভ্যালি কলেজ এবং সান জোস স্টেট স্পার্টানসের হয়ে কলেজ সকার খেলেছেন।\n\n\n== ব্যক্তিগত জীবন ==\nহায়দারির জন্ম যুক্তরাষ্ট্রের ক্যালিফোর্নিয়ার কনকর্ডে। তার বাবা-মা উভয়ই আফগানিস্তান থেকে, এবং ১৯৮২ এবং ১৯৯১ সালে মার্কিন যুক্তরাষ্ট্রে অভিবাসিত হয়েছিলেন। তিনি ছোট বেলায় ক্লেটন ভ্যালি চার্টার হাই স্কুলে পড়াশোনা করেছেন। হায়দারি কখনো আফগানিস্তানে যায়নি।\n\n\n== ক্লাব ক্যারিয়ার ==\nএকজন ফরোয়ার্ড হিসেবে খেলছেন হায়দরি। ক্লেটন ভ্যালি চার্টার হাই স্কুলে থাকাকালীন, তিনি তাদের ফুটবল দলের হয়ে মোট ২০ টি খেলায় অংশ নেন এবং ২৩ টি গোল করেন। তিনি তার জুনিয়র বছরে একজন অল-লীগ খেলোয়াড় ছিলেন।\n২০১৭ থেকে ২০১৯ সালের মধ্যে তিনি দিয়াব্লো ভ্যালি কলেজের হয়ে কলেজ সকার খেলেন। ২০১৭-১৮ মৌসুমে তিনি ১৯ বার অংশগ্রহণ করেন এবং ৮ টি গোল করেন। ২০১৮-১৯ মৌসুমে তিনি ২০ টি খেলায় অংশ নেন এবং ২৮ টি গোল করেন। মৌসুমের এক পর্যায়ে, হায়দারি ছিলেন লিগের দ্বিতীয় সর্বোচ্চ স্কোরার, এবং তার নাম ছিল ২০১৮ সিসিএসসিএ অল রিজিয়ন দলে।\n২০১৯ সালে, তিনি সান জোসে স্টেট স্পার্টানস মহিলা কলেজ সকার দলের সাথে আরো দুই বছরের কলেজ সকারের যোগ্যতার সাথে স্বাক্ষর করেন।\n\n\n== আন্তর্জাতিক ক্যারিয়ার ==\n২০১২ সালে, আফগানিস্তান জাতীয় দলের হয়ে কাতারের বিপক্ষে একটি প্রদর্শনী খেলায় হায়দারির অভিষেক ঘটে। তার বয়স ছিল ১৩, তাকে স্কোয়াডের সবচেয়ে কম বয়সী সদস্য বানিয়েছিল, এবং আফগানিস্তান ২-০ জেতার সাথে সাথে তার অভিষেকেই গোল করেছিল। এটি ছিল আফগানিস্তানের প্রথম আন্তর্জাতিক জয়।\nহায়দারি শ্রীলঙ্কা, পাকিস্তান, জাপান, ভারত এবং উজবেকিস্তানে আন্তর্জাতিক গেম খেলেছেন। ২০১২ সাফ মহিলা চ্যাম্পিয়নশিপে, হায়দারি নেপাল এবং পাকিস্তানের বিপক্ষে আফগানিস্তানের ম্যাচে গোল করেছিলেন। ২০১৪ সাফ মহিলা চ্যাম্পিয়নশিপে, তিনি বাংলাদেশের বিপক্ষে আফগানিস্তানের ম্যাচে গোল করেছিলেন। ২০১৬ সালের হিসাবে, হায়দারি চারটি গোল সহ আফগানিস্তানের সর্বোচ্চ স্কোরার ছিলেন।\n\n\n== তথ্যসূত্র =="}