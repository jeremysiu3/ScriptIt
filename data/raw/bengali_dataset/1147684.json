{"pageid": 1147684, "title": "সরিষার খৈল", "url": "https://bn.wikipedia.org/wiki?curid=1147684", "content": "সরিষা থেকে তেল নিষ্কাশনের পর প্রাপ্ত অবশিষ্টাংশকে সরিষার খৈল বলে যা জৈব সার রূপে ব্যবহৃত হয়। সরিষার খৈল গুল্ম উদ্ভিদের জন্য (ফল, ফুল এবং সবজি গাছ) উৎকৃষ্ট জৈব সার, খাদ্য উপাদান এমনকি অনুঘটকের ভূমিকা পালন করে থাকে। ইংরেজিতে একে Mustard Cake বলে থাকে।\n\n\n== কার্যকারীতা ==\nসরিষার খৈলে সরিষা ব্যতীত অন্য কোন উপাদান মেশানো থাকেনা বলে এটি সর্বজনীন ও অক্ষতিকর একটি সার।\nএটিকে মাটির সাথে মিশিয়ে এবং তরল জৈব সার হিসাবে উভয় উপায়েই ব্যবহার করা যায়।\n\nউদ্ভিদের জন্য প্রয়োজনীয় নাইট্রোজেন, পটাশিয়াম ও বিভিন্ন ম্যাক্রো ও মাইক্রো উপাদানের চাহিদা মেটায়। এতে ফুল, ফল এবং গাছের সঠিক মাত্রায় বৃদ্ধি হয়।\nপ্রাকৃতিক ও পরিবেশ বান্ধব উৎকৃষ্ট জৈব সার।\nউদ্ভিদের প্রয়োজনীয় ফসফরাসের জোগান পায়।\n\n\n== ব্যবহারবিধি ==\nসরিষার খৈলকে ২ ভাবে ব্যবহার করা যায়।\n\n\n=== সরাসরি ব্যবহার ===\nসরিষা খৈল সরাসরি মাটিতে ব্যবহার করার জন্য সরিষার খৈল ভালোভাবে গুঁড়ো করে নিতে হয়। গাছের গোড়া থেকে অর্ধ মিটার দূরে সরিষার খৈল প্রয়োগ করা যায়।\n\n\n=== তরলীকরণ ===\nসরিষার খৈল পচাতে পানিতে এক সপ্তাহ ভিজিয়ে রাখতে হয়। এক সপ্তাহ পর পচানো পানি ও বিশুদ্ধ পানির  সাথে ১ঃ১০ অনুপাতে উদ্ভিদের গোড়ার কাছাকাছি মাটিতে প্রয়োগ করতে হবে।\n\n\n== তথ্যসূত্র ==\n\n\n== বহিঃসংযোগ =="}