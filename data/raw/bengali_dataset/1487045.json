{"pageid": 1487045, "title": "রোমান ইয়ারেমচুক", "url": "https://bn.wikipedia.org/wiki?curid=1487045", "content": "রোমান ওলেহোভিচ ইয়ারেমচুক (ইউক্রেনীয়: Роман Олегович Яремчук; জন্ম: ২৭ নভেম্বর ১৯৯৫; রোমান ইয়ারেমচুক নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব ভালেনসিয়া এবং ইউক্রেন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১২ সালে, ইয়ারেমচুক ইউক্রেন অনূর্ধ্ব-১৭ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইউক্রেনের বয়সভিত্তিক দলের হয়ে খেলার পর, তিনি ২০১৮ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৪৮ ম্যাচে ১৪টি গোল করেছেন।\n\n\n== প্রারম্ভিক জীবন ==\nরোমান ওলেহোভিচ ইয়ারেমচুক ১৯৯৫ সালের ২৭শে নভেম্বর তারিখে ইউক্রেনের লভিউতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইয়ারেমচুক ইউক্রেন অনূর্ধ্ব-১৬, ইউক্রেন অনূর্ধ্ব-১৭, ইউক্রেন অনূর্ধ্ব-১৮, ইউক্রেন অনূর্ধ্ব-১৯ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১২ সালের ২৬শে মার্চ তারিখে তিনি ইংল্যান্ড অনূর্ধ্ব-১৭ দলের বিরুদ্ধে ম্যাচে ইউক্রেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৪ বছরে ৩২ ম্যাচে অংশগ্রহণ করে ৩টি গোল করেছেন।\n২০১৮ সালের ৬ই সেপ্টেম্বর তারিখে, ২২ বছর, ৯ মাস ও ১০ দিন বয়সে, ডান পায়ে ফুটবল খেলায় পারদর্শী ইয়ারেমচুক চেক প্রজাতন্ত্রের বিরুদ্ধে অনুষ্ঠিত ২০১৮–১৯ উয়েফা নেশনস লিগের ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৮ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ইউক্রেন ২–১ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে ইয়ারেমচুক সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ৯ মাস ও ১ দিন পর, ইউক্রেনের জার্সি গায়ে প্রথম গোলটি করেছেন; ২০১৯ সালের ৭ই জুন তারিখে, সার্বিয়ার বিরুদ্ধে ম্যাচের ৫৯তম মিনিটে ওলেকসান্দ্র কারাভায়েভের অ্যাসিস্ট হতে ইউক্রেনের হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nরোমান ইয়ারেমচুক – ফিফা প্রতিযোগিতার রেকর্ড (ইংরেজি) \nরোমান ইয়ারেমচুক – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে রোমান ইয়ারেমচুক  (ইংরেজি)  \nসকারবেসে \nবিডিফুটবলে রোমান ইয়ারেমচুক  (ইংরেজি)  \nইইউ-ফুটবলে রোমান ইয়ারেমচুক (ইংরেজি) \nট্রান্সফারমার্কেটে রোমান ইয়ারেমচুক (ইংরেজি) \nওয়ার্ল্ডফুটবল.নেটে রোমান ইয়ারেমচুক (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে রোমান ইয়ারেমচুক (ইংরেজি)"}