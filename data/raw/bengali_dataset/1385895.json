{"pageid": 1385895, "title": "শিকাগো ফায়ার ফুটবল ক্লাব", "url": "https://bn.wikipedia.org/wiki?curid=1385895", "content": "শিকাগো ফায়ার ফুটবল ক্লাব (ইংরেজি: Chicago Fire FC; সাধারণত শিকাগো ফায়ার এফসি এবং সংক্ষেপে শিকাগো ফায়ার নামে পরিচিত) হচ্ছে শিকাগো ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ইস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ১৯৯৭ সালের ৮ই অক্টোবর তারিখে শিকাগো ফায়ার সকার ক্লাব নামে প্রতিষ্ঠিত হয়েছে। ৬১,৫০০ ধারণক্ষমতাবিশিষ্ট সোলজার ফিল্ডে দ্য ফায়ার নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন গ্রিক সাবেক ফুটবল খেলোয়াড় ফ্রাঙ্ক ক্লোপাস এবং সভাপতির দায়িত্ব পালন করছেন জো মানসুয়েতো। বর্তমানে জার্মান রক্ষণভাগের খেলোয়াড় রাফায়েল শিখোস এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, শিকাগো ফায়ার এপর্যন্ত ৬টি শিরোপা জয়লাভ করেছে; যার মধ্যে একটি এমএলএস কাপ, একটি সাপোর্টার্স শিল্ড এবং চারটি ইউএস ওপেন কাপ শিরোপা রয়েছে।  লোগান পোজ, গন্সালেস সেগারেস, জ্যাক থর্নটন, আনতে রাজোভ এবং নেমানিয়া নিকোলিচের মতো খেলোয়াড়গণ শিকাগো ফায়ারের জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৮ মৌসুমে শিকাগো ফায়ার প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৮ সালের সালের ২১শে মার্চ তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে বব ব্র্যাডলির অধীনে শিকাগো ফায়ার মায়ামি ফিউশনের বিরুদ্ধে ২–০ গোলের ব্যবধানে জয়লাভ করেছিল। ১৯৯৮ মেজর লিগ সকারে শিকাগো ফায়ার ১৮টি জয় এবং ২টি ড্রয়ে সর্বমোট ৫৬ পয়েন্ট অর্জন করে সামগ্রিক পয়েন্ট তালিকায় ৩য় স্থান অর্জন করেছিল, যেখানে আনতে রাজোভ ১০টি গোল করে লিগে শিকাগো ফায়ারের হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে শিকাগো ফায়ার ফুটবল ক্লাব (ইংরেজি)"}