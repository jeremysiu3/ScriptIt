{"pageid": 1090086, "title": "ভল্লা", "url": "https://bn.wikipedia.org/wiki?curid=1090086", "content": "ভল্লা(বৈজ্ঞানিক নাম:Lebadea martha(Fabricius)) এক প্রজাতির মাঝারী আকারের উজ্জ্বল তামাটে বাদামী রঙের প্রজাপতি। এরা নিমফ্যালিডি গোত্র ও লিমেনিটিডিনি উপগোত্রের সদস্য।।\n\n\n== আকার ==\nভল্লা এর প্রসারিত অবস্থায় ডানার আকার ৬২-৭৫ মিলিমিটার দৈর্ঘ্যের হয়।\n\n\n== উপপ্রজাতি ==\nএখনও পর্যন্ত ভল্লা প্রজাপতিদের ১২টি উপপ্রজাতি চিহ্নিত করা গেছে।\n\nL. m. attenuata (Moore, 1878)\nL. m. distincta (Corbet, 1942)\nL. m. ismene (Doubleday, 1848)\nL. m. malayana (Fruhstorfer, 1902)\nL. m. martha (Fabricius, 1787)\nL. m. moorei (Hall, 1930)\nL. m. natuna (Fruhstorfer, 1902)\nL. m. nebula (Chou, Zhang & Xie, 2000)\nL. m. paduka (Moore, 1857)\nL. m. parkeri (Eliot, 1978)\nL. m. sumatrensis (Staudinger, 1886)\nL. m. wallacei (Moore, 1898)\n\n\n=== ভারতে প্রাপ্ত ভল্লার এর উপপ্রজাতি ===\nভারতে প্রাপ্ত ভল্লার উপপ্রজাতি হল-\n\nLebadea martha martha (Fabricius, 1787) – Thai Knight\n\n\n== বিস্তৃতি ==\nভারত (সিকিম থেকে অরুণাচল প্রদেশ, উত্তর-পূর্ব ভারত, পশ্চিমবঙ্গ এর দার্জিলিং এবং জলপাইগুড়ি জেলা) নেপাল, ভুটান, বাংলাদেশ এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী-পুরুষ উভয় প্রকারের ডানার উপরিতল তামাটে লাল অথবা তামাটে বাদামী বর্ণের হয়। উভয় ডানা জুড়ে সাদা ডিসকাল বন্ধনী তীর্যকভাবে বিস্তৃত। উক্ত বন্ধনীটি কোস্টার দিকে বাঁকানো। সামনের ডানায় এবং পিছনের ডানার উপরিপৃষ্ঠে ডিসকাল সাদা বন্ধনীর বহিঃপ্বার্শ বরাবর যথাক্রমে একসারি সাদা চন্দ্রাকৃতি দাগ এবং কালো চন্দ্রাকৃতি (crescents) বিদ্যমান। সামনের ডানার শীর্ষভাগ সাদা ছোপযুক্ত এবং গোলাকৃতি ও অভিক্ষিপ্ত (produced), শীর্ষভাগের নীচে অবতলাকৃতি (concave)। স্ত্রী প্রকারের সামনের ডানার শীর্ষভাগের সাদা অংশ পুরুষের তুলনায় কম প্রকট এবং আকারে বড়।\n\n\n== আচরণ ==\nএই প্রজাতির বিচরণ নিচু উচ্চতার মধ্যে সীমাবদ্ধ থাকে, তরাই অঞ্চলেও এদের গতিবিধি লক্ষনীয়। এদের উড়ান দুর্বল এবং ধীর এবং মাঝেমধ্যেই পাতায় ডানা মেলে সূর্যকিরন উপভোগ করতে দেখা যায়। এরা ফুলের মধু পান করতে ভালোবাসে। পুরুষরা কলহপ্রবন প্রকৃতির। সাধারনত আগষ্ট থেকে নভেম্বর পর্যন্ত এদের বিচরণ চোখে পড়ে। সিকিম অঞ্চলে বসন্তকালে এদের দর্শন মেলে।\n\n\n== চিত্রশালা ==\n\n\n== তথ্যসূত্র =="}