{"pageid": 1144182, "title": "মোনোগাতারি (ধারাবাহিক)", "url": "https://bn.wikipedia.org/wiki?curid=1144182", "content": "লেখক নিসিও ইশিন রচিত ও ভোফ্যানের চিত্রিত জাপানি লাইট নভেল সিরিজ হলো মোনোগাতারি (物語, \"কাহিনী\")। এক থার্ড-ইয়ার হাইস্কুল স্টুডেন্ট কোয়োমি আরারাগিকে নিয়ে এই গল্পের প্রেক্ষাপটটি গড়ে উঠেছে যে একসময় এক ভ্যাম্পায়ার/বেতালের কবলে পড়েছিল। গল্পে দেখা যায় যে সে নানান অপচ্ছায়া, অপদেবতা, ভুত, প্রেত, জন্তু ও আরো অন্যান্য অলৌকিক শক্তির হাত থেকে বিভিন্ন মেয়েদের সাহায্য করছে; ফলে তাদের বিভিন্ন মানসিক ও আবেগজনিত সমস্যারও সমাধান হচ্ছে। ২০০৬ সালের নভেম্বর থেকে আগস্ট ২০২১ পর্যন্ত কোদানশা এই সিরিজের মোট ২৮ খানা খন্ড প্রকাশ করে কোদানশা বক্স মুদ্রণের আন্ডারে। সিরিজের প্রত্যেকটি গল্পখন্ডেই -মোনোগাতারি (物語) শব্দটি রয়েছে।।\n\n\n== সারাংশ ==\n\n\n=== প্রেক্ষাপট ===\nমোনোগাতারি সিরিজটি কোয়োমি আরারাগিকে ঘিরে গড়ে উঠেছে, যে একজন থার্ড-ইয়ার হাইস্কুল স্টুডেন্ট। এক বসন্তের ছুটি চলাকালীন ঘটনাক্রমে সে একটি বেতালে পরিণত হয়ে যায়, যদিও বর্তমানকালে সে তার মনুষ্যত্ব অনেকটাই ফিরে পেতে সক্ষম হয়েছে। একদিন তার এক সহপাঠী, হিতাগি সেনজোগাহারা স্কুলের সিড়ি থেকে কোয়োমির হাতে এসে গিয়ে পড়ে। সে বেশ আশ্চর্য হয়ে যায় এটা বুঝতে পারে যে হিতাগির শরীরের প্রায় কোনো ওজনই নেই। এবিষয় থেকে দূরে থাকার হুমকি সত্ত্বেও, কোয়োমি তাকে সাহায্য করতে উদ্যোগী হয় এবং মেমে ওশিনো নামে একজন অত্যাশ্চর্য মধ্য বয়স্ক মানুষের সাথে তার পরিচয় করিয়ে দেয় যে একটি পরিত্যক্ত ক্র্যাম স্কুলে বসবাস করে। যখন কোয়োমির সাহায্যে হিতাগির সমস্যার সমাধান হয়ে যায়, সে তার গার্লফ্রেন্ড হবে বলে সিদ্ধান্ত নেয়।\nসিরিজ যত এগোতে থাকে, কোয়োমি আরো অন্যান্য  মেয়েদের সাথে জড়িত হয়ে পড়ে যারা বিভিন্ন \"অপচ্ছায়া\" (怪異, কাই) -এর শিকার হয়েছে: মায়োই হাচিকুজি; সুরুগা কানবারু ; নাদেকো সেনগোকু; সুবাসা হানেকাওয়া ; নিজের দুই বোন কারেন ও সুকিহি। এই অপচ্ছায়াগুলি মানুষের অনুভূতি থেকে বেড়ে ওঠে ও বিভিন্ন জানোয়ারের রূপ নেয়। এদের নির্মূল করতে কোয়োমি ওশিনোর অলৌকিক উপদেশগুলির উপর নির্ভর করে এবং পরবর্তীকালে যে শক্তিশালী বেতাল তাকে আক্রমণ করেছিল, সেই শিনোবুর সাহায্য নেয়।।\n\n\n=== পটভূমি ===\nবেশিরভাগ মেয়েদের কাছে এমন একটি সামগ্রী থাকে যা তাদের অপচ্ছায়াকে চিহ্নিত করে, যেমন হিতাগির স্ট্যাপলার (কাকড়ার দাড়), মায়োইয়ের ব্যাকপ্যাক (শামুকের খোলস), সুরুগার হাত (বাঁদরের হাত), নাদেকোর টুপি আর জ্যাকেট (সাপের মাথা আর চামড়া), এবং কারেনের হলদে-কালো ট্র্যাকসুট (মৌমাছির রং)। যদিও সিরিজটি কল্পনা, ভয়াবহতা ও অ্যাকশনের ছবি তুলে ধরে, তবুও এটি বিশেষত এর চরিত্রগুলির মধ্যে গড়ে ওঠা পারস্পরিক সম্পর্ক ও কথাবার্তার উপর সর্বাধিক গুরুত্ব আরোপন করেছে। নিশিও ইসিন-এর দুর্দান্ত রচনাশিল্প ও ব্যঙ্গকৌতুকের জন্যে এটি বিখ্যাত।।\n\n\n== সূচনা ==\nনিশিও ইসিনের পূর্ববর্তী লাইট নভেল জারেগোতো সফল হওয়ার পর তিনি প্রথম মোনোগাতারি ছোট গল্প, হিতাগি ক্র্যাব লেখা শুরু করেন। শুধুমাত্র লাইট নভেল থেকে আনুষ্ঠানিক সাহিত্যে উত্তরণ করাই তার মূল উদ্দেশ্য ছিল না, তিনি আসলে দেখতে চেয়েছিলেন যে যদি কোনো ছবি ছাড়াই তিনি লাইট নভেল লিখতে পারেন কিনা। যদিও, সিরিজের তৃতীয় গল্প সুরুগা মানকি চলাকালীন সিদ্ধান্ত নেওয়া হয় যে প্রকাশনায় এবার থেকে ছবিও যুক্ত হবে। তিনিও তেমনভাবেই তার লেখার ধরন পাল্টে নেন। তিনি জানিয়েছেন যে কিজুমোনোগাতারি আর নিসেমোনোগাতারি এর মধ্যে লেখনীগত পার্থক্য হওয়ার কারন হলো, তিনি বুঝতে পারেননি যে পরেরটি অ্যানিমেতে অভিযোজিত হবে।।\n\n\n== মিডিয়া ==\n\n\n=== লাইট নভেল ===\nনিশিও ইসিন-এর ছবি-ছাড়া ছোট গল্পের সিরিজ মোনোগাতারি শুরুতে কোদানশা এর সাহিত্য পত্রিকা ''মেফিস্তো''তে প্রকাশিত হতো।  প্রথম তিনটি গল্প পত্রিকার সেপ্টেম্বর ২০০৫, জানুয়ারি ২০০৬ এবং মে ২০০৬ -এর সংখ্যায় ছাপানো হয়েছিল; ২রা নভেম্বর, ২০০৬ সালে এই তিনটিকে সংকলিত করে একটি লাইট নভেল খন্ড বাকেমোনোগাতারি (化物語, \"রাক্ষসের কাহিনী\") প্রকাশিত হয়। দুটি নতুন অধ্যায় নিয়ে বাকেমোনোগাতারি-এর দ্বিতীয় খন্ড ২০০৬ সালের ডিসেম্বরে মুক্তি পায়।  দুটি খণ্ডই কোদানশা বক্স মুদ্রণের আন্ডারে প্রকাশিত হয় এবং তাইওয়ানের চিত্রশিল্পী ভোফ্যান উক্ত দুটি ও আগামী প্রত্যেকটি খন্ডের অলংকরণ করেন।\nবাকেমোনোগাতারি-এর একটি প্রিকুয়েল কাহিনী \"কোয়োমি ভ্যাম্প\" (こよみヴァンプ, কোয়োমি ভুয়ানপু) প্যানডোরা পত্রিকার ফেব্রুয়ারি ২০০৮ সংখ্যায় প্রকশিত হয়। এটি পরবর্তীকালে লাইট নভেল কিজুমোনোগাতারি (傷物語, \"আঘাতের কাহিনী\") নামে ২০০৮ সালের মে মাসে মুক্তি পায়।  সেপ্টেম্বর ২০০৮ ও জুন ২০০৯ -এ পরের গল্প নিসেমোনোগাতারি (偽物語, \"নকলের কাহিনী\") দুটি খন্ডে প্রকাশিত হয়। নেকোমোনোগাতারি (猫物語, \"বিড়ালের কাহিনী\") -এর প্রথম খন্ড কুরো (黒, \"কালো\") নামে ২০১০ সালের জুলাই মাসে মুক্তি পায়, এবং এরই সাথে বাকেমোনোগাতারি এর আরেকটি প্রিকুয়েল কাহিনী \"সুবাসা ফ্যামিলি\" (つばさファミリー, সুবাসা ফ্যামিরি) যুক্ত থাকে।\nমোনোগাতারি -এর দ্বিতীয় মৌসুম ২০১০ থেকে ২০১১ সালের মধ্যে মুক্তি পায়। নেকোমোনোগাতারি দ্বিতীয় খন্ড শিরো (白, \"সাদা\") ২০১০ সালের অক্টোবর মাসে প্রকাশিত হয়। এটির পরে পাঁচটি গল্প পরস্পর পাঁচটি খন্ডে প্রকাশ পায়: ডিসেম্বর ২০১০-এ কাবুকিমোনোগাতারি (傾物語, \"কাবুকির কাহিনী\"), মার্চ ২০১১-এ হানামোনোগাতারি (花物語, \"ফুলের কাহিনী\"), জুন ২০১১-এ ওতোরিমোনোগাতারি (囮物語, \"ফাঁদের কাহিনী\"), সেপ্টেম্বর ২০১১- এ ওনিমোনোগাতারি (鬼物語, \"দানবের কাহিনী\") এবং ডিসেম্বর ২০১১-এ কোইমোনোগাতারি (恋物語, \"প্রেমের কাহিনী\")।\nমোনোগাতারি-এর অন্তিম মৌসুম ২০১২ থেকে ২০১৪ সালের মধ্যে মুক্তি পায়। এটিতে চারটি গল্প ছয়টি খন্ড নিয়ে প্রকাশিত হয়েছে: সেপ্টেম্বর ২০১২-এ সুকিমোনোগাতারি (憑物語, \"অধিকারের কাহিনী\"), মে ২০১৩-এ ১২টি ছোট গল্পের সংকলন কোয়োমিমোনোগাতারি (暦物語, \"ক্যালেন্ডারের কাহিনী\"), ২০১৩ অক্টোবর, ২০১৪ জানুয়ারি ও ২০১৪ এপ্রিলে ওয়ারিমোনোগাতারি (終物語, \"শেষের কাহিনী\")-এর তিনটি খন্ড, এবং সেপ্টেম্বর ২০১৪-এ জোকু ওয়ারিমোনোগাতারি (続・終物語, \"শেষের পরবর্তী কাহিনী\")।\nমোনোগাতারি-এর চতুর্থ মৌসুম বা বিচ্ছিন্ন মৌসুম ২০১৫ থেকে ২০১৭ সালের মধ্যে প্রকাশিত হয়, এটিতে বিভিন্ন চরিত্রের গল্প তুলে ধরা হয়েছে। এটি চারটি গল্প চারটি খন্ডে মুক্তি করে: অক্টোবর ২০১৫-এ ওরোকামোনোগাতারি (物語, \"বোকার কাহিনী\"), জানুয়ারি ২০১৬-এ ওয়াজামোনোগাতারি (業物語, \"নিয়তির কাহিনী\"), জুলাই ২০১৬-এ নাদেমোনোগাতারি  (撫物語, \"নাদেকোর কাহিনী\"), এবং জানুয়ারি ২০১৭-এ মুসুবিমোনোগাতারি (結物語, \"অন্তিম কাহিনী\")।\nমোনোগাতারি-এর পঞ্চম মৌসুম বা রাক্ষস মৌসুম ২০১৭ থেকে ২০২১ সালের মধ্যে মুক্তি পায়, এই মৌসুমটি কোয়োমির ইউনিভার্সিটি জীবনকে তুলে ধরে। এটিতে ছয়টি গল্প ছয়টি খন্ডের আকারে প্রকাশিত হয়: জুলাই ২০১৭-এ শিনোবুমোনোগাতারি (忍物語, \"সহ্যের কাহিনী\"), জুলাই ২০১৮-এ ইয়োইমোনোগাতারি (宵物語, \"সাঁঝের কাহিনী\"), এপ্রিল ২০১৯-এ আমারিমোনোগাতারি (余物語, \"অতিরিক্ত কাহিনী\"), অক্টোবর ২০২০-এ ওগিমোনোগাতারি  (扇物語, \"হাত পাখার কাহিনী\"), এবং আগস্ট ২০২১-এ শিনোমোনোগাতারি  (死物語, \"মৃত্যুর কাহিনী\")-এর দুটি খন্ড।\nভার্টিক্যাল ২০১৫ সালে উপন্যাস সিরিজটির ইংরেজি অনুবাদের জন্য দত্তাধীকার গ্রহন করে। কোম্পানিটি তাদের নিজস্ব মলাটের কিজুমোনোগাতারি-এর অনুবাদ ১৫ ই ডিসেম্বর, ২০১৫ সালে প্রকাশ করে, এবং পরবর্তী সময়ে বাকেমোনোগাতারি উপন্যাসটিকে তিনটি খন্ডে মুক্তি দেয়: প্রথমটি ডিসেম্বর ২০১৬ সালে, দ্বিতীয়টি ফেব্রুয়ারি ২০১৭ সালে, ও তৃতীয়টি এপ্রিল ২০১৭ সালে। ২০২০ সালের ডিসেম্বরে এসে জোকু ওয়ারিমোনোগাতারি পর্যন্ত সবকটি উপন্যাসের অনুবাদ সফল হয়েছে। \nকিজুমোনোগাতারি-এর ইংরেজী অডিও বুক ২৫ শে মে, ২০১৬ সালে মুক্তি পায়। এটি তৈরি করেছে ব্যাঙ্গ জুম! এন্টারটেইনমেন্ট, গল্পপাঠে রয়েছে কেইথ সিলভারস্টেইন, এরিক কিমেরর ও ক্রিস্টিনা ভি। নেকোমোনোগাতারি (সাদা)-এর অডিও বুকটি ৯ই এপ্রিল, ২০১৯ সালে মুক্তি পায়, গল্পপাঠে থাকে ক্রিস্টিনা ভি, এরিক কিমেরর ও এরিকা মেন্ডেজ। ২০২০ সালের ২৪ই মার্চ, বাকেমোনোগাতারি-এর তিনটি খন্ডের অডিওবুক মুক্তি পায়, গল্পপাঠে থাকে এরিক কিমেরর, ক্রিস্টিনা ভি, এরিকা মেন্ডেজ ও কেইথ সিলভারস্টেইন।\n১৭ই ফেব্রুয়ারি, ২০২১ সাল থেকে অডিবেলের দ্বারা কোদানশা সমগ্র সিরিজের জাপানি অডিওবুক ভার্সনটির মুক্তি শুরু করে। প্রত্যেকটি উপন্যাসের গল্পপাঠে রয়েছে সেইসমস্ত ভয়েস অ্যাক্টররা যারা অ্যানিমে অভিযোজনেও কাজ করেছে। প্রত্যেক মাসে একটি করে উপন্যাস মুক্তি পাবে এবং ১৬ই জুন, ২০২৩ সালে শিনোমোনোগাতারি-এর দ্বিতীয় খন্ডের সাথে এটি শেষ হবে।।\n\n\n=== অ্যানিমে ===\n২০০৮-এর এপ্রিল মাসে বাকেমোনোগাতারি-এর একটি অ্যানিমে অভিযোজন ঘোষণা করা হয় এবং টোকিও এমএক্স চ্যানেলে ৩রা জুলাই থেকে ২৫শে সেপ্টেম্বর, ২০০৯ পর্যন্ত এটি সম্প্রচারিত হয়। ১৫ পর্বের এই সিরিজটি অ্যানিমেট করে শাফট। সিরিজের পরিচালনা করেন আকিইউকি শিনবো, সঙ্গে সিরিজ পরিচালক তাতসুয়া ওইশি ও সিরিজের রচনায় ফুয়াশি তো ছদ্মনামে শিনবো আর শাফট। ভোফ্যানে মূল নকশাগুলির উপর নির্ভর করে চরিত্র পরিকলনায় কাজ করেছেন আকিও ওয়াতানাবে, এবং স্ক্রিপ্ট সম্পাদনা করেছেন ইউকিতো কিজাওয়া ও মুনেও নাকামোতো। সিরিজের সমস্ত সঙ্গীতগুলি তৈরি করেছেন সাতোরু কোসাকি। শুধুমাত্র প্রথম ১২টি পর্ব টেলিভিশনে সম্প্রচারিত হয়েছিল; বাকি তিনটে পর্ব অ্যানিমের অফিসিয়াল ওয়েবসাইটে ৩রা নভেম্বর, ২০০৯ থেকে ২৫শে জুন, ২০১০ এর মধ্যে ছাড়া হয়। সাকুরা-কন ২০১২-তে, অ্যনিপ্লেক্স অফ অ্যামেরিকা ঘোষণা করে যে তারা উত্তর আমেরিকায় মুক্তির জন্যে বাকেমোনোগাতারি সিরিজটিকে নিজেদের দত্তাধিকারে নিয়ে নিয়েছে। সবকটি পর্ব ইংরেজী সাবটাইটেল সমেত ব্লু-রেতে ২০ নভেম্বর, ২০১২ সালে মুক্তি পায়।\n১১ পর্বের একটি নিসেমোনোগাতারি অ্যানিমে অভিযোজন ৮ই জানুয়ারি থেকে ১৮ই মার্চ, ২০১২ পর্যন্ত সম্প্রচারিত হয়। যারা বাকেমোনোগাতারি-তে কাজ করেছেন, তারাই এই অভিযোজনে ছিলেন, কিন্তু পরিচালনায় তাতসুয়া ওইশির বদলে তোমোইউকি ইতামুরা কাজ করেন। ৪টি পর্বের একটি অ্যানিমে অভিযোজন নেকোমোনোগাতারি (কুরো) (猫物語(黒), \"বিড়ালের কাহিনী (কালো)\") ৩১শে ডিসেম্বর, ২০১২ সালে পরস্পর সম্প্রচারিত হয়। দুটি ব্লু-রে ও ডিভিডি খন্ডসমগ্র মুক্তি পায়: প্রথমটি ৬ মার্চ, ২০১৩-তে ও দ্বিতীয়টি ৩ এপ্রিল, ২০১৩ সালে। নেকোমোনোগাতারি (শিরো) (猫物語(白), \"বিড়ালের কাহিনী (সাদা)\") থেকে কোইমোনোগাতারি পর্যন্ত ৬টি উপন্যাসের পাঁচটিকে নিয়ে ২৬টি পর্বের মোনোগাতারি সিরিজ দ্বিতীয় মৌসুম সম্প্রচারিত হয় ৭ই জুলাই থেকে ২৯শে ডিসেম্বর, ২০১৩ সালের মধ্যে। পরে অ্যানিপ্লেক্স ইউ.এস.এ ২২শে এপ্রিল ও ২৪শে জুন, ২০১৪ সালে ব্লু-রেগুলির মুক্তি দেয়। ইতামুরা আর শিনবোর আন্ডারে কাবুকিমোনোগাতারি ও ওনিমোনোগাতারি-এর জন্যে নাওইউকি তাতসুয়া ও ইউকি ইয়াসে সিরিজ পরিচালক হিসেবে কাজ করেন।\nদ্বিতীয় সিরিজের বাকি থাকা উপন্যাস হানামোনোগাতারি অ্যানিমে হিসেবে ৫টি পর্বে ১৬ ই আগস্ট, ২০১৪ সালে সম্প্রচারিত হয় এবং তৃতীয় সিরিজের প্রথম উপন্যাস সুকিমোনোগাতারি ৪ পর্বের অ্যানিমে অভিযোজন হিসেবে ৩১ শে ডিসেম্বর, ২০১৪ সালে মুক্তি পায়। ৩রা অক্টোবর ও ১৯শে ডিসেম্বর, ২০১৫ সালের মধ্যে ১৩টি পর্বের আরেকটি অ্যানিমে টেলিভিশন সিরিজ ওয়ারিমোনোগাতারি সম্প্রচারিত হয়। তিনটি ফিল্মের সিরিজ কিজুমোনোগাতারি, যার প্রথমটি কিজুমোনোগাতারি পার্ট ১: তেক্কাতসু নামে ৮ই জানুয়ারি, ২০১৬ সালে, দ্বিতীয়টি কিজুমোনোগাতারি পার্ট ২: নেক্কাতসু নামে ১৯ শে আগস্ট, ২০১৬ সালে, এবং তৃতীয় ফিল্মটি কিজুমোনোগাতারি পার্ট ৩: রেইকেতসু নামে ৬ জানুয়ারি, ২০১৭ সালে মুক্তি পায়। অ্যাপ স্টোর ও গুগল প্লে তে ডাউনলোড করার জন্যে ৯ই জানুয়ারি, ২০১৬ সালে একটি ওয়েব অ্যানিমে সিরিজ কোয়োমিমোনোগাতারি ছাড়া পায়। ওয়ারিমোনোগাতারি উপন্যাসের একটি অ্যানিমে টেলিভিশন সিরিজ অভিযোজন ১২ ও ১৩ ই আগস্ট, ২০১৭ সালে সম্প্রচারিত হয়। জোকু ওয়ারিমোনোগাতারি-এর অভিযোজন ১০ই নভেম্বর, ২০১৮ সালে বিভিন্ন থিয়েটারে মুক্তি পায় এবং এর দুটি ব্লু-রে ও ডিভিডি খন্ড ২৭শে ফেব্রুয়ারি আর ১৭ই মার্চ, ২০১৯ সালে বেরোয়। ছয়টি পর্ব নিয়ে এটি টিভিতে ১৮ই মে ও ২২শে জুন, ২০১৯ সালে সম্প্রচারিত হয়।\nঅ্যানিমে অভিযোজনগুলি উপন্যাসের ক্রম মেনে চলে না। কিজুমোনোগাতারি -এর আসলে ২০১২ সালে মুক্তি পাওয়ার কথা ছিল, বাকেমোনোগাতারি-এর ঠিক পরেই, কিন্তু প্রোডাকশনে সমস্যা থাকার জন্যে ২০১৬ সাল পর্যন্ত এটির মুক্তি পিছিয়ে যায়। পরিকল্পনা করা হয়েছিল যে উপন্যাসগুলিতে হানামোনোগাতারি-এর যা স্থান, সেই ক্রমানুযায়ীই এটিকে অ্যানিমেট করা হবে, কিন্তু একমাত্র মোনোগাতারি দ্বিতীয় মৌসুমের শেষ হওয়ার পরই এটিকে সম্প্রচারিত করা হয়। যদিও মোনোগাতারি দ্বিতীয় সিরিজের ব্লু-রে বক্স সেটে হানামোনোগাতারি কে তৃতীয় কাহিনী হিসেবে আখ্যা দেওয়া হয়েছে। ওয়ারিমোনোগাতারি উপন্যাসের আগে কোয়োমিমোনোগাতারি উপন্যাসটি  প্রকাশিত হয়েছিল কিন্তু অ্যানিমে অভিযোজনে এটি কিজুমোনোগাতারি ১ ও ওয়ারিমোনোগাতারি-এর পরে মুক্তি পায়।।\n\n\n=== সঙ্গীত ===\nমেগুমী হিনাতা বেশ কয়েকটি ওপেনিং থিম লিখেছেন এবং যেগুলি কম্পোজ করেছেন সাতোরু কোসাকি ও মিতো। এইসকল গানে মূল চরিত্রগুলির ভোক্যালদের ফিচার করা হয়েছে। বাকেমোনোগাতারি-এর এন্ডিং থিম \"কিমি নো শিরানাই মোনোগাতারি\" (君の知らない物語, \"যে কাহিনী তুমি জানো না\") তৈরি করেছে সুপারসেল এবং এটি মুক্তি পেয়েছিল ১২ই আগষ্ট, ২০০৯ সালে।  অরিকন সিঙ্গেলস চার্টে এটি পঞ্চম স্থানে ছিল। নিসেমোনোগাতারি-এর এন্ডিং থিম \"নাইশো নো হানাশি\" (ナイショの話, \"লুকোনো কাহিনী\") গেয়েছে ক্লারিস ও এটি লিখেছেন সুপারসেলের রিয়ো। নেকোমোনোগাতারি (কুরো)-এর এন্ডিং থিম \"কিয়েরু daydream\" (消えるdaydream, \"হারানো daydream\"), লিখেছেন সাওরি কোদামা, কম্পোজ করেছেন সাতোরু কোসাকি ও গেয়েছেন ম্যারিনা কাওয়ানো। মোনোগাতারি সিরিজ দ্বিতীয় মৌসুমে চারটি এন্ডিং থিম রয়েছে: নেকোমোনোগাতারি (শিরো) আর কাবুকিমোনোগাতারি-এর জন্যে \"আই ও উতায়ে\" (アイヲウタエ, \"প্রেমের গান\"), তৈরি করেছেন জিন (শিজেন নো টেকি-P) ও গেয়েছেন লুনা হারুনা; ওতোরিমোনোগাতারি ও ওনিমোনোগাতারি-এর জন্যে \"সোনো কোয় ও ওবোইতেরু\" (その声を覚えてる, \"তোমার কণ্ঠস্বর মনে আসে\") গেয়েছেন কাওয়ানো; কোইমোনোগাতারি-এর জন্যে হারুনা আর কাওয়ানোর snowdrop; এবং হানামোনোগাতারি-এর জন্যে কাওয়ানোর গাওয়া \"হানাতো -Shirushi-\" (花痕 -shirushi-)। মোনোগাতারি সিরিজ তৃতীয় ও অন্তিম মৌসুমে পাঁচটি এন্ডিং থিম আছে: সুকিমোনোগাতারি-এর জন্যে Border, ওয়ারিমোনোগাতারি-এর জন্যে আলিসা তাকিগাওয়া গেয়েছেন \"সায়োনারা নো ইয়ুকুয়ে\" (さよならのゆくえ, \"বিদায়ের ভবিষ্যত্\"), কোয়োমিমোনোগাতারি-এর জন্যে ট্রাইসেলের whiz, ওয়ারিমোনোগাতারি ২-এর জন্যে ক্লারিসের শিওরি, এবং জোকু ওয়ারিমোনোগাতারি-এর জন্যে ট্রাই সেলের  azure ।।\n\n\n==== উতামোনোগাতারি ====\nপ্রত্যেকটি থিমের সমগ্র উতামোনোগাতারি (歌物語) ৬ জানুয়ারি, ২০১৬ সালে মুক্তি পায় এবং সঙ্গে সঙ্গে এটি অরিকনের সাপ্তাহিক অ্যালবাম চার্টে প্রথম স্থান অধিকার করে ফ্যালে। সেইসময় এটির ৬৬,০০০-এর থেকেও বেশি কপি বিক্রি হয়েছিল। ২০১০ সালের  ওয়ান পিস মেমোরিয়াল বেস্ট অ্যালবামের পর এটি হলো পঞ্চম সেই অ্যানিমে থিম গানগুলির সমগ্র যা অরিকনের সাপ্তাহিক অ্যালবাম চার্টের শীর্ষে নিজের জায়গা করে নেয়। এছাড়া এটি মোট ১০০,০০০-এর চেয়েও বেশি কপি বিক্রি করেছে এবং জাপান রেকর্ড অ্যাসোসিয়েশন এটিকে গোল্ড ডিস্ক খেতাবে সম্মানিত করেছে। প্রথম ডিস্কে মোনোগাতারি প্রথম মৌসুমের ওপেনিং ও এন্ডিং থিম গুলি রয়েছে: বাকেমোনোগাতারি, নিসেমোনোগাতারি, আর নেকোমোনোগাতারি (কুরো)। দ্বিতীয় ডিস্কে মোনোগাতারি দ্বিতীয় মৌসুমের গানগুলি রয়েছে: নেকোমোনোগাতারি (শিরো), কাবুকিমোনোগাতারি, হানামোনোগাতারি, ওতোরিমোনোগাতারি, ওনিমোনোগাতারি, আর কোইমোনোগাতারি ।।\n\n\n==== উতামোনোগাতারি ২ ====\nথিম গানগুলির দ্বিতীয় সমগ্র, উতামোনোগাতারি ২ (歌物語2) মুক্তি পেয়েছিল ১০ ই মে, ২০১৯ সালে। প্রথম সপ্তাহেই ১৬,০০০-এরও বেশি কপি বিক্রি হয় এবং অরিকনের সাপ্তাহিক অ্যালবাম চার্টে এটি প্রথম স্থান অধিকার করে। মোনোগাতারি অন্তিম মৌসুমের ওপেনিং ও এন্ডিং থিমগুলি এর মধ্যে রয়েছে: সুকিমোনোগাতারি, ওয়ারিমোনোগাতারি ১ ও ২, এবং জোকু ওয়ারিমোনোগাতারি। এই সমগ্রে আরো যে যে থিম গুলি রয়েছে: কোয়োমিমোনোগাতারি-এর এন্ডিং থিম, কিজুমোনোগাতারি -এর দুটি এন্ডিং থিম আর মোবাইল গেম PucPuc-এর একটি ওপেনিং থিম।।\n\n\n=== মাঙ্গা ===\nকোদানশার শোনেন মাঙ্গা ম্যাগাজিন, সাপ্তাহিক শোনেন পত্রিকা-তে সিরিজের একটি মাঙ্গা অভিযোজন ছাপানো শুরু হয় ১৪ই মার্চ, ২০১৮ সাল থেকে, যেটি এঁকেছেন ওহ! গ্রেট।  মাঙ্গাটি ভার্টিক্যাল উত্তর আমেরিকায় ২০১৯ সালের অক্টোবর মাস থেকে প্রকাশিত করা শুরু করে।। \n\n\n=== অন্যান্য মিডিয়া ===\nএকটি পার্লার গেম হিয়াকুমোনোগাতারি কাইদানকাই-এর প্রসঙ্গত অরিজিনাল ড্রামা সিডি হিয়াকুমোনোগাতারি (オリジナルドラマCD　佰物語, অরিজিনারু ডোরামা শিডি হিয়াকুমোনোগাতারি) নামে একটি ড্রামা সিডি, ৩রা আগস্ট, ২০০৯ সালে মুক্তি পায়। এর স্ক্রিপ্টটি লিখেছেন নিশিও ইসিন, যেটি সিডির সাথেই আসে।\nবান্দাই নামকো গেমস-এর তরফ থেকে একটি প্লেস্টেশন পোর্টেবল ভিজুয়্যাল নভেল বাকেমোনোগাতারি পোর্টেবল (化物語 ポータブル) ২৩ শে আগস্ট, ২০১২ সালে মুক্তি পায়।\nগুড স্মাইল কোম্পানি এই সিরিজের চরিত্রগুলির বেশ কয়েকটি ছোট ছোট নেনড্রয়েড ফিগার তৈরি করেছে, যেগুলি তারা আলাদা আলাদা সেটে বাজারে ছাড়ে। প্রথম সেটে রয়েছে কোয়োমি আরারাগি, হিতাগি সেনজোগাহারা আর সুবাসা হানেকাওয়া। দ্বিতীয় সেটে রয়েছে সুরুগা কানবারু, মায়োই হাচিকুজি আর নাদেকো সেনগোকু এবং তৃতীয় সেটে রয়েছে আরারাগি বোনেরা (কারেন ও সুকিহি) আর শিনোবু ওশিনো। \nকোম্পানি আরো যে যে ভিন্ন রকমের ফিগার তৈরি করেছে সেগুলি হলো, ১/৮ স্কেল ফিগারের হিতাগি সেনজোগাহারা, \nসুরুগা কানবারু, \nনাদেকো সেনগোকু, \nসুবাসা হানেকাওয়া, \nমায়োই হাচিকুজি, \nকারেন আরারাগি, \nসুকিহি আরারাগি, \nশিনোবু ওশিনো, \nকিস-শট আসেরোলা-অরিয়ন হার্ট-আন্ডার-ব্লেড (কিজুমোনোগাতারি থেকে), \nনাদেকো সেনগোকুর মেডুসা রূপ, \nএবং ইয়োতসুগি ওনোনোকি। \nএছাড়াও তারা কয়েকটি চরিত্রের ফিগমা ফিগার তৈরি করেছে: কোয়োমি আরারাগি, \nহিতাগি সেনজোগাহারা, \nমায়োই হাচিকুজি, \nসুরুগা কানবারু, \nনাদেকো সেনগোকু, \nআর সুবাসা হানেকাওয়া। তারা আরারাগি বোন, কারেন ও সুকিহির বানাবে বলেও পরিকল্পনা করেছে। অল্টার, বান্দাই, কোতোবুকিয়া প্রভৃতিরাও অন্যান্য কয়েকটি চরিত্রদের বানিয়েছে।।\n\n\n== অভ্যর্থনা ==\nতাকারাজিমাশা প্রকাশিত লাইট নভেল গাইডবুক কোনো লাইট নভেল গা সুগোই!-এর ২০০৯ সংখ্যায় মোনোগাতারি লাইট নভেল সিরিজ ষষ্ঠ স্থান অধিকার করে। ২০১০ সালে এই সিরিজটি দ্বিতীয় স্থানে এসে পৌঁছয় এবং ২০১৭ সালে তানকোবোন শ্রেণীতেও এটি দ্বিতীয় স্থান দখল করে। ২০১৯-এর সংখ্যায়, এটি তানকোবোন  শ্রেণীতে তৃতীয় স্থান অধিকার করে। ২০২০-এর সংখ্যায় গত দশ বছরের টপ টেন লাইট নভেলগুলির নাম প্রকাশ করা হয়, এবং মোনোগাতারি সিরিজটি তাতে দশম স্থান অধিকার করে। কোয়োমি আরারাগি শ্রেষ্ঠ পুরুষ চরিত্রের মধ্যে ২০০৯-এ ষষ্ঠ স্থান, ২০১০-এ দ্বিতীয়, ২০১১-এ সপ্তম, ২০১২-এ তৃতীয়, এবং ২০১৩-এ ষষ্ঠ স্থান দখল করে। অন্যদিকে, হিতাগি সেনজোগাহারা শ্রেষ্ঠ নারী চরিত্রের মধ্যে ২০০৯-এ সপ্তম, ২০১০-এ চতুর্থ, ২০১১-এ অষ্টম এবং ২০১২-এ সপ্তম স্থান অধিকার করে।\nদ্বিতীয় বাৎসরিক DEG জাপান অ্যাওয়ার্ডস/ব্লু-রে প্রাইজসে এই অ্যানিমে অভিযোজনটি ব্যবহারকারীদের বিশেষ পুরস্কার লাভ করে। সেপ্টেম্বর ২০১২ পর্যন্ত বাকেমোনোগাতারি আর নিসেমোনোগাতারি-এর ১০ লক্ষেরও অধিক ডিভিডি আর বিডি বিক্রি হয়েছে। ২০১৫ সাল পর্যন্ত ২৭টি খন্ড নিয়ে, সিরিজটি ২০ লক্ষেরও অধিক ডিভিডি আর বিডি বিক্রি করেছে।\n২০১৭ সালে অনুষ্ঠিত  টোকিও অ্যানিমে অ্যাওয়ার্ড উৎসবে বাকেমোনোগাতারিকে ২০০৯ সালের শ্রেষ্ঠ অ্যানিমে বলে নির্বাচিত করা হয়।\nসিবিআর বলেছে, এই সিরিজটি হলো \"২০১০-এ মুক্তি পাওয়া একটি অন্যতম মজাদার ও অপূর্ব সিরিজ\" এবং এটিকে সম্মানিত করা হয়েছে \"অন্যান্য ভ্যাম্পায়ার সিরিজগুলি থেকে\" আলাদা হয়ে ছাপিয়ে যাওয়ার জন্যে। সিবিআর আরো বলেছে যে এই সিরিজের চরিত্র, গান, সংলাপ ও অ্যানিমেশন আজকের সময়েও বেশ জনপ্রিয়তা অর্জন করেছে, কিন্তু অন্যদিকে বাচ্ছাদের প্রতি কোয়োমির আচরন, সুরুগা কানবারুর লেসবিয়ান চিন্তাধারা, মহিলাদের পুরুষের দ্বারা পরিত্রাণ চাওয়া, এটির হারেম অ্যানিমে হওয়া, এবং ফ্যান সার্ভিসকে এখন ভালো চোখে দেখা হয় না।।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n কোদানশা বক্সের বাকেমোনোগাতারি (জাপানি ভাষায়)\nমোনোগাতারি সিরিজ অ্যানিমে অফিসিয়াল ওয়েবসাইট (জাপানি ভাষায়)\nঅ্যানিপ্লেক্স ইউএসএ-এর মোনোগাতারি সিরিজ দ্বিতীয় মৌসুম\nবাকেমোনোগাতারি পোর্টেবল অফিসিয়াল ওয়েবসাইট (জাপানি ভাষায়)\nঅ্যানিমে নিউজ নেটওয়ার্ক বিশ্বকোষে বাকেমোনোগাতারি (লাইট নভেল)"}