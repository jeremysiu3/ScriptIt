{"pageid": 1018664, "title": "খুলনা নিউজপ্রিন্ট মিল", "url": "https://bn.wikipedia.org/wiki?curid=1018664", "content": "খুলনা নিউজপ্রিন্ট মিলস লিমিটেড বাংলাদেশ সরকারের মালিকানাধীন একটি নিউজপ্রিন্ট সংস্থা এবং কারখানা ছিল। এটি বাংলাদেশের বৃহত্তম নিউজপ্রিন্ট কারখানা ছিল।\n\n\n== ইতিহাস ==\nখুলনা নিউজপ্রিন্ট মিলস লিমিটেড ১৯৫৯ সালে খুলনার খালিশপুর শিল্পাঞ্চলে প্রতিষ্ঠিত হয়। কারখানাটি ৮৭ একর জায়গায় জুড়ে ছিল যেখানে শ্রমিক ও অফিসারের জন্য আবাসন, বিদ্যালয়, মাদ্রাসা এবং একটি মসজিদ ছিল। খুলনা নিউজপ্রিন্ট বাংলাদেশের বৃহত্তম কাগজ কল কর্ণফুলী পেপার মিলের তুলনায় সস্তা মূল্যে কাগজপত্র সরবরাহ করত। এটি রফতানি ক্রেডিট বীমা কর্পোরেশন (যা পরে ১৯৬৯ সালে রফতানি উন্নয়ন কানাডায় পরিণত হয়) কর্তৃক কলম্বো পরিকল্পনার অধীনে অর্থায়ন পেয়েছিল। কারখানার সরঞ্জাম কানাডিয়ীয় জেনারেল ইলেক্ট্রনিক সরবরাহ করত।  এই কাগজ কল হতে বছরে ৫০ হাজার মেট্রিক টন কাগজ উৎপাদিত হতো।\n২০০২ সালের ৩০ নভেম্বর খুলনা নিউজপ্রিন্ট মিলস লিমিটেড কারখানাটি বন্ধ করে দেওয়া হয়। চুল্লি তেলের দাম বাড়ার কারণে এটি বন্ধ হয়ে যায়। ২০০২ থেকে ২০১২ সাল পর্যন্ত বাংলাদেশ সরকার কারখানার রক্ষণাবেক্ষণ ও বেতন প্রদানের জন্য ১০০ কোটি টাকা ব্যয় করেছিল। ২০০৫ সালে, কারখানাটির ১৩ একর বাংলাদেশ ক্ষুদ্র ও কুটির শিল্প কর্পোরেশনকে ইজারা দেওয়া হয়।\n২০১৫ সালে, বাংলাদেশ সরকার খুলনা নিউজপ্রিন্ট মিলস লিমিটেডের জায়গায় একটি পাওয়ার প্লান্ট এবং একটি নতুন কাগজ কল তৈরির পরিকল্পনা ঘোষণা করে। নর্থ ওয়েস্ট পাওয়ার জেনারেশন কোম্পানি লিমিটেডকে ৭৫০-৮০০ মেগাওয়াট উৎপাদন করার জন্য বিদ্যুৎ কেন্দ্র নির্মাণের কাজ দেওয়া হয়।\n\n\n== বাংলাদেশের স্বাধীনতা সংগ্রামে ভূমিকা ==\n১৯৭১ সালে বাংলাদেশের স্বাধীনতা সংগ্রামের পূর্বে  অসহযোগ আন্দোলনের অংশ হিসেবে ১লা মার্চ থেকে খুলনা নিউজপ্রিন্ট মিল তাদের কাগজ তৎকালীন পশ্চিম পাকিস্তানে পাঠানো বন্ধ করে দেয়। ফলে নিউজপ্রিন্টের অভাবে ডন পত্রিকা সহ সেখানকার বিভিন্ন সংবাদপত্রের কলেবর ব্যাপক হ্রাস পায়।\n\n\n== তথ্যসূত্র =="}