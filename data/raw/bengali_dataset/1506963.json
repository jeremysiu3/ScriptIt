{"pageid": 1506963, "title": "সিস্টিন চ্যাপেল", "url": "https://bn.wikipedia.org/wiki?curid=1506963", "content": "সিস্টিন চ্যাপেল (লাতিন: Sacellum Sixtinum ; ইতালীয়: Cappella Sistina [kapˈpɛlla siˈstiːna] ) হল অ্যাপোস্টলিক প্যালেসের একটি চ্যাপেল বা খ্রিস্টিয় উপসনালয়। এটি ভ্যাটিকান সিটিতে অবস্থিত এবং পোপের সরকারি বাসভবন। পূর্বে এটি ক্যাপেলা ম্যাগনা ('মহান চ্যাপেল') নামে পরিচিত ছিল। পোপ সিক্সটাস IV  ১৪৭৬ থেকে ১৪৮১ সালের মধ্যে চ্যাপেলটি তৈরি করেছিলেন। সেই সময় থেকে, এটি পোপের ধর্মীয় এবং অন্যান্য  কাজের স্থান হিসাবে কাজ করছে। আজ, এটি পোপ কনক্লেভের স্থান, যে প্রক্রিয়াটির মাধ্যমে একটি নতুন পোপ নির্বাচন করা হয়। চ্যাপেলটি প্রধানত এর অভ্যন্তরে সজ্জার জন্য তৈরিকৃত ফ্রেস্কোর কারণে বিখ্যাত। বিশেষ করে সিস্টিন চ্যাপেলের সিলিং, আদমের সৃষ্টি এবং দ্য লাস্ট জাজমেন্ট , যেগুলো মাইকেলেঞ্জেলোর আঁকা।\nসিক্সটাস IV-এর শাসনামলে, রেনেসাঁর চিত্রশিল্পীদের একটি দল, যাতে ছিল সান্দ্রো বত্তিচেল্লি, পিয়েত্রো পেরুগিনো, পিন্টুরিচিও, ডোমেনিকো ঘিরল্যান্ডাইও এবং কোসিমো রোসেলি সহ আরো অনেকে, বাইবেল থেকে মুসার জীবন এবং খ্রিস্টের জীবনকে চিত্রিত করে ফ্রেস্কোগুলির একটি সিরিজ তৈরি করেছিলেন। এই কাজগুলি ১৪৮২ সালে সম্পন্ন হয়েছিল, এবং ১৫ আগস্ট ১৪৮৩-তে সিক্সটাস IV সিস্টিন চ্যাপেলে এসাম্পশন অফ মেরি উৎসবের জন্য প্রথম গণ উদযাপন করেছিল। সে সময় চ্যাপেলটি পবিত্র করা হয়েছিল এবং কুমারী মেরিকে উৎসর্গ করা হয়েছিল। \n১৫০৮ থেকে ১৫১২ সালের মধ্যে, পোপ জুলিয়াস II- এর পৃষ্ঠপোষকতায়, মাইকেলেঞ্জেলো চ্যাপেলের ছাদটি এঁকেছিলেন, এটি এমন একটি প্রকল্প যা পাশ্চাত্য শিল্পের গতিপথ পরিবর্তন করেছিল এবং মানব সভ্যতার অন্যতম প্রধান শৈল্পিক কৃতিত্ব হিসাবে বিবেচিত হয়।   একটি ভিন্ন রাজনৈতিক পরিবেশে তিনি ফিরে আসেন এবং ১৫৩৫ থেকে ১৫৪১ সালের মধ্যে, পোপস ক্লিমেন্ট সপ্তম এবং পল III এর সময়ে দ্য লাস্ট জাজমেন্ট এঁকেছিলেন।  পাঁচ শতাব্দী ধরে মাইকেলেঞ্জেলোর চিত্রকর্মের খ্যাতি চ্যাপেলে প্রচুর দর্শকদের আকৃষ্ট করেছে।\n\n\n== তথ্যসূত্র =="}