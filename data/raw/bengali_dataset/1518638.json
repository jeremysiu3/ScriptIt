{"pageid": 1518638, "title": "কাজল কুমারী", "url": "https://bn.wikipedia.org/wiki?curid=1518638", "content": "কাজল কুমারী (জন্ম ১৯৯৯) একজন ভারতীয় মহিলা ক্যারাম খেলোয়াড় যিনি আন্তর্জাতিকভাবে ভারতের প্রতিনিধিত্ব করেন। তিনি ইন্ডিয়ান অয়েলের একজন আধিকারিক হিসেবেও কাজ করেন। ২০১৮ সালের ক্যারাম বিশ্বকাপের সময়, তিনি সম্মিলিত সুইস লিগের ফাইনালে শ্রীলঙ্কার বর্তমান সুইস লিগ চ্যাম্পিয়ন চামিল কুরেকে হারিয়ে সামগ্রিকভাবে সম্মিলিত সুইস লিগ শিরোপা জয় করেছিলেন। এই জয়ের মাধ্যমে তিনি প্রথম মহিলা হিসেবে ইতিহাস তৈরি করেছিলেন।\n\n\n== কর্মজীবন ==\nতিনি ২০০৫ সালে ক্যারাম খেলা শুরু করেন এবং রাজ্য স্তরের ক্যারাম চ্যাম্পিয়নশিপেও অংশগ্রহণ করেন। কাজল কুমারী পরবর্তীতে রাজ্য স্তরের প্রতিযোগিতায় অন্যতম সেরা ক্যারাম খেলোয়াড় হিসেবে আবির্ভূত হন এবং ক্যারাম বিশ্ব চ্যাম্পিয়নশিপ ও ক্যারাম বিশ্বকাপ টুর্নামেন্টে ভারতের প্রতিনিধিত্ব করেন।\n২০১৪ সালের ক্যারাম বিশ্বকাপের ফাইনালে শ্রীলঙ্কাকে হারিয়ে শিরোপা জয়ী ভারতীয় মহিলা ক্যারাম দলের অংশ ছিলেন কাজল। তিনি ২০১৪ সালের বিশ্বকাপে মহিলাদের একক বিভাগে ব্রোঞ্জ পদক জিতেছিলেন, এই বিভাগে তাঁর সহ-ভারতীয় খেলোয়াড় রশ্মি কুমারী স্বর্ণপদক জিতেছিলেন। ২০১৫ সালের আইসিএফ কাপের ফাইনালে তিনি তাঁর সহ ভারতীয় খেলোয়াড় তুবা সেহারকে হারিয়ে চ্যাম্পিয়ন হন। ২০১৬ সালের ক্যারাম বিশ্ব চ্যাম্পিয়নশিপের মহিলা দলের ফাইনালে শ্রীলঙ্কাকে হারিয়ে জয়ী হয় ভারতীয় দল। এই দলের অন্যতম গুরুত্বপূর্ণ সদস্য ছিলেন কাজল কুমারী। এছাড়া তিনি এস অপূর্বাকে সঙ্গে নিয়ে মহিলা দ্বৈত বিভাগে স্বর্ণ পদক জয় করেন।\n২০১৮ সালের ক্যারাম বিশ্বকাপে ভারতের রক্ষণ সামলাবার কাজে তিনি গুরুত্বপূর্ণ ভূমিকা পালন করেছিলেন, সেখানে ভারত ফাইনালে শ্রীলঙ্কাকে ৩-০ ফলাফলে হারিয়েছিল।\n\n\n== তথ্যসূত্র =="}