{"pageid": 1411972, "title": "অল অব আস স্ট্রেঞ্জার্স", "url": "https://bn.wikipedia.org/wiki?curid=1411972", "content": "অল অব আস স্ট্রেঞ্জার্স অ্যান্ড্রু হেইগ রচিত ও পরিচালিত ২০২৩ সালের ব্রিটিশ প্রণয়ধর্মী কাল্পনিক চলচ্চিত্র। এটি তাইচি ইয়ামাদার ১৯৮৭ সালের জাপানি উপন্যাস ইজিনতাচি তো নো নাতসু অবলম্বনে নির্মিত। এটি নোবুহিকো ওবায়াশি পরিচালিত ১৯৮৮ সালের জাপানি চলচ্চিত্র ইজিনতাচি তো নো নাতসু এর পর এই উপন্যাসের দ্বিতীয় চলচ্চিত্রায়ন। চলচ্চিত্রটিতে শ্রেষ্ঠাংশে অভিনয় করেছেন অ্যান্ড্রু স্কট, পল মেসকল, জেমি বেল ও ক্লেয়ার ফয়।\n২০২৩ সালের ৩১শে আগস্ট ৫০তম টেলুরাইড চলচ্চিত্র উৎসবে চলচ্চিত্রটির উদ্বোধনী প্রদর্শনী হয় এবং সার্চলাইট পিকচার্স এটি ২০২৪ সালের ২৬শে জানুয়ারি যুক্তরাজ্যে মুক্তি দেওয়ার তারিখ নির্ধারণ করে। চলচ্চিত্রটি সমালোচকদের কাছ থেকে ইতিবাচক প্রতিক্রিয়া লাভ করে এবং ন্যাশনাল বোর্ড অব রিভিউর ২০২৩ সালের সেরা ১০ চলচ্চিত্রের তালিকায় স্থান পায়। ৮১তম গোল্ডেন গ্লোব পুরস্কারে অ্যান্ড্রু স্কট তার অভিনয়ের জন্য নাট্যধর্মী চলচ্চিত্রে শ্রেষ্ঠ অভিনেতা বিভাগে মনোনয়ন লাভ করেন।\n\n\n== অভিনয়শিল্পীদল ==\nঅ্যান্ড্রু স্কট - অ্যাডাম\nকার্টার জন গ্রাউট - কিশোর অ্যাডাম\nপল মেসকল - হ্যারি\nজেমি বেল - অ্যাডামের বাবা\nক্লেয়ার ফয় - অ্যাডামের মা\nঅ্যামি ট্রিড্রিয়া - ওয়েট্রেস\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অল অব আস স্ট্রেঞ্জার্স   (ইংরেজি)\nরটেন টম্যাটোসে অল অব আস স্ট্রেঞ্জার্স (ইংরেজি)\nমেটাক্রিটিকে অল অব আস স্ট্রেঞ্জার্স  (ইংরেজি)"}