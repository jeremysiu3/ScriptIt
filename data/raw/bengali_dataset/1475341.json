{"pageid": 1475341, "title": "অপ্রকাশিত (চলচ্চিত্র)", "url": "https://bn.wikipedia.org/wiki?curid=1475341", "content": "অপ্রকাশিত ২০২৪ সালের একটি বাংলা ভাষার ভারতীয় রহস্য-রোমাঞ্চ চলচ্চিত্র। পরিচালনার পাশাপাশি চিত্রনাট্য, গল্প, সংলাপ ও সঙ্গীতের কথা লিখেছেন সোহম আচার্য্য। স্বর্ণালী এন্টারটেইনমেন্টের ব্যানারে প্রযোজনা করেছেন স্বর্ণালী আচার্য। প্রধান চরিত্রে অভিনয় করেছেন জয় সেনগুপ্ত, আরিয়ান ভৌমিক ও দেবলীনা দত্ত। যা ৬ সেপ্টেম্বর প্রেক্ষাগৃহে মুক্তি পায়।\nএটি পরিচালকের পরিচালিত প্রথম চলচ্চিত্র। আশিস হালদারের চিত্রগ্রহণে সম্পাদনা করেছেন অভিষেক মন্ডল।\n\n\n== পটভূমি ==\nঅমিত দত্ত একজন খ্যাতিমান লেখক এবং কলামিস্ট, যিনি তাঁর জটিল ও আকর্ষণীয় লেখার মাধ্যমে আন্তর্জাতিক পর্যায়ে পুরস্কৃত হয়েছেন। গত ২৫ বছরের সাহিত্যজীবনে তিনি অসংখ্য উপন্যাস রচনা করেছেন যা তাঁকে পাঠক মহলে বিশেষভাবে সমাদৃত করেছে। কিন্তু হঠাৎ করেই তাঁর বিরুদ্ধে ওঠে গুরুতর অভিযোগ। বলা হয়, অমিতের দুই দশকের খ্যাতির আড়ালে লুকিয়ে আছে অন্যের লেখা চুরি করার মতো জঘন্য অপরাধ। অভিযোগটি উঠে আসে তাঁর প্রাক্তন স্ত্রী এবং কিছু সাংবাদিকের মাধ্যমে, যা অমিতের জীবনকে গভীর সঙ্কটে ফেলে দেয়।\nএই পরিস্থিতিতে, এক নবীন সাংবাদিকের পরামর্শে অমিত তাঁর আত্মজীবনী রচনা করতে শুরু করেন। জীবনের প্রতিটি অধ্যায়, বিশেষ করে তাঁর পুরস্কার ও খ্যাতির কাহিনী, তিনি ব্যক্ত করেন ওই সাংবাদিককে। কিন্তু আত্মজীবনী প্রকাশিত হলে অমিত হতভম্ব হয়ে যান। তিনি দেখতে পান, তাঁর জীবনী সম্পূর্ণ বিকৃত করা হয়েছে, এবং তাঁকে সমাজের সামনে একজন খলনায়ক হিসেবে উপস্থাপন করা হয়েছে।\nএদিকে, একটি শিশুহত্যার অভিযোগে অমিত দত্তের বিরুদ্ধে মামলা দায়ের হয়। শেষ পর্যন্ত আদালত তাঁকে যাবজ্জীবন কারাদণ্ড প্রদান করে। এই চলচ্চিত্রে ধীরে ধীরে উন্মোচিত হয় অমিত দত্তের জীবন, তাঁর সাফল্য, ষড়যন্ত্র এবং এক নির্মম পরিণতির কাহিনী। গল্পটি ন্যায়বিচারের প্রশ্ন, সাংবাদিকতার নৈতিকতা এবং মানবজীবনের অন্ধকার দিকগুলোর উপর আলোকপাত করে।\n\n\n== অভিনয়শিল্পী ==\nজয় সেনগুপ্ত - অমিত দত্ত \nদেবলীনা দত্ত\nলামা হালদার\nআরিয়ান ভৌমিক - জয়\nবুদ্ধদেব ভট্টাচার্য\nপ্রীতিশ হালদার\nচিত্রালী দাস\nরানা বসু ঠাকুর\nদুলাল সরকার\nবেবী\nঅরিজিৎ ব্যানার্জী\n\n\n== সঙ্গীত ==\nচলচ্চিত্রে একটি গান রয়েছে, যেটি লিখেছেন ও সুর করেছেন পরিচালক সোহম আচার্য। গানটিতে কণ্ঠ দিয়েছেন অভিষেক নারু।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অপ্রকাশিত   (ইংরেজি)"}