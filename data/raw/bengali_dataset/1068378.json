{"pageid": 1068378, "title": "ব্যবসায়ী", "url": "https://bn.wikipedia.org/wiki?curid=1068378", "content": "একজন ব্যবসায়ী পুরুষ বা ব্যবসায়ী মহিলা বা  ব্যবসায়ী ব্যক্তি হল এমন ব্যক্তি যে ব্যবসায়িক খাতে জড়িত থেকে বিশেষত মানবসম্পদ, নগদ তহবিল, মেধা এবং শারীরিক শক্তি কাজে লাগিয়ে বাণিজ্যিক বা শিল্পখাতে উৎপাদন, নগদ প্রবাহ বা বিক্রয় সৃষ্টির মাধ্যমে আয়/উপার্জন করে এবং অর্থনৈতিক উন্নয়নে সহায়তা করে। \n\"ব্যবসায়ী\" শব্দটি বলতে একজন প্রতিষ্ঠাতা, মালিক বা একটি বাণিজ্যিক উদ্যোগের সংখ্যাগরিষ্ঠ শেয়ারহোল্ডারদের বোঝানো হয়।  শব্দটি দ্বারা মাঝে মাঝে কোন কর্পোরেশন, এন্টারপ্রাইজ, ফার্ম অথবা কোন সংস্থার একজন দেবদূত বিনিয়োগকারী বা অনানুষ্ঠানিক বিনিয়োগকারীকেও বোঝানো হয়ে থাকে।\n\n\n== ইতিহাস ==\n\n\n=== প্রাগৈতিহাসিক সময়কাল: বিনিময় ===\nযেহেতু একজন \"ব্যবসায়ী\" বলতে শিল্প বা বাণিজ্যের যে কাউকে বোঝানো হয়, সেহেতু যখন থেকে শিল্প এবং বাণিজ্য বিদ্যমান রয়েছে তখন থেকে ব্যবসায় এবং ব্যবসায়ীদের অস্তিত্ব বিদ্যমান আছে। \"কমার্স\" বা ''বাণিজ্য'' বলতে ''বিনিময়'' বোঝানো হয়ে থাকে এবং লিপিবদ্ধ ইতিহাসের প্রথম থেকেই বাণিজ্যের অস্তিত্ব রয়েছে। ইতিহাসের প্রথম ব্যবসায়ী ছিলেন বণিকশ্রেণী বা বিনিময়কারীরা।\n\n\n=== মধ্যযুগীয় সময়: বণিক শ্রেণীর উত্থান ===\nমধ্যযুগীয় ইতালিতে বণিকশ্রেণি আবির্ভূত হয়েছিল (উদাহরণস্বরূপ, ভারতীয় সমাজে প্রচলিত বণিক জাতি (বৈশ্য)। ১৩০০ এবং ১৫০০-এর মাঝামাঝি আধুনিক হিসাববিজ্ঞান, বিল অব এক্সচেঞ্জ এবং সীমিত দায়বদ্ধতার উদ্ভাবন হয়েছিল এবং এভাবে বিশ্বে \"প্রথম সত্যকার ব্যাংকার\" উদ্ভব হয়ছে, যারা অবশ্যই ব্যবসায়ীশ্রেণী।  \nএকই সময়ে, ইউরোপ \"ধনী বণিকদের উত্থান\" হয়েছিলো।  ইউরোপে এসব \"বণিক শ্রেণীর উত্থান\" হয়েছিলো মধ্যস্থতাকারী \"বুর্জোয়া'' হিসেবে। \n\n\n=== রেনেসাঁ বা আলোকিত যুগ: পুঁজিবাদীর উত্থান ===\nষোড়শ শতাব্দীতে ইউরোপ প্রভাবশালী বৈশ্বিক বাণিজ্যিক শক্তি হয়ে ওঠে এবং ইউরোপীয়রা ব্যবসায়ের জন্য নতুন সরঞ্জাম তৈরি করার সাথে সাথে নতুন ধরনের \"ব্যবসায়ী শ্রেণী\" গড়ে উঠতে থাকে। এই সময়কালে ইউরোপ কাগজের অর্থ, চেক এবং যৌথ মূলধন ব্যবসা গড়ে তোলে এবং এগুলোর ব্যবহার শুরু করে।  অ্যাকুয়ারিয়াল সায়েন্স এবং অবলিখন বিকাশের ফলে বীমা ব্যবসায় তৈরি হয়েছিল।  এইসকল নতুন ব্যবসায়ী সরঞ্জা একটি নতুন ধরনের ব্যবসায়ী গড়ে তোলে যাদের পুঁজিবাদী শ্রেণী বলা হয়।। এই সমস্ত বিনিয়োগকারীরা ব্যবসায়ে মালিক হিসেবে বিনিয়োগ করত, কিন্তু তারা পণ্য বণিক ছিলেন না। এই পুঁজিবাদীরাই শিল্প বিপ্লবের প্রধান শক্তি ছিল।\nঅক্সফোর্ড ইংরেজি অভিধান, \"বিজনেস-মেন\" শব্দটি ১৭৯৮ সালে এবং \"বিজনেস-ম্যান\" শব্দটি ১৮০৩ সালের দিকে প্রথম ব্যবহার করে। ''বিজনেসমেন'' বা \"ব্যবসায়ী\" বানানটির উত্থান হয়েছিল ১৮৬০ সালের দিকে। \n\n\n=== আধুনিক সময়কাল: শিল্পপতি শ্রেণীর উত্থান ===\nশিল্পপতিদের অধীনে কাজ করা নতুন ধরনের কর্পোরেট কার্যনির্বাহী হলেন ম্যানেজার বা ব্যবস্থাপক। ব্যবস্থাপনা পেশার অন্যতম প্রতিষ্ঠাতা হলেন রবার্ট ওয়েন (১৭৭১-১৮৫৮)। তিনি স্কটল্যান্ডের একজন শিল্পপতিও ছিলেন। তিনি \"পণ্য উৎপাদনশীলতার এবং অনুপ্রেরণার সমস্যা\" নিয়ে অধ্যয়ন করেছিলেন এবং তারপরে ফ্রেডরিক উইন্সলো টেইলর (১৮৫৬-১৯১৫) ছিলেন প্রথম ব্যক্তি যিনি অনুপ্রেরণার মাধ্যমে কাজ করা এবং কাজের মাধ্যমে কর্মীদের প্রশিক্ষিত করা বিষয়ে অধ্যয়ন করেছিলেন।  প্রথম বিশ্বযুদ্ধের পরে ব্যবস্থাপনা বিষয়টি জনপ্রিয় হতে থাকে, উদাহরণসরূপ, হার্বার্ট হুভার এবং হার্ভার্ড বিজনেস স্কুল, যারা ব্যবসায় প্রশাসনে (ব্যবস্থাপনা) ডিগ্রি প্রদান করতে শুরু করা উল্লেখ করা যায়। \n\n\n== আরও দেখুন ==\n\nশিল্পপতি\nউদ্যোক্তা\nবিনিয়োগকারী\n\n\n== তথ্যসূত্র =="}