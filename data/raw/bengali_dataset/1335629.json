{"pageid": 1335629, "title": "যক নৃত্য", "url": "https://bn.wikipedia.org/wiki?curid=1335629", "content": "যক নৃত্য বা ইয়াক ছাম বা তিব্বতি ইয়াক নৃত্য একটি এশিয়ান লোকনৃত্য। ভারতের অরুণাচল প্রদেশ, সিকিম, কেন্দ্রশাসিত অঞ্চল লাদাখ এবং আসামের কাছে হিমালয়ের দক্ষিণ প্রান্তের অধিবাসীদের মধ্যে এই যক নৃত্যের প্রচলন দেখতে পাওয়া যায়।\nনৃত্য পরিবেশনার সময় এক নৃত্যশিল্পী ইয়াকের ছদ্মবেশ ধারণ করে এবং আরেকজন নৃত্যশিল্পী তার পিঠে বসে থাকে। মুখোশধারী নর্তক সেই বিশেষ পরিবারের সদস্যদের (থিওপা গালি) প্রতিনিধিত্ব করে, যারা প্রচলিত কিংবদন্তি অনুসারে শত শত বছর আগে একটি জাদুকরী পাখির সাহায্যে ইয়াক আবিষ্কার করেছিল বলে বিশ্বাস করা হয়। পাহাড়ী লোকেদের জীবনযাত্রায় ইয়াক একটি গুরুত্বপূর্ণ গৃহপালিত প্রানী ও তাদের জীবন ও জীবিকার অন্যতম প্রধান উৎস হিসাবে বিবেচিত।ইয়াক চাম নৃত্য গবাদি পশুর দেবতার উপাসনা করা হয়। নৃত্যশিল্পীরা এই লোকনৃত্য পরিবেশনের মাধ্যমে তাদের জীবনে ইয়াকদের গুরুত্বপূর্ণ ভূমিকা স্বীকার করে ও তাকে সম্মান জানায়। তারা প্রাণিসম্পদের দেবতার আশীর্বাদ পাওয়ার জন্য ইয়াক ছাম নৃত্য পরিবেশনার মাধ্যমে তার উপাসনা করে ও তাকে কৃতজ্ঞতা জানায়।\nসাধারণত তিব্বতি নববর্ষ হিসাবে পরিচিত লোসার উতসবে ইয়াক ছাম পরিবেশিত হয়। এই লোকনৃত্য লোসার উৎসবের ঐতিহ্যময় প্রতীকস্বরূপ।\n২০১৭ সালে ভারতের ৬৮ তম প্রজাতন্ত্র দিবসের অনুষ্ঠানে দিল্লির রাজপথের রাজকীয় শোভাযাত্রায় বিভিন্ন রাজ্যের ট্যাব্লয়েড প্রদর্শনীতে, অরুণাচল প্রদেশের প্রতীকস্বরূপ ইয়াক ছাম লোকনৃত্য পেশ করা হয় এবং এর জন্য ২২ টি রাজ্যের ট্যাব্লয়েড -এর মধ্যে অরুণাচল প্রদেশের ট্যাব্লয়েড প্রথম পুরস্কার প্রাপ্ত হয়।\nঅরুণাচল প্রদেশের মহাযান বৌদ্ধ বৌদ্ধ ধর্মাবলম্বী সম্প্রদায়ের অন্যতম বিখ্যাত সাংস্কৃতিক প্রতীক এই ইয়াক ছাম। \n\n\n== তথ্যসূত্র =="}