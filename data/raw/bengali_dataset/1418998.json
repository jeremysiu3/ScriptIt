{"pageid": 1418998, "title": "২০২৪–২০২৬ আইসিসি পুরুষ ক্রিকেট বিশ্বকাপ লিগ ২", "url": "https://bn.wikipedia.org/wiki?curid=1418998", "content": "২০২৪–২০২৬ আন্তর্জাতিক ক্রিকেট কাউন্সিল পুরুষ ক্রিকেট বিশ্বকাপ লিগ ২ একটি ক্রিকেট টুর্নামেন্ট যেটি পুরুষ ক্রিকেট বিশ্বকাপ লিগ ২ প্রতিযোগিতার দ্বিতীয় আসর ও ২০২৭ পুরুষ ক্রিকেট বিশ্বকাপের বাছাই প্রক্রিয়ার একটি ধাপ হিসেবে বর্তমানে অনুষ্ঠিত হচ্ছে। প্রতিযোগিতায় অংশগ্রহণ করছে আটটি দল, এবং প্রতিযোগিতা শেষে সেরা চারটি দল ২০২৭ ক্রিকেট বিশ্বকাপের বাছাইপর্ব টুর্নামেন্টে উত্তীর্ণ হবে। প্রতিযোগিতার পূর্ববর্তী আসরে বিজয়ী হয়েছিল স্কটল্যান্ড।\n\n\n== যোগ্যতা অর্জন ==\n২০২৩ ক্রিকেট বিশ্বকাপের বাছাই প্রক্রিয়ায় লিগ ২ প্রতিযোগিতার বিজয়ী দলের সামনে সুপার লিগ প্রতিযোগিতায় উত্তীর্ণ হওয়ার সুযোগ ছিল, কিন্তু সুপার লিগ প্রতিযোগিতাটি প্রথম আসরের পর বাতিল ঘোষিত হলে পূর্বের লিগ ২ বিজয়ী স্কটল্যান্ড ও সুপার লিগের প্রথম আসরের সর্বশেষ দল নেদারল্যান্ডস লিগ ২-এর এ আসরের দলতালিকায় অন্তর্ভুক্ত হয়। বিজয়ী স্কটল্যান্ডের পর পূর্বের লিগ ২ আসরের সেরা চারটি দল ও ২০২৩ আইসিসি পুরুষ ক্রিকেট বিশ্বকাপ বাছাইপর্ব প্লেঅফ টুর্নামেন্ট থেকে দুটি দলও লিগ ২-এর এ আসরে খেলার যোগ্যতা অর্জন করে।\nবাছাইপর্ব প্লেঅফ টুর্নামেন্ট থেকে কানাডা এ প্রতিযোগিতায় উত্তীর্ণ হয় ও পূর্ববর্তী আসরে অংশগ্রহণকারী পাপুয়া নিউ গিনির অবনমন ঘটে।\n\n\n== সূচি ==\n২০২৪ সালের ফেব্রুয়ারি মাসে আন্তর্জাতিক ক্রিকেট কাউন্সিল প্রতিযোগিতার প্রতিটি পর্বের প্রাথমিক সূচি নিশ্চিত করে। প্রতিযোগিতায় অংশগ্রহণকারী প্রতিটি দল নয়টি ত্রিদেশীয় সিরিজের অংশ হিসেবে মোট ৩৬টি একদিনের আন্তর্জাতিক (ওডিআই) ম্যাচ খেলছে।\n\n\n== পয়েন্ট তালিকা ==\n\n\n== আরও দেখুন ==\n২০২৭ ক্রিকেট বিশ্বকাপ\n২০২৩ আইসিসি ক্রিকেট বিশ্বকাপ চ্যালেঞ্জ প্লে-অফ\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}