{"pageid": 1507596, "title": "জ্যাক হোয়াইট (সঙ্গীতশিল্পী)", "url": "https://bn.wikipedia.org/wiki?curid=1507596", "content": "জন অ্যান্থনি হোয়াইট (জন্ম: জন অ্যান্থনি গিলিস; ৯ জুলাই, ১৯৭৫) একজন মার্কিন সংগীতশিল্পী, গায়ক, গীতিকার এবং প্রযোজক যিনি রক ব্যান্ড হোয়াইট স্ট্রাইপসের প্রধান গায়ক এবং গিটারবাদক হিসেবে আন্তর্জাতিক খ্যাতি অর্জন করেছেন। হোয়াইট স্ট্রাইপস ভেঙে যাওয়ার পর তিনি তার একক কর্মজীবন, অন্যান্য সহযোগিতা এবং ব্যবসায়িক উদ্যোগের মাধ্যমে সাফল্যের সন্ধান পেয়েছেন।\n\n\n== প্রারম্ভিক জীবন ==\nজন অ্যান্টনি গিলিস মিশিগানের ডেট্রয়েটে জন্মগ্রহণ করেন ৯ জুলাই, ১৯৭৫ সালে। তার মা, টেরিসা (জন্ম নাম: ব্যান্ডিক; জন্ম ১৯৩০) এবং বাবা গর্মান এম. গিলিসের দশ সন্তানের মধ্যে সর্বকনিষ্ঠ তিনি। তার মায়ের পরিবার ছিল পোলিশ, অন্যদিকে, তার বাবা ছিলেন স্কটিশ-কানাডীয়। তিনি একজন ক্যাথলিক হিসেবে বেড়ে ওঠেন, এবং তার বাবা-মা দুজনেই যথাক্রমে কার্ডিনালের অফিসে বিল্ডিং রক্ষণাবেক্ষণ সুপারিনটেন্যান্স এবং সেক্রেটারি হিসেবে ডেট্রয়েটের আর্চডিওসিসের জন্য কাজ করতেন। গিলিস একজন বেদীবালক হিসেবে যোগ দেন, যা তাকে ১৯৮৭ সালের দ্য রোজারি মার্ডারস চলচ্চিত্রে একটি অপ্রত্যাশিত ভূমিকায় অবতীর্ণ করে, যা মূলত দক্ষিণ-পশ্চিম ডেট্রয়েটের মোস্ট হোলি রিডিমার প্যারিশে চিত্রায়িত হয়েছিল। তিনি ডেট্রয়েটের ক্যাস টেকনিক্যাল হাই স্কুলে পড়াশোনা করেন।\n\n\n== তথ্যসূত্র =="}