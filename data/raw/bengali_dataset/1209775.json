{"pageid": 1209775, "title": "তেলেসুর", "url": "https://bn.wikipedia.org/wiki?curid=1209775", "content": "তেলেসুর হল একটি লাতিন আমেরিকান টেরিস্ট্রিয়াল এবং স্যাটেলাইট সংবাদ টেলিভিশন নেটওয়ার্ক যার সদর দফতর কারাকাস, ভেনেজুয়েলায় অবস্থিত। নেটওয়ার্কটি ভেনেজুয়েলা, বলিভিয়া, কিউবা এবং নিকারাগুয়া সরকার দ্বারা পরিচালিত। এটি ২০০৫ সালে প্রতিষ্ঠিত হয়।\n\n\n== ইতিহাস ==\nতেলেসুরের প্রতিষ্ঠাতা ছিলেন আরাম আহারোনিয়ান, তিনি পেশায় একজন সাংবাদিক ছিলেন। তিনি কথিতভাবে ডানপন্থীদের চাপের কারণে উরুগুয়ে ছেড়েছিলেন।  ২০১৩ সালে আহারোনিয়ান প্রতিষ্ঠানটির পরিচালক পদ থেকে পদত্যাগ করেন। \nদ্য বোস্টন গ্লোবের মতে, ভেনেজুয়েলা সরকার তেলেসুরকে ৭০% তহবিল প্রদান করে,অন্যান্য বামপন্থী সরকারগুলিও নেটওয়ার্কটিকে সমর্থন করে। তেলেসুরকে \"সিএনএন-এর লাতিন সমাজতন্ত্র বিরোধী প্রচার হিসেবে উল্লেখ করা হয়।  তেলেসুর ২৪ জুলাই ২০০৫-এ চার ঘন্টার সীমিত সময়সূচীতে সম্প্রচার শুরু করে। নেটওয়ার্কটি ৩১ অক্টোবর ২০০৫ এ ২৪ ঘন্টা সম্প্রচার শুরু করে।\n\n\n=== পৃষ্ঠপোষক দেশ ===\nবিভিন্ন লাতিন আমেরিকান দেশের সরকার এ নেটওয়ার্কটিতে অর্থায়ন করে থাকে। এর প্রাথমিক পৃষ্ঠপোষক ভেনেজুয়েলা সরকার; কিউবা, নিকারাগুয়া এবং বলিভিয়াও পৃষ্ঠপোষকতা করে। আর্জেন্টিনা এটির দ্বিতীয় প্রধান পৃষ্ঠপোষক ছিল। ২০১৬ সালে তারা 'বহুত্ববাদের' অভাবের কারণে এটিতে অর্থায়ন বন্ধ করার সিদ্ধান্ত নেয়।\n৩ মার্চ ২০০৫ সালে ভেনেজুয়েলার রাষ্ট্রপতি হুগো শ্যাভেজ তৎকালীন উরুগুয়ের রাষ্ট্রপতি তাবারে ভাজকুয়েজের সাথে উভয় দেশের যোগাযোগ একীকরণের বিষয়ে বেশ কয়েকটি চুক্তি স্বাক্ষর করেন, যার মধ্যে একটি হল যৌথভাবে তেলেসুর নির্মাণ এবং অর্থায়ন। চুক্তিগুলি স্বাক্ষর করার মাত্র এক বছরেরও কম সময় পরে, সেগুলি সম্পন্ন করা হয়নি, যদিও রাষ্ট্রপতি ভাজকুয়েজের দল উরুগুয়ের আইনসভা শাখায় সংখ্যাগরিষ্ঠ ছিল। পরবর্তীতে উরুগুয়ে নিশ্চিত করে যে এটি সে দেশের সংসদের অনুমোদন ব্যতীত তেলেসুরে অর্থায়ন করবে না। \n\n\n== বিতর্ক ==\n২০০৫ সালে, তেলেসুর প্রতিষ্ঠিত হওয়ার পর, এটিকে লাতিন আমেরিকার বৈচিত্র্য প্রদর্শনকারী নেটওয়ার্ক হিসাবে বর্ণনা করা হয়েছিল।  তেলেসুর \"এর উচ্চ উৎপাদন মূল্য এবং লাতিন আমেরিকান মানুষের জন্য লাতিন আমেরিকা সম্পর্কে নিবিড় প্রতিবেদনের জন্য প্রশংসাও জিতেছে\"।  তবে অনেকের মতে, তেলেসুর ছিল ভেনেজুয়েলার রাষ্ট্রপতি উগো চাভেস এবং তার বলিভারিয়ান বিপ্লবের একটি প্রচারের হাতিয়ার। সমালোচকরা নেটওয়ার্কটিকে ভেনেজুয়েলার শাসনের মুখপত্র হিসাবে বর্ণনা করেন।  নেটওয়ার্কটির বামপন্থী মতামত রয়েছে যা এর পৃষ্ঠপোষক দেশ বলিভিয়া, কিউবা, নিকারাগুয়া, উরুগুয়ে এবং ভেনিজুয়েলার প্রতিনিধিত্ব করে। \n\n\n=== রাজনৈতিক পক্ষপাতিত্ব ===\nসমালোচকরা যুক্তি দিয়েছেন যে তেলেসুর হুগো শ্যাভেজ এবং নিকোলাস মাদুরোর সরকারের একটি প্রচার নেটওয়ার্ক হিসাবে কাজ করে এবং এমন সংবাদ প্রদর্শন করে যা কিছু সরকারের জন্য সুবিধাজনক ও কিছু সরকারের জন্য বিপদজনক।  লা পাটিলা সংবাদ সংস্থা বলেছে যে তেলেসুর \"প্রতিবেদনের মাধ্যমে দৃঢ়তার সাথে নির্দেশ করেছে যে ভেনেজুয়েলায় কোন মানবিক জরুরী, অভাব বা সাধারণ সংকট নেই\" এবং \"একটি উন্নত জীবনের সন্ধানে লক্ষ লক্ষ ভেনেজুয়েলানের দেশত্যাগের খবরকে প্রত্যাখ্যান করেছে\"। \nআর্জেন্টিনার ওয়েবসাইট ইনফোবের মতে, ২০১৭ সালের ডিসেম্বরে আর্জেন্টিনায় একটি বিশাল বিক্ষোভের সময় মধ্য-ডানপন্থি আর্জেন্টিনার প্রেসিডেন্ট মাউরিসিও ম্যাক্রি (যিনি আগে ভেনিজুয়েলায় মানবাধিকার লঙ্ঘনের নিন্দা করেছিলেন) দ্বারা প্রস্তাবিত নীতির বিরুদ্ধে সংবাদ প্রচার করেছিল\"  যদিও ভেনিজুয়েলায় একই বছরে রাষ্ট্রপতি নিকোলাস মাদুরোর অর্থনৈতিক নীতির বিরুদ্ধে বিক্ষোভ হয়েছিল, যেখানে ১০০ জনের মৃত্যু, হাজার হাজার মানুষ নির্বিচারে আটক এবং আহত হয়েছিল। সেসব ক্ষেত্রে, তেলেসুর ভেনিজুয়েলার ন্যাশনাল গার্ড এবং বলিভারিয়ান ন্যাশনাল পুলিশের প্রশংসা করে, বিক্ষোভকারীদেরকে মার্কিন যুক্তরাষ্ট্রের সাথে সম্পর্কিত বলে অভিযুক্ত করে এবং মাদুরোর সরকারকে শান্তির প্রবর্তক হিসেবে উল্লেখ করে।\" \nঅক্টোবর ২০১৮ সালে, তেলেসুরের অ্যাঙ্কর ড্যানিয়েলা ভিলম্যান নেটওয়ার্ক থেকে পদত্যাগ করেন। তিনি এক বিবৃতিতে বলেন, \"তেলেসুরে নিযুক্ত কর্মীদের প্রতি 'এমন আচরণ করা হয় যেন তারা একটি রাজনৈতিক দলে কাজ করছে' এবং কর্মীদের বিদেশি নেটওয়ার্কগুলোর তুলনায় কম বেতন দেওয়া হয়। \n\n\n=== কৌশলগত চিত্র ===\n২০১৯ সালে ভেনিজুয়েলায় মানবিক সহায়তা পাঠানোর সময়, তেলেসুর বিক্ষোভকারীদের ছবি ছড়িয়ে দিয়েছিল যে বিক্ষোভকারীরা মানবিক সহায়তাগুলো পেট্রোলে ঢেলে দিচ্ছে এবং তা পুড়িয়ে দিচ্ছে।  একটি তদন্তে প্রমাণ করা হয় যে,একটি জ্বলন্ত ট্রাকে পেট্রোল ঢালা হচ্ছিল ও তেলেসুরের করা অভিযোগ মিথ্যা ছিল। \n\n\n=== মানবাধিকার ===\nহিউম্যান রাইটস ওয়াচ আমেরিকার পরিচালক জোসে মিগুয়েল ভিভানকো তেলেসুর প্রতিষ্ঠার বিরোধিতা করেছিলেন।  ২০০৫ সালে, ভিভানকো বলেছিলেন, \"এই কোম্পানির শেয়ারহোল্ডাররা কিউবার মতো একটি সরকারের অন্তর্গত যেখানে তাদের স্বাধীন মতামতের জন্য মুক্ত বাক এবং ন্যূনতম সহনশীলতার কোন মৌলিক ধারণা নেই।\" হিউম্যান রাইটস ওয়াচ ২০০৮ সালে ভেনেজুয়েলা সরকারের সমালোচনা করেছিল যে তারা দেশে তেলেসুর এবং অন্যান্য সরকারী মিডিয়ার উপস্থিতি জোরদার করার জন্য অন্যান্য বেসরকারি গণমাধ্যমের স্বাধীনতার উপর হস্তক্ষেপ করে। \n\n\n== তথ্যসূত্র =="}