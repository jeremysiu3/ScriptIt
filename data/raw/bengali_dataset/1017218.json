{"pageid": 1017218, "title": "ইরফান ফাজিল", "url": "https://bn.wikipedia.org/wiki?curid=1017218", "content": "মোহাম্মদ ইরফান ফাজিল (উর্দু: عرفان فاضل‎‎; জন্ম: ২ নভেম্বর, ১৯৮১) পাঞ্জাব প্রদেশের লাহোর এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ২০০০-এর দশকের সূচনালগ্নে অত্যন্ত সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে হাবিব ব্যাংক লিমিটেড, লাহোর ও পাকিস্তান ন্যাশনাল শিপিং কর্পোরেশন দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন ইরফান ফাজিল।\n\n\n== খেলোয়াড়ী জীবন ==\n১৯৯৭-৯৮ মৌসুম থেকে ২০১৩ সাল পর্যন্ত ইরফান ফাজিলের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে একটিমাত্র টেস্ট ও একটিমাত্র একদিনের আন্তর্জাতিকে অংশগ্রহণ করেছেন ইরফান ফাজিল। ১২ মার্চ, ২০০০ তারিখে করাচীতে সফরকারী শ্রীলঙ্কা দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এরপর আর তাকে কোন টেস্টে অংশগ্রহণ করতে দেখা যায়নি। এছাড়াও, ১৬ এপ্রিল, ২০০০ তারিখে সেন্ট জর্জেসে স্বাগতিক ওয়েস্ট ইন্ডিজ দলের বিপক্ষে একটিমাত্র একদিনের আন্তর্জাতিকে অভিষেক ঘটে তার।\n\n\n== তথ্যসূত্র ==\n\n\n== আরও দেখুন ==\nরাহাত আলী\nমোহাম্মদ হাফিজ\nএক টেস্টের বিস্ময়কারী\nপাকিস্তানি টেস্ট ক্রিকেটারদের তালিকা\n২০০১-০২ এশিয়ান টেস্ট চ্যাম্পিয়নশীপ\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে ইরফান ফাজিল  (ইংরেজি)\nক্রিকেটআর্কাইভে ইরফান ফাজিল   (সদস্যতা প্রয়োজনীয়) (ইংরেজি)"}