{"pageid": 1020706, "title": "হোলি আর্টিজান বেকারি", "url": "https://bn.wikipedia.org/wiki?curid=1020706", "content": "হলি আর্টিজান বেকারি (Holey Artisan Bakery) হলো বাংলাদেশের রাজধানী ঢাকা কেন্দ্রিক একটি বেকারি প্রতিষ্ঠান ও রেস্তোরাঁ। দ্য নিউ ইয়র্ক টাইমস একে “ঢাকার অন্যতম জনপ্রিয় রেস্তোরাঁ” হিসেবে আখ্যায়িত করে। এটি ইজুমি নামক অপর একটি রেস্তোরাঁর সহযোগী প্রতিষ্ঠান।\n\n\n== ইতিহাস ==\nরেস্তোরাঁটি প্রতিষ্ঠার সময়ে মূলত ঢাকার কূটনৈতিক পাড়ার নিকটে, গুলশান-২ এর ৭৯ নম্বর সড়কে অবস্থিত ছিল। রেস্তোরাঁর প্রধান গ্রাহকেরা ছিলেন মূলত স্থানীয় ও ঢাকার বসবাসরত বিদেশি ব্যক্তিবর্গ।\n২০১৬ খ্রিষ্টাব্দের ১ জুলাই তারিখে জঙ্গিরা রেস্তোরাঁয় আক্রমণ চালায়। সেই হামলায় ১৮ জন বিদেশি নাগরিক প্রাণ হারান। হামলার পর সেখানকার রেস্তোরাঁটি বন্ধ করে দেওয়া হয় এবং গুলশানের “র‍্যাংস আর্কেড” নামক ভবনে রেস্তোরাঁটি স্থানান্তর করা হয়। ২০১৭ খ্রিষ্টাব্দের ১০ জানুয়ারি নতুন স্থানটিকে কর্তৃপক্ষ “নিরাপদ” বলে ঘোষণা দেয়। ২০১৯ খ্রিষ্টাব্দে গুলশানেই রেস্তোরাঁটির আরেকটি শাখা খোলা হয়, যেটি বর্তমানে “ওরো” (ORO) নামে পরিচিত।\n২০১৬ খ্রিষ্টাব্দে আক্রমণের শিকার ভবনটিকে বেকারি কর্তৃপক্ষ নিজেদের জন্য আবাসিক ভবনে রূপান্তরিত করার পরিকল্পনা করেন।\n২০১৬ খ্রিষ্টাব্দের সেপ্টেম্বর মাসে রেস্তোরাঁ পুনরায় চালুর কয়েকদিন পর, হলি আর্টিজান থাইল্যান্ডের ব্যাংককে তাদের প্রথম বৈদেশিক শাখা চালু করে। বর্তমানে ব্যাংককে বেকারির তিনটি শাখা সচল রয়েছে।\n\n\n== তথ্যসূত্র =="}