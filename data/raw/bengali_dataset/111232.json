{"pageid": 111232, "title": "উরুগুয়ে জাতীয় ফুটবল দল", "url": "https://bn.wikipedia.org/wiki?curid=111232", "content": "উরুগুয়ে জাতীয় ফুটবল দল (স্পেনীয়: Selección de fútbol de Uruguay) হচ্ছে আন্তর্জাতিক ফুটবলে উরুগুয়ের প্রতিনিধিত্বকারী পুরুষদের জাতীয় দল, যার সকল কার্যক্রম উরুগুয়ের ফুটবলের সর্বোচ্চ নিয়ন্ত্রক সংস্থা উরুগুয়েয়ীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯২৩ সাল হতে ফুটবলের সর্বোচ্চ সংস্থা ফিফার এবং ১৯১৬ সাল হতে তাদের আঞ্চলিক সংস্থা কনমেবলের সদস্য হিসেবে রয়েছে। ১৯০১ সালের ১৬ই মে তারিখে, উরুগুয়ে প্রথমবারের মতো আন্তর্জাতিক খেলায় অংশগ্রহণ করেছে; উরুগুয়ের মোন্তেবিদেওতে অনুষ্ঠিত উক্ত ম্যাচে উরুগুয়ে আর্জেন্টিনার কাছে ৩–২ গোলের ব্যবধানে পরাজিত হয়েছে।\n৬০,০০০ ধারণক্ষমতাবিশিষ্ট সেন্সেনারিও স্টেডিয়ামে লা সেলেস্তে নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় উরুগুয়ের রাজধানী মোন্তেবিদেওতে অবস্থিত। বর্তমানে এই দলের ম্যানেজারের দায়িত্ব পালন করছেন অস্কার তাভারেজ এবং অধিনায়কের দায়িত্ব পালন করছেন কাইয়ারির রক্ষণভাগের খেলোয়াড় দিয়েগো গোদিন।\nউরুগুয়ে ফিফা বিশ্বকাপের ইতিহাসের অন্যতম সফল দল, যারা এপর্যন্ত ২ বার (১৯৩০ এবং ১৯৫০) বিশ্বকাপ জয়লাভ করেছে। এছাড়া কোপা আমেরিকায় উরুগুয়ে সফলতম দল, যেখানে তারা ১৫টি (১৯১৬, ১৯১৭, ১৯২০, ১৯২৩, ১৯২৪, ১৯২৬, ১৯৩৫, ১৯৪২, ১৯৫৬, ১৯৫৯, ১৯৬৭, ১৯৮৩, ১৯৮৭, ১৯৯৫ এবং ২০১১) শিরোপা জয়লাভ করেছে।\nদিয়েগো গোদিন, মাক্সি পেরেইরা, এদিনসন কাভানি, লুইস সুয়ারেস এবং দিয়েগো ফরলানের মতো খেলোয়াড়গণ উরুগুয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১২ সালের জুন মাসে প্রকাশিত র‌্যাঙ্কিংয়ে উরুগুয়ে তাদের ইতিহাসে সর্বোচ্চ অবস্থান (২য়) অর্জন করে এবং ১৯৯৮ সালের ডিসেম্বর মাসে প্রকাশিত র‌্যাঙ্কিংয়ে তারা ৭৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে উরুগুয়ের সর্বোচ্চ অবস্থান হচ্ছে ১ম (যা তারা সর্বপ্রথম ১৯২০ সালে অর্জন করেছিল) এবং সর্বনিম্ন অবস্থান হচ্ছে ৪৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n=== শিরোপা ===\nফিফা বিশ্বকাপ:\nচ্যাম্পিয়ন (২): ১৯৩০, ১৯৫০\nচতুর্থ স্থান: ১৯৫৪, ১৯৭০, ২০১০\nদক্ষিণ আমেরিকান চ্যাম্পিয়নশিপ / কোপা আমেরিকা:\nচ্যাম্পিয়ন (১৫): ১৯১৬, ১৯১৭, ১৯২০, ১৯২৩, ১৯২৪, ১৯২৬, ১৯৩৫, ১৯৪২, ১৯৫৬, ১৯৫৯ (ইকুয়েডর), ১৯৬৭, ১৯৮৩, ১৯৮৭, ১৯৯৫, ২০১১ (রেকর্ড)\nরানার-আপ: ১৯১৯, ১৯২৭, ১৯৩৯, ১৯৪১, ১৯৮৯, ১৯৯৯\nতৃতীয় স্থান: ১৯২১, ১৯২২, ১৯২৯, ১৯৩৭, ১৯৪৭, ১৯৫৩, ১৯৫৭, ১৯৭৫, ২০০৪\nচতুর্থ স্থান: ১৯৪৫, ১৯৪৬, ১৯৫৫, ২০০১, ২০০৭\nফিফা কনফেডারেশন্স কাপ:\nচতুর্থ স্থান: ১৯৯৭, ২০১৩\nআরতেমিও ফ্রাংকি শিরোপা:\nরানার-আপ: ১৯৮৫\nগ্রীষ্মকালীন অলিম্পিকে ফুটবল:\nস্বর্ণ পদক (২): ১৯২৪, ১৯২৮\nপ্যান আমেরিকান গেমস\nস্বর্ণ পদক (১): ১৯৮৩\nচতুর্থ স্থান: ১৯৬৩\nমুন্দিয়ালিতো\nস্বর্ণ পদক (১): ১৯৮১\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ উরুগুয়ে জাতীয় ফুটবল দল  ওয়েব্যাক মেশিনে আর্কাইভকৃত ১১ ডিসেম্বর ২০১৮ তারিখে (ইংরেজি)"}