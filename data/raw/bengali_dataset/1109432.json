{"pageid": 1109432, "title": "রাজলক্ষী কমপ্লেক্স", "url": "https://bn.wikipedia.org/wiki?curid=1109432", "content": "রাজলক্ষী কমপ্লেক্স ঢাকার  উত্তরা উপশহরে অবস্থিত একটি বিপণিবিতান। এটি উত্তরার সর্বপ্রথম এবং প্রাচীনতম বিপণিবিতান। এই বিপণিবিতান বুধবার পুরো দিন এবং বৃহস্পতিবার অর্ধেক দিন বন্ধ থাকে।\n\n\n== অবস্থান ==\nরাজলক্ষী কমপ্লেক্স ঢাকার উপশহর উত্তরার ৩ নম্বর সেক্টরে ঢাকা-ময়মনসিংহ মহাসড়কের পশ্চিম পাশে অবস্থিত।\n\n\n== ইতিহাস ==\nরাজ্জাক উত্তরায় এই বিপণিবিতান ভবনটি প্রতিষ্ঠা করেন। এটি নির্মাণ করে রূপায়ন নামে একটি কোম্পানির মালিক আবদুল লতিফ ও মুখলেসুর রহমান নামক দুইজন ঠিকাদার। রাজলক্ষী কমপ্লেক্সের নির্মাণ কাজ ১৯৮৬ সালের মার্চ মাসে শুরু হয়। নির্মাণ কাজের শুরুতে উত্তরা ছিল জনবসতিহীন এলাকা। ১৯৯২ সালে এর নির্মাণকাজ সম্পন্ন হয়। প্রথমে কমপ্লেক্সটির তিন তলা পর্যন্ত নির্মাণ করা হয়। এরপর সোনালী ব্যাংক থেকে ঋণ নিয়ে ছয় তলার কাজ শেষ করা হয়।রাজ্জাক এই ভবনে একটি প্রেক্ষাগৃহ নির্মাণ করতে চেয়েছিলেন কিন্তু রাজউক অনুমতি দেয়নি। ভবনে বিসিকের একটি অডিটোরিয়াম ছিল। পরবর্তীতে রাজ্জাকের পরিবারও প্রেক্ষাগৃহ নির্মাণের জন্য সেটি নেওয়ার চেষ্টা করে।  নিকটে একটি স্কুল থাকায় অনুমতি দেওয়া হয়নি।\n\n\n== বৈশিষ্ট্য ==\nরাজলক্ষী কমপ্লেক্সের আয়তন ১২,৯৬০ বর্গফুট। এটি ছয়তলা ভবন। ভবনটি নিচে দোকান এবং উপরে নানাবিধ কার্যালয় স্থাপনের উপযোগী করে তৈরি করা হয়েছে।\n\n\n== ২০১৮-এর অগ্নিকাণ্ড ==\n২২ নভেম্বর তারিখে রাজলক্ষী কমপ্লেক্সের পঞ্চম তলার একটি দোকানে আগুন লাগে। ফায়ার সার্ভিসের চারটি ইউনিট প্রায় এক ঘণ্টার চেষ্টায় আগুন নিয়ন্ত্রণে আনে। দ্রুত ব্যবস্থা নেওয়ার ফলে আশেপাশের দোকানগুলোর কোনো ক্ষতি হয়নি।\n\n\n== পাদটীকা ==\n\n\n== তথ্যসূত্র =="}