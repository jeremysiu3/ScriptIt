{"pageid": 1372553, "title": "রায়ো ভায়েকানো", "url": "https://bn.wikipedia.org/wiki?curid=1372553", "content": "রায়ো ভায়েকানো দে মাদ্রিদ এসএডি (স্পেনীয়: Rayo Vallecano; সাধারণত রায়ো ভায়েকানো এবং সংক্ষেপে রায়ো নামে পরিচিত) হচ্ছে মাদ্রিদ ভিত্তিক একটি স্পেনীয় পেশাদার ফুটবল ক্লাব। এই ক্লাবটি বর্তমানে স্পেনের শীর্ষ স্তরের ফুটবল লিগ লা লিগায় প্রতিযোগিতা করে। এই ক্লাবটি ১৯২৪ সালের ২৯শে মে তারিখে প্রতিষ্ঠিত হয়েছে। ১৪,৭০৮ ধারণক্ষমতাবিশিষ্ট কাম্পো দে ফুতবল দে ভায়েকাসে লস ফ্রানহিরোহোস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন স্পেনীয় সাবেক ফুটবল খেলোয়াড় ফ্রান্সিস্কো হাভিয়ের রোদ্রিগেস ভিলচেস এবং সভাপতির দায়িত্ব পালন করছেন রাউল মার্তিন প্রেসা। বর্তমানে আর্জেন্টিনীয় আক্রমণভাগের খেলোয়াড় অস্কার ত্রেহো এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, রায়ো ভায়েকানো এপর্যন্ত ৫টি শিরোপা জয়লাভ করেছে; যার মধ্যে একটি সেহুন্দা দিভিসিওনের শিরোপা রয়েছে। মিগেল আনহেল সানচেস মুনিয়োস, হেসুস কোতা, আনহেল লুইস আলকাসার, রাউল দে তোমাস এবং সের্হিও পাচোনের মতো খেলোয়াড়গণ রায়ো ভায়েকানোর জার্সি গায়ে মাঠ কাঁপিয়েছেন।\n\n\n== ইতিহাস ==\nক্লাব প্রতিষ্ঠার প্রায় ৫৩ বছর পর, ১৯৭৭–৭৮ মৌসুমে রায়ো ভায়েকানো প্রথমবারের মতো স্পেনের পেশাদার ফুটবলের শীর্ষ স্তর লা লিগায় অংশগ্রহণ করতে সক্ষম হয়েছিল। ১৯৭৭ সালের সালের ৪ঠা সেপ্টেম্বর তারিখে, লা লিগায় ক্লাব ইতিহাসে নিজেদের প্রথম ম্যাচে এক্তোর নুনিয়েসের অধীনে রায়ো ভায়েকানো কাদিসের কাছে ২–১ গোলের ব্যবধানে পরাজিত হয়েছিল। ১৯৭৭–৭৮ লা লিগায় রায়ো ভায়েকানো ১২টি জয় এবং ৯টি ড্রয়ে সর্বমোট ৩৩ পয়েন্ট অর্জন করে পয়েন্ট তালিকায় ১০ম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}