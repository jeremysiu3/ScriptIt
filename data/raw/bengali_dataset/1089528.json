{"pageid": 1089528, "title": "নবযুগ শ্রেষ্ঠ", "url": "https://bn.wikipedia.org/wiki?curid=1089528", "content": "নবযুগ শ্রেষ্ঠ (নেপালি: नवयुग श्रेष्ठ, ইংরেজি: Nawayug Shrestha; জন্ম: ৮ জুন ১৯৯০) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব পোখরা থান্ডার্স এবং নেপাল জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৫–১৬ মৌসুমে, নেপালি ক্লাব নেপাল সেনাবাহিনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নেপাল সেনাবাহিনীর হয়ে চার মৌসুম অতিবাহিত করার পর ২০১৯–২০ ভুটানি ক্লাব পারোয় যোগদান করেছেন। পারোয় মাত্র এক মৌসুম অতিবাহিত করার পর পুনরায় নেপালি ক্লাব নেপাল সেনাবাহিনীর সাথে চুক্তি স্বাক্ষর করেছেন। ২০২১–২২ মৌসুমে, তিনি নেপাল সেনাবাহিনী হতে নেপালি ক্লাব পোখরা থান্ডার্সে যোগদান করেছেন। মাঝে তিনি এক মৌসুমের জন্য ত্রিভুবন সেনাবাহিনীর হয়ে ধারে খেলেছেন।\nনবযুগ ২০১৫ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ৪০ ম্যাচে ৭টি গোল করেছেন।\n\n\n== প্রারম্ভিক জীবন ==\nনবযুগ শ্রেষ্ঠ ১৯৯০ সালের ৮ই জুন তারিখে নেপালের ইলামে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৫ সালের ৩১শে আগস্ট তারিখে, ২৫ বছর, ২ মাস ও ২৩ দিন বয়সে, ডান পায়ে ফুটবল খেলায় পারদর্শী নবযুগ ভারতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে নেপালের হয়ে অভিষেক করেছেন। উক্ত ম্যাচের ৫৫তম মিনিটে মধ্যমাঠের খেলোয়াড় জগজিত শ্রেষ্ঠের বদলি খেলোয়াড় হিসেবে তিনি মাঠে প্রবেশ করেছিলেন;  ম্যাচটি নেপাল ০–০ গোলে ড্র করেছিল। নেপালের হয়ে অভিষেকের বছরে নবযুগ সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ৪ মাস ও ১৯ দিন পর, নেপালের জার্সি গায়ে প্রথম গোলটি করেছেন; ২০১৬ সালের ১৯শে জানুয়ারি তারিখে, মালদ্বীপের বিরুদ্ধে ম্যাচের ৫২তম মিনিটে  নেপালের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন; একই ম্যাচে আন্তর্জাতিক ফুটবলে তিনি তার প্রথম হ্যাট্রিকটি করেছেন। তিনি উক্ত ম্যাচে নেপালের হয়ে ১ম, ৩য় এবং ৪র্থ গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে নবযুগ শ্রেষ্ঠ  (ইংরেজি)  \nট্রান্সফারমার্কেটে নবযুগ শ্রেষ্ঠ (ইংরেজি) \nওয়ার্ল্ডফুটবল.নেটে নবযুগ শ্রেষ্ঠ (ইংরেজি) \nইএসপিএন এফসিতে নবযুগ শ্রেষ্ঠ (ইংরেজি) \nন্যাশনাল-ফুটবল-টিমস.কমে নবযুগ শ্রেষ্ঠ (ইংরেজি)"}