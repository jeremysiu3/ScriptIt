{"pageid": 1514063, "title": "সাবর্ণা আনন্দ", "url": "https://bn.wikipedia.org/wiki?curid=1514063", "content": "সাবর্ণা আনন্দ (১৯৮৭) – ১১ নভেম্বর ২০১৬) ছিলেন একজন ভারতীয় টেলিভিশন এবং চলচ্চিত্র অভিনেত্রী, যিনি তামিল এবং মালয়ালম চলচ্চিত্র এবং টেলিভিশনে অভিনয় করেছিলেন। তিনি তামিল ছবি পূজাই (২০১৪) -তে চিত্রার ভূমিকায় অভিনয় করে খ্যাতি অর্জন করেন এবং হরিচন্দনম (২০১০) এর মাধ্যমে টেলিভিশন অভিনয়ে আত্মপ্রকাশ করেন। তিনি সোন্দা বন্ধম (২০১২), থেণ্ড্রাল (২০১২), পুথু কবিতাই (২০১৩), পাসামালার (২০১৩ - ২০১৬), মায়ামোহিনী (২০১৪ - ২০১৫) এর মতো অনুষ্ঠানে তাঁর উপস্থিতির জন্য পরিচিত হয়ে উঠেছিলেন।\n২০১৬ সালের ১৩ই নভেম্বর তারিখে, সকাল ৭টা থেকে ৯টার মধ্যে মাদুরবায়লে সাবর্ণার অ্যাপার্টমেন্টে তাঁকে মৃত অবস্থায় পাওয়া যায়। অ্যাপার্টমেন্ট থেকে দুর্গন্ধ বের হওয়ার পর সাবর্ণার প্রতিবেশী পুলিশে খবর দেয়। পুলিশ সাবর্ণার বাড়িতে প্রবেশ করে তাঁকে মৃত অবস্থায় দেখতে পায় এবং ময়নাতদন্তের পর জানা যায় যে, তাঁর মৃত্যু হয়েছে ২০১৬ সালের ১১ই নভেম্বর, অর্থাৎ আবিষ্কারের দুই দিন আগে। ময়নাতদন্তের ফলাফল থেকেও জানা যায় যে সাবর্ণা কব্জি কেটে আত্মহত্যা করেছেন।\n\n\n== কর্মজীবন ==\nসাবর্ণা আনন্দ ১৯৮৭ সালে চেন্নাইতে জন্মগ্রহণ করেন। কলেজের দিনগুলিতে, সাবর্ণা মালয়ালম ধারাবাহিক হরিচন্দনম- এ একটি চরিত্রের জন্য অডিশন দেওয়ার চেষ্টা করেছিলেন। পরে তাঁকে নেওয়া হয়েছিল এবং ২০১০ সালে এশিয়ানেটে প্রচারিত ধারাবাহিকটিতে হানি চরিত্রে তিনি অভিনয় করেছিলেন। ২০১৪ সালে, সাবর্ণা চলচ্চিত্রে আত্মপ্রকাশ করেন, তাঁর সহ অভিনেতা ছিলেন বিশাল ও শ্রুতি হাসান এবং ছবির নাম ছিলপূজাই। পরে তাঁকে আরও কিছু ধারাবাহিকে দেখা যায় যেমন, সোন্দা বন্ধম (২০১২), থেণ্ড্রাল (২০১২), পুথু কবিতাই (২০১৩), পাসামালার (২০১৩ - ২০১৬), মায়ামোহিনী (২০১৪ - ২০১৫)।\n\n\n== চলচ্চিত্র তালিকা ==\n\n\n=== চলচ্চিত্রে উপস্থিতি ===\n\n\n== তথ্যসূত্র =="}