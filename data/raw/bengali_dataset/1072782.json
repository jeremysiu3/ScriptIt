{"pageid": 1072782, "title": "ফেডারেল রিজার্ভ", "url": "https://bn.wikipedia.org/wiki?curid=1072782", "content": "ফেডারেল রিজার্ভ সিস্টেম (ইংরেজি: Federal Reserve System) (সাধারণত ফেডারেল রিজার্ভ বা সংক্ষেপে দ্যা ফেড নামে পরিচিত) হচ্ছে মার্কিন যুক্তরাষ্ট্রের কেন্দ্রীয় ব্যাংকিং ব্যবস্থা। এটি 'ফেডারেল রিজার্ভ আইন' দ্বারা ১৯১৩ সালের ২৩ ডিসেম্বর প্রতিষ্ঠা করা হয়। বছরের পর বছর ধরে বিভিন্ন অর্থনীতিক ঘটনা যেমন-১৯৩০-এর দশকে মহামন্দা এবং ২০০০ এর দশকের সময় মহামন্দা ইত্যাদির ফলে ফেডারেল রিজার্ভ সিস্টেমের ভূমিকা ও দায়িত্বের পরিধির প্রসার ঘটেছে।\nমার্কিন কংগ্রেস ফেডারাল রিজার্ভ আইনে মুদ্রানীতি সম্পর্কে তিনটি মূল লক্ষ্য নির্ধারণ করে দিয়েছেঃ সর্বাধিক কর্মসংস্থান, স্থিতিশীল মূল্যস্তর এবং দীর্ঘমেয়াদী সুদের হারকে সংযত করা। প্রথম দুটি উদ্দেশ্য কখনও কখনও ফেডারেল রিজার্ভের দ্বৈত ম্যান্ডেট হিসাবে উল্লেখ করা হয়। ফেডের দায়িত্বসমূহ বছরের পর বছর ধরে প্রসারিত হয়েছে এবং বর্তমানে এটি ব্যাংকসমুহ তদারকি ও নিয়ন্ত্রণ, আর্থিক ব্যবস্থার স্থিতিশীলতা বজায় রাখা এবং আমানতকারী প্রতিষ্ঠান, মার্কিন যুক্তরাষ্ট্র এবং বিদেশী সরকারী প্রতিষ্ঠানে আর্থিক পরিষেবা সরবরাহ করে।\nফেডারাল রিজার্ভ সিস্টেম বেশ কয়েকটি স্তর নিয়ে গঠিত। এটি রাষ্ট্রীয়ভাবে নিয়োগপ্রাপ্ত বোর্ড অব গভর্নরস বা ফেডারেল রিজার্ভ বোর্ড (এফআরবি) দ্বারা পরিচালিত হয়। দেশের প্রধান শহরগুলিতে অবস্থিত বারোটি আঞ্চলিক ফেডারেল রিজার্ভ ব্যাংক ব্যক্তিগত মালিকানাধীন বাণিজ্যিক ব্যাংকসমুহকে নিয়ন্ত্রণ ও তদারকি করে।\nজাতীয়ভাবে চার্টার্ড বাণিজ্যিক ব্যাংকগুলকে ফেডে স্টক জমা রাখতে হয় এবং ব্যাংকগুলি তাদের অঞ্চলের ফেডারেল রিজার্ভ ব্যাংকের বোর্ডের কিছু সদস্য নির্বাচন করতে পারে। ফেডারেল মুক্ত বাজার কমিটি (এফওএমসি) মুদ্রানীতি নির্ধারণ করে। এই কমিটি গভর্নর বোর্ডের সাতজন সদস্য এবং বারোটি আঞ্চলিক ফেডারেল রিজার্ভ ব্যাংকের প্রেসিডেন্ট নিয়ে গঠিত। এছাড়াও, ফেডারেল রিজার্ভে বিভিন্ন উপদেষ্টা কাউন্সিল রয়েছে। এভাবেই, ফেডারাল রিজার্ভ সিস্টেমে সরকারি এবং বেসরকারি উভয় সত্তা বিদ্যমান রয়েছে। ফেডারেল সরকার বোর্ডের সাত জন গভর্নরের বেতন নির্ধারণ করে দেয়।\n\n\n== ইতিহাস ==\nব্যাংক অব উত্তর আমেরিকা মার্কিন যুক্তরাষ্ট্রের প্রথম ব্যাংক যেটি ১৭৮১ সালের ২৬ মে কনফেডারেশন কংগ্রেস দ্বারা প্রতিষ্ঠা লাভ করে এবং ১৭৮২ সালের ৭ জানুয়ারি থেকে যুক্তরাষ্ট্রের দে ফাক্তো কেন্দ্রীয় ব্যাংক হিসেবে কার্যক্রম পরিচালনা করেছিলো। \n\n১৭৯১ সালের ২৫ ফেব্রুয়ারি 'আমেরিকার প্রথম ব্যাংক' হিসেবে পরিচিত ব্যাংকটি প্রতিষ্ঠিত হয় এবং কেন্দ্রীয় ব্যাংকিংয়ের দায়িত্বপ্রাপ্ত হয়। ব্যাংকটি আলেকজান্ডার হ্যামিল্টনের অনুরোধে রাষ্ট্রপতি জর্জ ওয়াশিংটন কর্তৃক আইনী স্বাক্ষরিত সনদ দ্বারা গঠিত এবং কংগ্রেস কর্তৃক দায়িত্বপ্রাপ্ত আমেরিকার প্রথম ব্যাংক। টমাস জেফারসন এবং জেমস ম্যাডিসনসহ আরও অনেকের তীব্র বিরোধিতা সত্ত্বেও এটি প্রতিষ্ঠা করা হয়েছিল। সনদটি মেয়াদ ছিল বিশ বছর এবং ১৮১১ সালে রাষ্ট্রপতি ম্যাডিসনের অধীনে সনদটির মেয়াদ শেষ হয়েছিল, কারণ তৎকালীন কংগ্রেস এটি নবায়ন করতে অস্বীকার করেছিল। পরবর্তীতে, ১৮১৬ সালে ম্যাডিসন এটিকে মার্কিন যুক্তরাষ্ট্রের দ্বিতীয় ব্যাংক আকারে পুনরুদ্ধার করেছিলেন এবং এটি ১৮৩৬ সাল পর্যন্ত কেন্দ্রীয় ব্যাংকের দায়িত্ব পালন করেছিলো। ১৮৩৬ সালে ব্যাংকটির সনদ আর নবায়ন করা হয়নি। ফলে, ১৮৩৭ থেকে ১৮৬২ সাল অবধি যুক্তরাষ্ট্রের আনুষ্ঠানিক কোন কেন্দ্রীয় ব্যাংক ছিল না। এই সময়কালকে 'মুক্ত ব্যাংকিং যুগ' হিসেবে অভিহিত করা হয়। ১৮৪৬ থেকে ১৯২১ সাল পর্যন্ত মার্কিন স্বাধীন ট্রেজারি সিস্টেম দ্বারা ব্যাংকিং ব্যবস্থা পরিচালিত হয়েছিল। ১৯১৩ সালের ২৩ ডিসেম্বর 'ফেডারেল রিজার্ভ আইন' দ্বারা ফেডারেল রিজার্ভ সিস্টেম প্রতিষ্ঠা করা হয়। তখন থেকে আজ অবধি ফেডারেল রিজার্ভ সিস্টেম যুক্তরাষ্ট্রের কেন্দ্রীয় ব্যাংক হিসেবে দায়িত্ব পালন করছে। \n\n\n== উদ্দেশ্য ==\nফেডারাল রিজার্ভ সিস্টেম গঠনের প্রাথমিক ঘোষিত উদ্দেশ্য ছিল ব্যাংকিং আতঙ্ক উদ্ঘাতন ও সমাধান করা। ফেডারেল রিজার্ভ আইনে বর্ণিত ফেডারাল রিজার্ভ সিস্টেমের উদ্দেশ্যগুলির মধ্যে রয়েছে-\n\nব্যাংকিং আতঙ্ক উদ্ঘাতন ও সমাধান করা;\nমার্কিন যুক্তরাষ্ট্রের কেন্দ্রীয় ব্যাংক হিসাবে কাজ করা;\nব্যাংকগুলির ব্যক্তিগত স্বার্থ এবং সরকারের কেন্দ্রীয়ী দায়িত্বের মধ্যে ভারসাম্য রক্ষা করা;\nব্যাংকিং প্রতিষ্ঠানের তদারকি ও নিয়ন্ত্রণ করা\nগ্রাহকদের ঋণ অধিকার রক্ষা করা\nমুদ্রানীতির মাধ্যমে জাতির অর্থ সরবরাহ পরিচালনা করা যাতে নিন্মক্ত গোলগুলি অর্জিত হয়ঃ\nসর্বাধিক কর্মসংস্থান\nমুদ্রাস্ফীতি বা অচলাবস্থা রোধসহ স্থিতিশীল দাম এবং\nদীর্ঘমেয়াদী সুদের হারকে সংযত করা\nআর্থিক ব্যবস্থার স্থিতিশীলতা বজায় রাখা এবং আর্থিক বাজারগুলিতে পদ্ধতিগত ঝুঁকি বজায় থাকা;\nআমানতকারী প্রতিষ্ঠান, মার্কিন যুক্তরাষ্ট্র এবং বিদেশী সরকারী প্রতিষ্ঠানে আর্থিক পরিষেবা সরবরাহ করা;\nঅঞ্চলগুলির মধ্যে অর্থের বিনিময় সহজতর করা\nস্থানীয় তারল্য প্রয়োজনের সাড়া দেয়া\nবিশ্বের অর্থনীতিতে মার্কিন অবস্থানকে শক্তিশালী করা;\n\n\n== কাঠামো ==\n\nফেডারাল রিজার্ভ সিস্টেমে সরকারি এবং বেসরকারি উভয় সত্তা বিশিষ্ট একটি ব্যতিক্রমধর্মী গঠন কাঠামো বিদ্যমান রয়েছে। ফেডারাল রিজার্ভ সিস্টেমের চারটি প্রধান উপাদান হ'ল (১) বোর্ড অব গভর্নরস (২) ফেডারেল মুক্ত বাজার কমিটি (৩) বারোটি আঞ্চলিক ফেডারেল রিজার্ভ ব্যাংক এবং (৪) সারাদেশে সদস্য ব্যাংকসমূহ।\n\n\n=== বোর্ড অব গভর্নরস বা ফেডারেল রিজার্ভ বোর্ড ===\nসাত সদস্যের ফেডারেল রিজার্ভ বোর্ড সবচেয়ে প্রভাবশালী ফেডারাল এজেন্সি যেটি জাতীয় ব্যাংকগুলি পরীক্ষা-নিরীক্ষা করে ব্যাংকগুলির ব্যবসায় তদারকি করে। এটি ১২টি জেলার রিজার্ভ ব্যাংকের তদারকি এবং জাতীয় মুদ্রানীতি নির্ধারণের দায়িত্ব পালন করে। এটি সাধারণভাবে মার্কিন ব্যাংকিং ব্যবস্থা তদারকি ও নিয়ন্ত্রণ করে। গভর্নররা মার্কিন যুক্তরাষ্ট্রের রাষ্ট্রপতির দ্বারা নিযুক্ত হন এবং মার্কিন সেনেট দ্বারা নিশ্চিত হয়ে ১৪ বছরের মেয়াদে নিয়োগপ্রাপ্ত হয়। গভর্নর বোর্ডের চেয়ারম্যান ও ভাইস চেয়ারম্যান রাষ্ট্রপতি কর্তৃক বোর্ড অব গভর্নরদের মধ্য থেকে নিযুক্ত হন। তারা উভয়ই চার বছরের মেয়াদে দায়িত্ব পালন করেন এবং তাদের মেয়াদ শেষ না হওয়া অবধি প্রেসিডেন্টের যতবার ইচ্ছা তাদের নির্বাচন করতে পারেন।\n\n\n==== গভর্নর বোর্ডের সদস্যদের তালিকা ====\nগভর্নর বোর্ডের বর্তমান সদস্য নিম্নরূপ:\n\n\n=== ফেডারেল মুক্ত বাজার কমিটি ===\nফেডারেল মুক্ত বাজার কমিটি (এফওএমসি) ১২ জন সদস্য নিয়ে গঠিত, যেখানে বোর্ড অব গভর্নরস থেকে সাতজন এবং আঞ্চলিক ফেডারাল রিজার্ভ ব্যাংকের সভাপতিদের মধ্যে থেকে পাঁচজন সদস্য থাকে। এই কমিটি জাতীয় মুদ্রানীতির মূল হাতিয়ার ওপেন মার্কেট অপারেশন বা মুক্ত বাজার কার্যক্রম নীতি প্রনয়ন এবং কার্যক্রম তদারকি করে। ফেডারেল রিজার্ভ ব্যাংক অব নিউ ইয়র্কের সভাপতি এই কমিটির স্থায়ী সদস্য; অন্যান্য ফেডারেল ব্যাংকের সভাপতিরা দুই এবং তিন বছরের ব্যবধানে সদস্যপদ পায়। সকল আঞ্চলিক রিজার্ভ ব্যাংকের সভাপতি কমিটির অর্থনীতি এবং নীতিগত বিকল্প মূল্যায়নে অবদান রাখে, তবে কেবল পাঁচজন সভাপতি যারা বর্তমান এফওএম কমটির সদস্য তারা নীতিগত সিদ্ধান্তে ভোট দেয়।\n\n\n=== ফেডারাল উপদেষ্টা কাউন্সিল ===\nফেডারাল উপদেষ্টা কাউন্সিল ১২টি রিজার্ভ ব্যাংকের মনোনীত বারো জন প্রতিনিধির সমন্বয়ে গঠিত এবং এটি বোর্ড অব গভর্নরসকে তাদের এখতিয়ারের মধ্যে সমস্ত বিষয়ে পরামর্শ দেয়।\n\n\n=== ফেডারেল রিজার্ভ ব্যাংক ===\n\nফেডারেল রিজার্ভ সিস্টেমের মোট ১২টি আঞ্চলিক রিজার্ভ ব্যাংক রয়েছে যেঁগুলোকে ফেডারেল রিজার্ভ ব্যাংক বলা হয় এবং ব্যাংকগুলি প্রত্যেকটিই তার জেলায় অবস্থিত সদস্য ব্যাংকগুলির কার্যক্রম তদারকি করে থাকে। ফেডারেল রিজার্ভ ব্যাংকগুলি বস্টন, নিউ ইয়র্ক, ফিলাডেলফিয়া, ক্লিভল্যান্ড, রিচমন্ড, আটলান্টা, শিকাগো, সেন্ট লুইস, মিনিয়াপোলিস, ক্যানসাস সিটি, ডালাস এবং সান ফ্রান্সিস্কো শহরে অবস্থিত।\nপ্রতিটি ফেডারেল রিজার্ভ ব্যাংকের পরিচালনা ব্যবস্থা এবং গঠনপ্রণালী নির্দিষ্ট আইন দ্বারা প্রতিষ্ঠিত হয় এবং সদস্য ব্যাংকগুলি ঐ আইন পরিবর্তন করাতে পারে না। তবে, সদস্য ফেডারেল রিজার্ভ ব্যাংকগুলি তাদের পরিচালনা পর্ষদের নয় সদস্যের মধ্যে ছয়জনকে নির্বাচিত করে থাকে।\nপ্রতিটি আঞ্চলিক রিজার্ভ ব্যাংকের একজন সভাপতি থাকে, যিনি ঐ ব্যাংকের প্রধান নির্বাহী কর্মকর্তা। প্রতিটি আঞ্চলিক রিজার্ভ ব্যাংকের সভাপতি তাদের ব্যাংকের পরিচালনা পর্ষদ কর্তৃক মনোনীত হন, তবে তাকে ফেডারেল রিজার্ভ বোর্ডের অনুমোদন পেতে হয়।  সভাপতি পাঁচ বছরের মেয়াদে দায়িত্ব পালন করেন এবং তারা পুনঃর্নিয়োগ পেতে পারে।\nপ্রতিটি আঞ্চলিক রিজার্ভ ব্যাংকের পরিচালনা পর্ষদ নয় জন সদস্য নিয়ে গঠিত। সদস্যদের তিনটি শ্রেণিতে বিভক্ত করা হয়: এ, বি এবং সি। প্রতিটি শ্রেণিতে তিনজন পর্ষদ সদস্য রয়েছে। এ শ্রেণির সদস্য আঞ্চলিক রিজার্ভ ব্যাংকের শেয়ারহোল্ডারদের দ্বারা নির্বাচিত হয় এবং তারা সদস্যরা ব্যাংকগুলির স্বার্থ উপস্থাপনের কাজ করে থাকে। বি শ্রেণির সদস্যরাও আঞ্চলিক রিজার্ভ ব্যাংকের শেয়ারহোল্ডারদের দ্বারা নির্বাচিত হয় তবে তারা সাধারন জনগণের স্বার্থ রক্ষার্থে কাজ করে।  সি শ্রেণির সদস্য বোর্ড অব গভর্নরস দ্বারা নিযুক্ত হন এবং এরাও জনগণের স্বার্থ রক্ষার্থে কাজ করে।\n\n\n=== সদস্য ব্যাংক ===\nযুক্তরাষ্ট্রের বেসরকারী ব্যাংকসমূহ ফেডারেল রিজার্ভ ব্যাংকের সদস্য ব্যাংক হতে পারে এবং সদস্য ব্যাংকগুলি আঞ্চলিক ফেডারাল রিজার্ভ ব্যাংকের স্টকের মালিক হয়। সকল জাতীয় চার্টার্ড ব্যাংক ফেডারেল রিজার্ভ ব্যাংকের যেকোনো একটির স্টক কেনে। বেসরকারী ব্যাংকগুলিকে সদস্যপদ পেতে নির্দিষ্ট মান ও শর্ত পূরণ করতে হয়। একটি সদস্য ব্যাংকের মালিকানাধীন স্টকের পরিমাণ তার সম্মিলিত মূলধন এবং উদ্বৃত্তের ৩ শতাংশের সমান হতে হয়। তবে, ফেডারেল রিজার্ভ ব্যাংকে স্টক অন্য হোল্ডিং বা পাবলিক ট্রেড কোম্পানির  স্টকের মালিকানার মতো নয়। সদস্য ব্যাংকগুলি ঐ স্টক বিক্রি করতে পারে না এবং ফেডারেল রিজার্ভের উপর কোন অধিকার খাটাতে পারে না যেটা অন্য সাধারন পাবলিক ট্রেডিং কোম্পানির স্টকের ক্ষেত্রে পারে। মার্কিন যুক্তরাষ্ট্রের প্রায় ৩৮% ব্যাংক তাদের আঞ্চলিক ফেডারাল রিজার্ভ ব্যাংকের সদস্য।\n\n\n=== জবাবদিহিতা ===\nফেডারাল রিজার্ভ সিস্টেমের অডিট কমিটি দ্বারা নির্বাচিত একজন বহিঃ নিরীক্ষক নিয়মিতভাবে বোর্ড অব গভর্নরস এবং ফেডারেল রিজার্ভ ব্যাংকসমূহের নিরীক্ষণ করেন। মার্কিন সরকারের জবাবদিহি অফিস (জিএও) গভর্নরস বোর্ডের কিছু কার্যক্রম অডিট করে। যদিও, ফেডের মুদ্রানীতি সংক্রান্ত বেশিরভাগ কার্যক্রম এবং সিদ্ধান্তসমূহ যেমন- ডিসকাউন্ট উইন্ডো ঋণ, মুক্ত বাজার পরিচালনা এবং ফেডারেল মুক্ত বাজার কমিটির নির্দেশে যেকোন লেনদেন এই নিরীক্ষাগুলির আওতার বাইরে থাকে।\nফেডারাল রিজার্ভ সিস্টেম দ্বারা বার্ষিক এবং ত্রৈমাসিক আর্থিক বিবরণী প্রস্তুতকরণে ফেডারেল রিজার্ভ বোর্ড দ্বারা নির্দিষ্ট করে দেয়া হিসাব পদ্ধতি অনুসরণ করা হয় যা সাধারণত স্বীকৃত অ্যাকাউন্টিং নীতিমালা (জিএএপি)-এর সাথে মেলে না।\n\n\n== মুদ্রানীতি ==\nফেডারাল রিজার্ভ যুক্তরাষ্ট্রের মুদ্রানীতি প্রণয়ন ও পরিচালনার দায়িত্বে থাকে। যুক্তরাষ্ট্রের মুদ্রানীতি প্রধান লক্ষ্য থাকে স্বল্পমেয়াদী সুদের হারকে প্রভাবিত করা এবং এই লক্ষ্য অর্জনেই ফেড মুদ্রানীতি পরিচালনা করে থাকে। ফেডারাল রিজার্ভ আইনে মুদ্রানীতি সম্পর্কে তিনটি মূল লক্ষ্য নির্ধারণ করে দিয়েছেঃ সর্বাধিক কর্মসংস্থান, স্থিতিশীল মূল্যস্তর এবং দীর্ঘমেয়াদী সুদের হারকে সংযত করা। প্রথম দুটি উদ্দেশ্যকে ফেডারেল রিজার্ভের দ্বৈত ম্যান্ডেট হিসেবেও উল্লেখ করা হয়। মূলত ফেডারেল মুক্ত বাজার কমিটি জাতীয় মুদ্রানীতি পরিচালনা করে এবং মুদ্রানীতির মূল হাতিয়ার ওপেন মার্কেট অপারেশন বা মুক্ত বাজার কার্যক্রম নীতি প্রনয়ন করে এবং কার্যক্রম তদারকি করে। \n\n\n== সমালোচনা ==\nফেডারেল রিজার্ভ সিস্টেম ১৯১৩ সালে প্রতিষ্ঠার পর থেকে বিভিন্ন সমালোচনার মুখোমুখি হয়েছে। সমালোচনাগুলির মধ্যে রয়েছে স্বচ্ছতার অভাব, কার্যকারিতা সম্পর্কে সন্দেহ এবং ডলারের মূল্য হ্রাস সম্পর্কে সনাতনবাদীদের উদ্বেগ প্রকাশ। এছাড়াও, অযাচিত মুদ্রাস্ফীতি নীতিমালা, গৃহীত নীতির কার্যকারিতা হীনতা, মহামন্দার সময়ে অকার্যকর পদক্ষেপ, বৈশ্বিক আর্থিক সংকট (২০০৭-০৮) সময়কালে ফেডের ভূমিকাসহ আরও অনেক বিষয়ে সময়ে সময়ে ফেডারাল রিজার্ভকে নানা সমালোচনার মুখে পরতে হয়েছে। \n\n\n== আরও দেখুন ==\nকেন্দ্রীয় ব্যাংকের তালিকা\nমার্কিন যুক্তরাষ্ট্রের অর্থনীতি\nমুদ্রাস্ফীতি\nস্বর্ণমান\nসরকারি ঋণ\n\n\n== তথ্যসূত্র ==\n\n\n=== একত্রিত তথ্যসূত্র ===\n\n\n== গ্রন্থপঞ্জি ==\n\n\n=== সাম্প্রতিক ===\nSarah Binder & Mark Spindel. 2017. The Myth of Independence: How Congress Governs the Federal Reserve. Princeton University Press.\nBoard of Governors of the Federal Reserve System (২০০৫)। The Federal Reserve System: Purposes and Functions (পিডিএফ)। জানুয়ারি ১১, ২০১৪ তারিখে মূল (পিডিএফ) থেকে আর্কাইভ করা। \nBoard of Governors of the Federal Reserve System (২০০৬)। The Federal Reserve in Plain English।  from the St. Louis Fed\nCongressional Research Service Changing the Federal Reserve's Mandate: An Economic Analysis\nCongressional Research Service Federal Reserve: Unconventional Monetary Policy Options\nConti-Brown, Peter. The Power and Independence of the Federal Reserve (Princeton UP, 2016).\nEpstein, Lita & Martin, Preston (2003). The Complete Idiot's Guide to the Federal Reserve. Alpha Books. আইএসবিএন ০-০২-৮৬৪৩২৩-২.\nGreider, William (1987). Secrets of the Temple. Simon & Schuster. আইএসবিএন ০-৬৭১-৬৭৫৫৬-৭; nontechnical book explaining the structures, functions, and history of the Federal Reserve, focusing specifically on the tenure of Paul Volcker\nHafer, R. W.  The Federal Reserve System: An Encyclopedia. Greenwood Press, 2005. 451 pp, 280 entries; আইএসবিএন ০-৩১৩-৩২৮৩৯-০.\nMeyer, Laurence H. (2004). A Term at the Fed: An Insider's View. HarperBusiness. আইএসবিএন ০-০৬-০৫৪২৭০-৫; focuses on the period from 1996 to 2002, emphasizing Alan Greenspan's chairmanship during the 1997 Asian financial crisis, the stock market boom and the financial aftermath of the September 11, 2001 attacks.\nWoodward, Bob. Maestro: Greenspan's Fed and the American Boom (2000) study of Greenspan in the 1990s.\n\n\n=== ঐতিহাসিক ===\nBroz, J. Lawrence. The International Origins of the Federal Reserve System. Cornell University Press. 1997.\nCarosso, Vincent P. \"The Wall Street Trust from Pujo through Medina\", Business History Review (1973) 47:421–437\nChandler, Lester V. American Monetary Policy, 1928 – 41. (1971).\nEpstein, Gerald and Thomas Ferguson. \"Monetary Policy, Loan Liquidation and Industrial Conflict: Federal Reserve System Open Market Operations in 1932\". Journal of Economic History 44 (December 1984): 957 – 984. in JSTOR\nFriedman, Milton; Schwartz, Anna Jacobson (১৯৬৩)। A Monetary History of the United States, 1867–1960। Princeton University Press। আইএসবিএন 978-0691003542। \nGoddard, Thomas H. (১৮৩১)। History of Banking Institutions of Europe and the United States। Carvill। পৃষ্ঠা 48ff। \nKubik, \"Paul J. Federal Reserve Policy during the Great Depression: The Impact of Interwar Attitudes regarding Consumption and Consumer Credit\". Journal of Economic Issues. Volume: 30. Issue: 3. Publication Year: 1996. pp. 829+.\nLink, Arthur (১৯৫৬)। Wilson: The New Freedom। Princeton University Press। পৃষ্ঠা 199–240। \nLivingston, James. Origins of the Federal Reserve System: Money, Class, and Corporate Capitalism, 1890 – 1913 (1986), Marxist approach to 1913 policy\nLowenstein, Roger (২০১৫)। America's Bank: The Epic Struggle to Create the Federal Reserve। Penguin Press। পৃষ্ঠা 368। আইএসবিএন 978-0143109846। \nMarrs, Jim (২০০০)। \"Secrets of Money and the Federal Reserve System\"। Rule by Secrecy: 64–78। \nMayhew, Anne. \"Ideology and the Great Depression: Monetary History Rewritten\". Journal of Economic Issues 17 (June 1983): 353 – 360.\nMeltzer, Allan H. (২০০৪)। A History of the Federal Reserve, Volume 1: 1913–1951। আইএসবিএন 978-0-226-51999-9।  (cloth) and আইএসবিএন ৯৭৮-০-২২৬-৫২০০০-১ (paper)\nMeltzer, Allan H. (২০০৯)। A History of the Federal Reserve, Volume 2: Book 1, 1951–1969। আইএসবিএন 978-0-226-52001-8। \nMeltzer, Allan H. (২০০৯)। A History of the Federal Reserve, Volume 2: Book 2, 1969–1985। আইএসবিএন 978-0-226-51994-4।  In three volumes published so far, Meltzer covers the first 70 years of the Fed in considerable detail.\nMullins, Eustace C. The Secrets of the Federal Reserve, 1952. John McLaughlin. আইএসবিএন ০-৯৬৫৬৪৯২-১-০\nRoberts, Priscilla. 'Quis Custodiet Ipsos Custodes?' The Federal Reserve System's Founding Fathers and Allied Finances in the First World War\", Business History Review (1998) 72: 585 – 603\nRothbard, Murray (২০০৭)। The Case Against the Fed। Ludwig von Mises Institute। আইএসবিএন 978-1467934893। \nBernard Shull, \"The Fourth Branch: The Federal Reserve's Unlikely Rise to Power and Influence\" (2005) আইএসবিএন ১-৫৬৭২০-৬২৪-৭\nSteindl, Frank G. Monetary Interpretations of the Great Depression. (1995).\nTemin, Peter (১৯৭৬)। Did Monetary Forces Cause the Great Depression?। W. W. Norton & Company। আইএসবিএন 978-0393092097। \nWells, Donald R. The Federal Reserve System: A History (2004)\nWest, Robert Craig. Banking Reform and the Federal Reserve, 1863 – 1923 (1977)\nWicker, Elmus. \"A Reconsideration of Federal Reserve Policy during the 1920 – 1921 Depression\", Journal of Economic History (1966) 26: 223 – 238, in JSTOR\nWicker, Elmus. Federal Reserve Monetary Policy, 1917 – 33. (1966).\nWicker, Elmus. The Great Debate on Banking Reform: Nelson Aldrich and the Origins of the Fed Ohio State University Press, 2005.\nWood, John H. A History of Central Banking in Great Britain and the United States (2005)\nWueschner; Silvano A. Charting Twentieth-Century Monetary Policy: Herbert Hoover and Benjamin Strong, 1917 – 1927 Greenwood Press. (1999)\n\n\n== বহিঃসংযোগ ==\n\nদাপ্তরিক ওয়েবসাইট  (ইংরেজি)"}