{"pageid": 1424884, "title": "সুতপা বসু", "url": "https://bn.wikipedia.org/wiki?curid=1424884", "content": "সুতপা বসু একজন ভারতীয় লেখক, শিক্ষাবিদ, কবি, অনুবাদক এবং লেখার প্রশিক্ষক। তিনি একজন সর্বাধিক বিক্রিত বইয়ের পুরস্কার বিজয়ী লেখিকা। তাঁর সবচেয়ে বেশি পরিচিত বইগুলি হলো ড্যাঙ্গল, পদ্মাবতী,  চেঙ্গিস খান, দ্য কার্স অফ নাদের শাহ এবং দ্য বার্থ অফ মাই নেশন। সুতপা এনসাইক্লোপিডিয়া ব্রিটানিকা লিমিটেডের সাউথ এশিয়া বিভাগের এবং ইউফিয়াস লার্নিং সলিউশনস-এর প্রকাশনা পরিচালক হিসেবে দায়িত্ব পালন করেছেন।\n\n\n== প্রাথমিক জীবন এবং শিক্ষা ==\nসুতপা বসুর জন্ম পশ্চিমবঙ্গের বাঁকুড়ায়। তাঁর বাবা লেফটেন্যান্ট কর্নেল সুব্রত বোস ছিলেন সেনাবাহিনীর একজন অফিসার এবং তাঁর মা সুস্মিতা বোস ছিলেন একজন গৃহিণী। তিনি আম্বালার কনভেন্ট অফ জেসাস অ্যাণ্ড মেরি থেকে স্নাতক হন। তিনি শান্তিনিকেতনের বিশ্বভারতী বিশ্ববিদ্যালয় থেকে ইংরেজি সাহিত্যে অনার্সসহ স্নাতক এবং উত্তরাখণ্ডের এইচ এন বহুগুনা বিশ্ববিদ্যালয়  থেকে ইংরেজি সাহিত্যে স্নাতকোত্তর সম্পন্ন করেন। তিনি বড়োদরার মহারাজা সায়াজি রাও বিশ্ববিদ্যালয় থেকে শিক্ষাদানের ডিগ্রি অর্জন করেছেন।\nতিনি তাঁর স্বামী প্রাক্তন সেনা কর্মকর্তা কর্নেল সচিত কুমার বসু এবং পরিবারের সাথে দিল্লিতে থাকেন।\n\n\n== কর্মজীবন ==\n\n\n=== একজন প্রকাশনা পেশাদার হিসাবে ===\n৪৭ বছরের পেশাগত জীবনে শিক্ষাগত অনুষদ এবং সৃজনশীল লেখার প্রশিক্ষক হিসাবে সুতপা বসু কাজ করে গেছেন। প্রকাশনা পেশাদার হিসাবে তাঁর অক্সফোর্ড ইউনিভার্সিটি প্রেস (ইণ্ডিয়া), এনসাইক্লোপিডিয়া ব্রিটানিকা (দক্ষিণ এশিয়া), ইউফিউস লার্নিং সলিউশনস এবং রিডোম্যানিয়াতে ২৫ বছরের বিস্তৃত কর্মজীবন রয়েছে। তিনি ৪০০টিরও বেশি বইয়ের প্রকাশনা ডিজাইনও করেছেন।\n\n\n=== লেখক হিসেবে ===\nসুতপা বসু ১০টি বইয়ের লেখক, তাঁর লেখার মধ্যে রয়েছে ড্যাঙ্গল, পদ্মাবতী, দ্য লিজেণ্ড অফ চেঙ্গিস খান, দ্য কার্স অফ নাদের শাহ, আউট অফ দ্য ব্লু, দ্য অ্যানাটমি অফ অ্যাফেকশন, প্রিন্সেসেস, মনস্টারস অ্যাণ্ড ম্যাজিক্যাল ক্রিয়েচারস, দ্য কার্সড ইনহেরিটেন্স, দ্য বার্থ অফ মাই নেশন, এবং পার্বতীবাই। ড্যাঙ্গল ছিল তাঁর প্রথম উপন্যাস, এটি একটি মনস্তাত্ত্বিক রোমাঞ্চকর গল্প।  মিউজ ইণ্ডিয়া, কাফিয়ানা, দ্য ডন বিয়ণ্ড ওয়েস্ট এবং রেমেনানটস অফ লস কবিতা সংকলনে তাঁর কবিতা স্থান পেয়েছে। এছাড়া তিনি ক্রসড অ্যাণ্ড নটেড, ডেফিয়েন্ট ড্রিমস এবং হোয়েন দে স্পোক ছোট গল্পের সংকলনে অবদান রেখেছেন।\nতিনি ক্রনিকলস অফ আরবান নোম্যাডস, ক্রসড অ্যাণ্ড নটেড, রুদ্রাক্ষ - হোয়েন গডস কাম কলিং- এর সম্পাদক। ২০১৬ টিওআই রাইট ইণ্ডিয়া মরশুম ১-এ লেখক অমীশ ত্রিপাঠির প্রম্পটের প্রতিক্রিয়া হিসাবে পৌরাণিক-কল্পকাহিনীর ধারায় একটি ছোট গল্প লিখে সুতপা বসু প্রথম স্থান অর্জন করেছিলেন।\nতাঁর প্রথম বই, ড্যাঙ্গল ২০১৭ সালে সেরা অভিষেক ইংরেজি উপন্যাস বিভাগে অনুপম খের পুরস্কারের জন্য মনোনীত হয়েছিল সুতপা বসুর গল্প, \"ক্লাসরুম ওয়াইলস\" হলো স্কুলে একজন ইংরেজি শিক্ষকের প্রথম দিনের কথা।  সুজাতা সোনি বালি পরিচালিত একটি নাটকে এই গল্পটি ব্যবহার হয়েছিল, যার নাম \"ওয়ান্স আপন এ টাইম\"। শিশুদের জন্য তাঁর তথ্য ভিত্তিক বই, দ্য বার্থ অফ মাই নেশন, ২০২৩ সালে বেশ কয়েকটি স্কুলের শিক্ষার্থীদের জন্য পাঠ্য হিসাবে নির্ধারিত হয়েছে।\n২০১৭ সালে প্রকাশিত হওয়া সুতপার সর্বাধিক বিক্রিত ঐতিহাসিক কথাসাহিত্য, পদ্মাবতী- দ্য কুইন টেলস হার ওন স্টোরি -র জন্য তিনি সুপরিচিত হয়েছেন। এটি ভারতের বীর নারী সিরিজ-এর প্রথম বই। তাঁর দ্বিতীয় ঐতিহাসিক কল্পকাহিনী দ্য লিজেণ্ড অফ চেঙ্গিস খান  দিয়ে তিনি আক্রমণকারী সিরিজ-এর সূচনা করেছিলেন। এটি ২০১৮ সালে প্রকাশিত হয়েছিল এবং এরপর ২০১৯ সালে, এই ধারার দ্বিতীয় প্রকাশিত বই ছিল দ্য কার্স অফ নাদের শাহ। তাঁর দুটি ছোট গল্পের সংকলন ২০২০ সালে প্রকাশিত হয়েছিল এবং দুটি বই, দ্য কার্সড ইনহেরিটেন্স (একটি রহস্য অ্যাডভেঞ্চার) এবং প্রিন্সেসেস, মনস্টারস অ্যাণ্ড ম্যাজিকাল ক্রিয়েচার্স (আইকনিক ঠাকুরমার ঝুলির বাংলা থেকে ইংরেজি অনুবাদ) ২০২১ সালে প্রকাশিত হয়েছিল। দ্য বার্থ অফ মাই নেশন ২০২২ সালে প্রকাশিত হয়েছিল এবং পার্বতীবাই (এটি ভারতের বীর নারী সিরিজের দ্বিতীয় বই) ২০২৩ সালে প্রকাশ পেয়েছিল। তাঁর বইগুলি এখন পর্যন্ত রিডোম্যানিয়া পাবলিশার্স দ্বারা প্রকাশিত হয়েছে।\n\n\n=== লেখার প্রশিক্ষক হিসেবে ===\nসুতপা'স স্টুডিও লেখকদের শেখার জায়গা। সেখানে তিনি শিশু, তরুণ প্রাপ্তবয়স্ক এবং সৃজনশীল লেখার দক্ষতায় উচ্চাকাঙ্ক্ষী লেখকদের পরামর্শ দেন। সম্প্রতি সুতপা'স স্টুডিওর শিক্ষানবিসদের দ্বারা লিখিত লাভ ক্যান কিল অ্যাণ্ড আদার স্টোরিজ প্রকাশিত হয়েছে।\n\n\n=== পডকাস্টার এবং টক শো উপস্থাপক হিসাবে ===\nসুতপা তাঁর নিজস্ব পডকাস্ট উপস্থাপন করেন যার নাম সুতপা বসু শো।\nসুতপার গল্প, কবিতা এবং আলোচনা ইস্ট লণ্ডন টকিং স্টোরিজ রেডিও শো এবং সিবিএসই শিক্ষা বাণী দ্বারা পডকাস্ট করা হয়েছে।\nতিনি সুতপা'স ইচি ফিট নামে একটি ভ্রমণ ভ্লগ লেখেন এবং ভিডিও, সাক্ষাৎকার, ব্লগ এবং গল্প সহ একটি ইউটিউব চ্যানেল পরিচালনা করেন।\nবিস্ট্রো বাজ -  কনভারসেশন উইথ সুতপা বসু হল বিশিষ্ট ব্যক্তিত্বদের সাথে একটি ফেসবুক লাইভ চ্যাট।\n\n\n== পুরস্কার ও স্বীকৃতি ==\nঅথার অ্যাওয়ার্ডস, ২০২০ দ্বারা সেরা কথাসাহিত্য পুরস্কার, জে কে পেপারস এবং টাইমস অফ ইন্ডিয়া দ্বারা দ্য কার্স অফ নাদের শাহের জন্য\nটাইমস অফ ইন্ডিয়ার প্রথম পুরস্কার আমিশ ত্রিপাঠির জন্য ২০১৬ রাইট ইণ্ডিয়া প্রচারাভিযান।\n২০১৭ সালে সেরা অভিষেক ইংরেজি উপন্যাস বিভাগে অনুপম খের পুরস্কারের জন্য মনোনীত\n২০২১ সালে পাবলিক ডিপ্লোম্যাসি ফোরাম কর্তৃক প্রকাশনায় শ্রেষ্ঠত্বের জন্য পুরস্কার\nউইমেন অথার অ্যাওয়ার্ডস এবং ভ্যালি অফ ওয়ার্ডস বুক অ্যাওয়ার্ডস দ্বারা সেরা তরুণ প্রাপ্তবয়স্ক বইয়ের জন্য মনোনীত - দ্য বার্থ অফ মাই নেশন (২০২৩)\n\n\n== গ্রন্থপঞ্জি ==\n\n\n=== ঐতিহাসিক কথাসাহিত্য ===\n\n\n==== ভারতের বীর নারী সিরিজ ====\nপদ্মাবতী, দ্য কুইন টেলস হার ওন স্টোরি (রিডোম্যানিয়া, ২০১৭)\nপার্বতীবাই, দ্য ফরগটেন উইটনেস অফ দ্য ব্যাটেল অফ পানিপথ (রিডোম্যানিয়া, ২০২৩)\n\n\n==== আক্রমণকারী সিরিজ ====\nদ্য লিজেণ্ড অফ চেঙ্গিস খান (রিডোম্যানিয়া, ২০১৮)\nদ্য কার্স অফ নাদের শাহ (রিডোম্যানিয়া, ২০১৯)\n\n\n=== কল্পকাহিনী ===\n\n\n==== থ্রিলার ====\nড্যাঙ্গেল\nদ্য কার্সড ইনহেরিটেন্স (রিডোম্যানিয়া, ২০২১)\n\n\n==== শিশুসাহিত্য ====\nপ্রিন্সেসেস, মনস্টারস অ্যাণ্ড ম্যাজিক্যাল ক্রিয়েচারস (রিডোম্যানিয়া, ২০২১)\n\n\n==== সংকলন ====\nআউট অফ দ্য ব্লু, স্টোরিজ উইথ এ টুইস্ট (রিডোম্যানিয়া, ২০২০)\nদ্য অ্যানাটমি অফ অ্যাফেকশন, টেলস দ্যাট টাচ ইউ (রিডোম্যানিয়া, 2020)\n\n\n=== প্রকৃত তথ্যভিত্তিক সাহিত্য ===\nদ্য বার্থ অফ মাই নেশন, ট্রেসিং ইণ্ডিয়া'স নেশনহুড (রিডোম্যানিয়া,২০২২)\n\n\n=== শিক্ষাগত ===\nদ্য ইংলিশ ট্রি, বই ১ থেকে ৮ (ইউফিয়াস লার্নিং সলিউশন, ২০২২)\nদ্য ইংলিশ রুট, বই ১ থেকে ৮ (সরস্বতী হাউস, ২০১৬)\nএমারেল্ড, টার্ম বই ১ থেকে ৫ (সরস্বতী হাউস, ২০১৮)\n\n\n=== পডকাস্ট ===\nসুতপা বসু শো\nইস্ট লন্ডন রেডিও শো টকিং স্টোরিজ\nসিবিএসই শিক্ষা বাণীতে গল্প বলা\n\n\n== তথ্যসূত্র ==\n\n\n== বহিঃসংযোগ ==\nসুতপা বসুর ওয়েবপেজ\nলিঙ্কডিনে সুতপা বসু\nসুতপা বসু ফেসবুকে\nইনস্টাগ্রামে সুতপা বসু\nথ্রেডে সুতপা বসু\nসুতপা বসুর ইউটিউব চ্যানেল"}