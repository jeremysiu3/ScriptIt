{"pageid": 10858, "title": "রঞ্জিত মল্লিক", "url": "https://bn.wikipedia.org/wiki?curid=10858", "content": "রঞ্জিত মল্লিক (জন্ম: ২৮ সেপ্টেম্বর ১৯৪৪) একজন জনপ্রিয় ভারতীয় অভিনেতা, বিশেষ করে বাংলা চলচ্চিত্র জগতে তাঁর অসাধারণ অবদানের জন্য পরিচিত। তিনি ১৯৭০-এর দশকে চলচ্চিত্র জগতে প্রবেশ করেন এবং ধীরে ধীরে একের পর এক হিট চলচ্চিত্রে অভিনয় করে জনপ্রিয়তা অর্জন করেন। শ্রীমান পৃথ্বীরাজ (১৯৭৩), মৌচাক (১৯৭৪), শতরঞ্জ কে খিলাড়ি (১৯৭৭), ওগো বধূ সুন্দরী (১৯৮১), গুরুদক্ষিণা (১৯৮৭)-এর মতো চলচ্চিত্রে তাঁর অভিনয়শৈলী এবং চরিত্রের বৈচিত্র্যের জন্য তিনি বিশেষভাবে সম্মানিত। এছাড়া তিনি ভারতীয় চলচ্চিত্র শিল্পে উল্লেখযোগ্য প্রভাব রেখেছেন এবং বহু দর্শকের মনে জায়গা করে নিয়েছেন। এছাড়া তিনি ২০১৪ সালে কলকাতার শেরিফের পদে বসেন।\nরঞ্জিত মল্লিক তাঁর দীর্ঘ অভিনয় জীবনে বেশ কয়েকটি পুরস্কার ও সম্মাননা পেয়েছেন, যা তাঁর অসামান্য প্রতিভার স্বীকৃতি। বাংলা চলচ্চিত্রে অসাধারণ অভিনয়ের জন্য তিনি বাংলা চলচ্চিত্র সাংবাদিক সমিতি পুরস্কার সহ একাধিকবার পুরস্কৃত হয়েছেন। এছাড়াও, তিনি কলাকার পুরস্কার এবং ফিল্মফেয়ার পুরস্কার পূর্ব-এ সম্মানিত হয়েছেন। তাঁর অবদানের জন্য পশ্চিমবঙ্গ সরকার তাঁকে বঙ্গবিভূষণ (২০১২) প্রদান করেছে।\nতিনি তার বেশ কিছু চলচ্চিত্রে বেল্ট দিয়ে মারধরের দৃশ্যে অভিনয় করেছিলেন, যা দর্শকদের মধ্যে ব্যাপক জনপ্রিয় হয়েছিল। এজন্য তিনি বেল্টম্যান নামেও পরিচিত। রঞ্জিত মল্লিকের পিতামহ বাঙালী বিজ্ঞানী ইন্দুমাধব মল্লিক এবং পিতা শিশুসাহিত্যিক উপেন্দ্রচন্দ্র মল্লিক। মেয়ে কোয়েল মল্লিক একজন সফল বাংলা সিনেমার অভিনেত্রী এবং জামাতা সুরিন্দর ফিল্মসের কর্ণধার চলচ্চিত্র প্রযোজক নিসপাল সিং।\n\n\n== প্রাথমিক জীবন ==\nরঞ্জিত মল্লিক ১৯৪৪ সালের ২৮ সেপ্টেম্বর কলকাতার, পশ্চিমবঙ্গের ভবানীপুরের মাল্লিক বাড়িতে জন্মগ্রহণ করেন। তিনি বাঙালি বিজ্ঞানী ইন্দুমাধব মাল্লিকের নাতি। তাঁর ডাকনাম রাজু। তিনি আশুতোষ কলেজ এবং পরে কলকাতা বিশ্ববিদ্যালয়ের শ্যামাপ্রসাদ কলেজে পড়াশোনা করেন।\n\n\n== কর্মজীবন ==\nরঞ্জিত মল্লিক ১৯৭১ সালে বাঙালি পরিচালক মৃণাল সেনের ইন্টারভিউ চলচ্চিত্রের মাধ্যমে তাঁর চলচ্চিত্র জীবন শুরু করেন। এই কাজের জন্য তিনি কার্লোভি ভ্যারির আন্তর্জাতিক সেরা অভিনেতার পুরস্কার লাভ করেন। ১৯৮৪ সালে তিনি 'শত্রু' ছবিতে অ্যাকশন হিরোর চরিত্রে প্রথম অভিনয় করেন। ১৯৭০ সাল থেকে তিনি একজন খ্যাতিমান রোমান্টিক অভিনেতা হিসেবে আত্মপ্রকাশ করেন এবং মৌচাক, দেবী চৌধুরানী, রাগ অনুরাগ, স্বয়ং সিদ্ধা প্রভৃতি চলচ্চিত্রে সাফল্যের সাথে অভিনয় করেন। সত্যজিৎ রায় পরিচালিত শাখা প্রশাখা (১৯৯০) -য় তিনি অভিনয় করেন।\nবর্তমানে তিনি \"পশ্চিমবঙ্গ মোশন পিকচার আর্টিস্টস' ফোরামের\" সভাপতি।\n\n\n== চলচ্চিত্রের তালিকা ==\n\n\n== পুরস্কার ও সম্মাননা ==\nকালাকার পুরস্কার\nপ্রবীণ ভারতীয় বাংলা চলচ্চিত্র অভিনেতা রঞ্জিত মল্লিক বাংলা চলচ্চিত্রে তার অসামান্য অবদানের স্বীকৃতিস্বরূপ ২০১৭ সালের জন্য 'ববার্তা পুরস্কার' দিয়ে সম্মানিত।\nতিনি ২০১৭ সালে বাংলা চলচ্চিত্রে অসামান্য অবদানের জন্য কলকাতার ১৬তম টেলি সিনে পুরস্কারে লাইফটাইম অ্যাচিভমেন্ট পুরস্কারে সম্মানিত হন।\nবঙ্গবিভূষণ (২০১২)\nকলকাতার শেরিফ\nভারত-বাংলাদেশ চলচ্চিত্র পুরস্কার - আজীবন সম্মাননা ২০১৯ \n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে রঞ্জিত মল্লিক (ইংরেজি)"}