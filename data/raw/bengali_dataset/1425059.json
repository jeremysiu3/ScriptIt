{"pageid": 1425059, "title": "ঋতুরাজ সিং", "url": "https://bn.wikipedia.org/wiki?curid=1425059", "content": "ঋতুরাজ সিং (২৩ মে ১৯৬৪ – ২০ ফেব্রুয়ারি ২০২৪) ছিলেন একজন ভারতীয় অভিনেতা, যিনি প্রধানত টেলিভিশন ধারাবাহিকে কাজ করতেন। তিনি বনেগি আপনি বাত, জ্যোতি, হিটলার দিদি, শপথ, ওয়ারিয়র হাই, আহট, আদালত, দিয়া ঔর বাতি হাম সহ বিভিন্ন টিভি ধারাবাহিকে বিভিন্ন ভূমিকায় অভিনয় করেছেন। তিনি কালার্স টিভি'র ধারাবাহিক লাডো ২-এ বলবন্ত চৌধুরীর ভূমিকায় অভিনয় করেছিলেন।\n\n\n== প্রারম্ভিক জীবন ==\nঋতুরাজ সিংয়ের পুরো নাম ঋতুরাজ সিং চন্দ্রাবত সিসোদিয়া। তিনি রাজস্থানের কোটায় সিসোদিয়া রাজপুত পরিবারে জন্মগ্রহণ করেন। রাজস্থানে জন্ম হলেও তিনি সেখানে বেশি বসবাস করতেন না। তিনি দিল্লিতে তার স্কুলের পড়াশোনা শেষ করেন। তিনি ১২ বছর বয়সে ভারতে ফিরে আসার আগে মার্কিন যুক্তরাষ্ট্রে চলে যান। ১৯৯৩ সালে তিনি মুম্বইতে চলে আসেন এবং স্থায়ীভাবে বসবাস শুরু করেন।\n\n\n== কর্মজীবন ==\nসিং ১২ বছর ধরে দিল্লিতে ব্যারি জনের থিয়েটার অ্যাকশন গ্রুপে (টিএজি) কাজ করেছেন এবং জি টিভিতে প্রচারিত জনপ্রিয় হিন্দি টিভি গেম শো টোল মল কে বোল-এ উপস্থিত হয়েছেন। ঋতুরাজ সিং জি৫-এ অভয় নামের একটি ওয়েব সিরিজে কাজ করেছিলেন।\n\n\n== মৃত্যু ==\nতিনি ২০ ফেব্রুয়ারি ২০২৪-এ ৫৯ বছর বয়সে হৃদরোগে আক্রান্ত হয়ে মারা যান।\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ঋতুরাজ সিং (ইংরেজি)"}