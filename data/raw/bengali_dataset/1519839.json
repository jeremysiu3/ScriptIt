{"pageid": 1519839, "title": "লং ডে'স জার্নি ইনটু নাইট", "url": "https://bn.wikipedia.org/wiki?curid=1519839", "content": "লং ডে'স জার্নি ইনটু নাইট (ইংরেজি: Long Day's Journey into Night) হল ইউজিন ওনিল রচিত চার অঙ্কবিশিষ্ট নাটক। এটি তার মরণোত্তর ১৯৫৬ সালে প্রথম প্রকাশিত হয়। এটি তার শ্রেষ্ঠ কর্ম এবং বিংশ শতাব্দীর অন্যতম সেরা মার্কিন নাটক হিসেবে স্বীকৃত।  ১৯৫৬ সালের ফেব্রুয়ারি মাসে সুইডেনে এটি প্রথম মঞ্চস্থ হয় এবং ১৯৫৬ সালের নভেম্বর মাসে ব্রডওয়ে মঞ্চে প্রথম মঞ্চস্থ হয়, যা শ্রেষ্ঠ মঞ্চনাটক বিভাগে টনি পুরস্কার অর্জন করে। ওনিল ১৯৫৭ সালে মরণোত্তর নাটকে পুলিৎজার পুরস্কার অর্জন করেন। নাটকটি আত্মজীবনীমূলক  এবং শিরোনামের \"লং ডে\" (দীর্ঘ দিন) হল নাটকের পটভূমি, যে ঘটনাবলি এক দিনে সংগঠিত হয়।\nআ মুন ফর দ্য মিসবিগটেন লং ডে'স জার্নি-এর পরবর্তী পর্ব।\n\n\n== চরিত্রাবলি ও অভিনয়শিল্পীদল ==\n\n\n== মঞ্চায়ন ==\n\n\n=== উদবোধনী মঞ্চায়ন ===\n\n১৯৫৬ সালের ২রা ফেব্রুয়ারি স্টকহোমের রয়্যাল ড্রামাটিক থিয়েটারেলং ডে'স জার্নি ইনটু নাইট নাটকটি সুয়েডীয় ভাষায় লাং ডাগস ফার্ড মট নাট (Lång dags färd mot natt) শিরোনামে প্রথম মঞ্চস্থ হয়। এটি নির্দেশনা দেন বেংট একেরট ও এতে শ্রেষ্ঠাংশে অভিনয় করেন লার্স হানসন (জেমস টাইরোন), ইঙ্গা টিডব্লাড (ম্যারি টাইরোন), উল্ফ পাল্ম (জেমস টাইরোন জুনিয়র), ইয়ার্ল কুল (এডমান্ড টাইরোন), ও কাট্রিন ভেস্টারলুন্ড (ক্যাথলিন)। মঞ্চায়নটি সমালোচকের নিকট থেকে বিপুল প্রশংসা অর্জন করে।\nবস্টনের উইলবার থিয়েটারে প্রথম মার্কিন মঞ্চায়নের পর ১৯৫৬ সালের ৭ই নভেম্বর হেলেন হেইস থিয়েটারেলং ডে'স জার্নি ইনটু নাইট নাটকটির প্রথম ব্রডওয়ে মঞ্চায়ন হয়। এটি নির্দেশনা দেন হোসে কোয়েন্টেরো ও এতে শ্রেষ্ঠাংশে অভিনয় করেন ফেড্রিক মার্চ (জেমস টাইরোন), ফ্লরেন্স এল্ডরিজ (ম্যারি টাইরোন), জেসন রবার্ডস (\"জেমি\" টাইরোন), ব্র‍্যাডফোর্ড ডিলম্যান (এডমান্ড টাইরোন), ও ক্যাথরিন রস (ক্যাথলিন)। ব্রডওয়ে মঞ্চায়নটি শ্রেষ্ঠ মঞ্চনাটক ও শ্রেষ্ঠ অভিনেতা (ফেড্রিক মার্চ) বিভাগে টনি পুরস্কার অর্জন করে এবং মৌসুমের সেরা মঞ্চনাটক বিভাগে নিউ ইয়র্ক ড্রামা ক্রিটিকস' সার্কেল পুরস্কার অর্জন করে।\nযুক্তরাজ্যে নাটকটির প্রথম মঞ্চায়ন হয় ১৯৫৮ সালে স্কটল্যান্ডের এডিনবরায় এবং পরে লন্ডনের ওয়েস্ট এন্ড মঞ্চে গ্লোব থিয়েটারে। এটিও নির্দেশনা দেন কোয়েন্টেরো ও এতে শ্রেষ্ঠাংশে অভিনয় করেন অ্যান্থনি কোয়েইল (জেমস টাইরোন), গুয়েন ফ্রাংকন-ডেভিস (ম্যারি টাইরোন), ইয়ান ব্যানেন (\"জেমি\" টাইরোন), অ্যালান বেটস (এডমান্ড টাইরোন), ও এটেন ওডেল (ক্যাথলিন)।\n\n\n== তথ্যসূত্র ==\n\n\n== বহিঃসংযোগ ==\n\nওনিল, ইউজিন (১৯৫৬)। Long Day's Journey into Night। লন্ডন: জনাথন কেপ। \nইন্টারনেট ব্রডওয়ে ডেটাবেজে লং ডে'স জার্নি ইনটু নাইট\nটেমপ্লেট:IOBDB show\nইন্টারনেট মুভি ডেটাবেজে Long Day's Journey into Night   (ইংরেজি)"}