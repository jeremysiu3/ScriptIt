{"pageid": 1519662, "title": "নেহা সিং রাঠোর", "url": "https://bn.wikipedia.org/wiki?curid=1519662", "content": "নেহা সিং রাঠোর একজন ভারতীয় লোকসংগীত গায়িকা, সুরকার এবং রাজনৈতিক ব্যঙ্গকার যিনি মূলত ভোজপুরি ভাষায় গান  করেন এবং গানের সুরারোপন করেন। তিনি রাজনৈতিক ও সামাজিক বিষয়ের উপর ভিত্তি করে গান গাওয়ার জন্য পরিচিত। তার \"বিহার মে কা বা\" (২০২০), \"ইউপি মে কা বা?\" (২০২২), \"ইউপি মে কা বা? সেশন-২\" (২০২৩), এবং \"এমপি মে কা বা?\" (২০২৩) ইত্যাদি ব্যঙ্গাত্মক গানগুলি গনমাধ্যমে বেশ জনপ্রিয় হয়েছে।\n\n\n== প্রাথমিক জীবন এবং শিক্ষা ==\nনেহা সিং রাঠোরএর জন্ম ১৯৯৭ সালে। তিনি জনদহ্ অঞ্চলে বড় হয়ে উঠেছেন। নেহার বাবা ছিলেন একজন স্থপতি এবং তার মা ছিলেন একজন গায়িকা  এবং গৃহকর্ত্রী।  নেহা তার ভাইবোনদের মধ্যে সবচেয়ে ছোট ছিলেন। নেহা কানপুর বিশ্ববিদ্যালয় থেকে ২০১৮ সালে তার বিএসসি ডিগ্রী সমাপন করেছেন।\n\n\n== কর্মজীবন ==\n২০১৯ সালে, নেহা রাঠোর ভোজপুরি লোকগানের সুরকার এবং গায়িকা হিসেবে তার কর্মজীবন শুরু করেন।  তিনি প্রথমে ফোনে গানের ভিডিও রেকর্ড করে তা ফেসবুকে প্রকাশ করতে শুরু করেন।  রাঠোরের এক বিবৃতি অনুসারে তিনি ভোজপুরি কবি ভিখারি ঠাকুর এবং মহেন্দ্র মিসিরের কাজকে তার গানের অনুপ্রেরণা বলে মনে করেন।  ভারতে কোভিড-১৯ মহামারীর সময়, ২০২০ সালের মার্চ মাসে লকডাউনের প্রভাব পরিযায়ী শ্রমিকদের উপর পড়ার পর, তিনি ২০২০ সালের মে মাসে তার ইউটিউব চ্যানেল শুরু করেন যাতে সামাজিক যোগাযোগ মাধ্যম এবং সঙ্গীতকে ব্যবহার করে তিনি কোভিড সচেতনতা বৃদ্ধির জন্য  প্রচার করতে পারেন। \nতিনি ইউটিউব, ফেসবুক, ইনস্টাগ্রাম, এবং টুইটারে তার গানের ভিডিও প্রকাশ করেন। ২০২০ সালের অক্টোবরের মধ্যে তিনি প্রায় পঞ্চাশটি গানের ভিডিও তৈরি করেছেন যেগুলি বেশ জনপ্রিয় হয়েছে। তার গানগুলি মূলত রাজনীতি এবং রাজনৈতিক ব্যক্তিত্বদের নিয়ে ব্যঙ্গাত্মক ভিডিও।  তার ভিডিওগুলিতে, তিনি পল্লু  সহযোগে বিন্দি এবং শাড়ি পরেন। দ্য প্রিন্টের সমালোচক জ্যোতি যাদব, লিখেছেন, যে গানের ভিডিওতে নেহার ব্যঙ্গাত্মক মুখভঙ্গি এবং ক্ষমতার সর্বোচ্চ স্তরকে চ্যালেঞ্জ করে  উত্তেজনাপূর্ণ গানের রচনা খুব সহজেই মানুষের দৃষ্টি আকর্ষণ করতে সক্ষম হয়। \n২০২১ সালে, রাঠোরের ইউটিউব চ্যানেলের উপভোক্তার সংখ্যা ১০০,০০০ ছুঁয়ে যাওয়ার পর ইউটিউব সিলভার ক্রিয়েটর অ্যাওয়ার্ড পেয়েছিলেন।  ২০২৩ সালের নভেম্বরের মধ্যে, তার ইউটিউব চ্যানেলের উপভোক্তার সংখ্যা ১.২ মিলিয়ন হয়। এরপর তিনি প্রতি মাসে দুই থেকে চারটি গানের ভিডিও তৈরি করতেন। \n\n\n== ব্যক্তিগত জীবন ==\n২০২২ সালে, নেহা রাঠোর হিমাংশু সিংকে বিয়ে করেন। \n\n\n== তথ্যসূত্র =="}