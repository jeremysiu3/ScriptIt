{"pageid": 1112276, "title": "আইএনএস সন্ধ্যায়ক (২০২১)", "url": "https://bn.wikipedia.org/wiki?curid=1112276", "content": "সন্ধ্যায়ক (২০২১) তার ক্লাসের প্রধান জাহাজ। এটি ভারতীয় নৌবাহিনীর জন্য জিআরএসই দ্বারা একটি হাইড্রোগ্রাফিক জরিপ জাহাজ হিসাবে তৈরি করা হচ্ছে। জাহাজটির তলি স্থাপন ২০১৯ সালের ৮ই নভেম্বর করা হয়েছিল ও জলে ভাসানো ২০২১ সালের ৫ই ডিসেম্বর হয়েছিল। এটি ২০২২ সালের অক্টোবর মাসের মধ্যে কমিশন লাভ করবে বলে আশা করা হচ্ছে।\n\n\n== নকশা ==\nজাহাজের স্থানচ্যুতি ৩,৩০০ টন (৩,২৪৮ দীর্ঘ টন) ও দৈর্ঘ্য ১১০ মিটার (৩৬০ ফুট ১১ ইঞ্চি)। ক্রুজিং গতি ১৬ নট (৩০ কিমি/ঘণ্টা; ১৮ মাইল), যার সর্বোচ্চ গতি ১৮ নট (৩৩ কিমি/ঘণ্টা; ২১ মাইল) এবং অপারেটিং রেঞ্জ ১৪ নট থেকে ১৬ নট (২৬ কিমি/ঘণ্টা থেকে ৩০ কিমি/ঘণ্টা; ১৬ মাইল থেকে ১৮ মাইল প্রতি ঘণ্টা) গতিবেগে ৬,৫০০ নটিক্যাল মাইল (১২,০০০ কিমি; ৭,৫০০ মাইল)। জাহাজটি কর্মকর্তা, নাবিক ও কর্মী সহ ২৩১ জনের থাকার ব্যবস্থা এবং হাইড্রোগ্রাফিক সেন্সর সরঞ্জাম ও একটি হ্যাঙ্গার দিয়ে সজ্জিত রয়েছে, যা একটি উন্নত হালকা হেলিকপ্টার পরিচালনা করতে পারে। গৌণ ভূমিকায়, জাহাজে একটি সিআরএন ৯১ নৌ বন্দুক স্থাপন করা যেতে পারে। উপরন্তু, জাহাজে আন্তর্জাতিক সামুদ্রিক সংস্থার এমএআরপিওএল (সামুদ্রিক দূষণ) মান অনুসরণ করবে এবং শ্রেণিবিভাগ সোসাইটি বিধি ও নৌ জাহাজের লিখিত আইন অনুযায়ী নির্মিত হয়েছে।\nজাহাজটির প্রাথমিক ভূমিকা হবে বন্দর, নৌচলাচল চ্যানেল, অর্থনৈতিক এক্সক্লুসিভ জোন ও প্রতিরক্ষার জন্য সমুদ্র সংক্রান্ত তথ্য সংগ্রহের উপকূলীয় ও গভীর-জলের হাইড্রোগ্রাফিক জরিপ পরিচালনা করা। গৌণ ভূমিকা হল অনুসন্ধান ও উদ্ধার, সমুদ্র গবেষণা ও হতাহতদের জন্য হাসপাতাল জাহাজ হিসাবে কাজ করা।\n\n\n== আরও দেখুন ==\nজিআরএসই-শ্রেণির জরিপ জাহাজ - জরিপ জাহাজের শ্রেণি\nআইএনএস সন্ধ্যায়ক (জে১৮) - একই নামের পূর্বসূরী জাহাজ\n\n\n== তথ্যসূত্র =="}