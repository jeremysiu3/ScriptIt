{"pageid": 1056692, "title": "হাবিবুর রহমান খায়রাবাদী", "url": "https://bn.wikipedia.org/wiki?curid=1056692", "content": "হাবিবুর রহমান খায়রাবাদী (মুফতি হাবিবুর রহমান নামেও পরিচিত) (জন্ম: ১১ আগস্ট ১৯৩৩) একজন ভারতীয় দেওবন্দি ইসলামি পণ্ডিত এবং ফকিহ যিনি বর্তমানে দারুল উলুম দেওবন্দের ১৪তম প্রধান মুফতি হিসেবে দায়িত্ব পালন করছেন।\n\n\n== জীবনী ==\nহাবিবুর রহমান ১৯৩৩ সালের ১১ আগস্ট ভারতের আজমগড়ের খয়রাবাদ শহরে জন্মগ্রহণ করেন। মোবারকপুরের মাদ্রাসা ইয়াহইয়া উল উলুম, দারুল উলুম মৌ এবং লখনউয়ের দারুল মুবাল্লিগীনে পড়াশোনার পর মাজাহির উলুম, সাহারানপুরে দাওরায়ে হাদিস (মাস্টার্স) সমাপ্ত করেন। পাশাপাশি তিনি আলিগড় মুসলিম বিশ্ববিদ্যালয়ে অনার্স ও মাস্টার্স ডিগ্রি লাভ করেছেন। ব্যক্তিগতভাবে তিনি হুসাইন আহমদ মাদানির কাছে সহীহ বুখারী ও সুনান আত-তিরমিজী এবং মিরাজুল হক দেওবন্দির কাছে আল মুতানাব্বির দেওয়ানের পাঠ গ্রহণ করেছেন। শিক্ষাজীবন সমাপ্তির পর তিনি মালেগাঁওয়ের মাহদে উলুমে শিক্ষকতা করার মাধ্যমে কর্মজীবনের সূচনা করেন। এরপর তিনি মোরাদাবাদের মাদ্রাসা হায়াতুল উলুমে যোগদান করেন। এখানে তিনি একাধারে ২৩ বছর ইসলামি আইনশাস্ত্র বিভাগের দায়িত্বে ছিলেন।\n১৯৮৮ সালে তিনি দারুল উলুম দেওবন্দের শিক্ষক নিযুক্ত হন এবং অল্প সময়ে দারুল ইফতা বিভাগে পদোন্নতি পান। ২০০৮ সালে তিনি জাফিরুদ্দিন মিফতাহির স্থলাভিষিক্ত হন।\n২০০৮ সালে তিনি সন্ত্রাসবাদের বিরুদ্ধে দারুল উলুম দেওবন্দ থেকে একটি ফতোয়া প্রদান করেন। যা ছিল এ বিষয়ে প্রতিষ্ঠানটির সর্বপ্রথম ফতোয়া। এই ফতোয়ায় বলা হয়, \n\n\n== প্রকাশনা ==\nতার রচিত গ্রন্থসমূহের মধ্যে রয়েছে:\n\nরাসূলপ্রেমের একগুচ্ছ গল্প\nআপনার নামাজ ত্রুটিমুক্ত করুন\nঈমান ও ইয়াকিন\nহাশিয়া ফতোয়ায়ে রশিদিয়্যা\nমাসায়েলে কুরবানি\nরমাদান আওর উসকে রোজ\nশবে বরাত আরও কুরআন\nশরাহে মুফিদুত তালিবীন\nযাকাত কি আহমিয়্যাত ইত্যাদি\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র ==\n\n\n== বহিঃসংযোগ ==\nইউটিউবে একটি বক্তৃতা"}