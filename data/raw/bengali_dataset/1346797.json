{"pageid": 1346797, "title": "মিয়াঁ তুফাইল মোহাম্মদ", "url": "https://bn.wikipedia.org/wiki?curid=1346797", "content": "মিয়াঁ তুফাইল মোহাম্মদ (উর্দু: میاں طفيل محمد‎‎: এপ্রিল ১৯১৪ - ২৫ জুন ২০০৯) একজন পাকিস্তানি ধর্মীয় নেতা, আইনজীবী, ইসলামি ধর্মতাত্ত্বিক এবং জামায়াতে ইসলামী পাকিস্তান দলের সাবেক মহাসচিব ও আমির ছিলেন।\n\n\n== প্রাথমিক ও কর্মজীবন ==\nতিনি ব্রিটিশ ভারতের পাঞ্জাবের কাপুরথালায় জন্মগ্রহণ করেন। তিনি লাহোরে শিক্ষা ও কলেজ ডিগ্রি লাভ করেন। এরপর তিনি জামায়াতে ইসলামী হিন্দের সক্রিয় সদস্য হন। মাওলানা নঈম সিদ্দিকীর মতো তিনিও আবুল আলা মওদুদীর সঙ্গে ঘনিষ্ঠভাবে কাজ করেছেন।\n\n\n== গণতন্ত্রের জন্য আন্দোলন ==\n১৯৬৫ সালে আইয়ুব খানের বিরুদ্ধে যে যৌথ বিরোধী দল সংগঠিত হয়, তিনি ছিলেন এর অন্যতম কেন্দ্রীয় নেতা। সম্মিলিত বিরোধী দল জোটের অন্যান্য নেতাদের সাথে মিয়াঁ তুফাইল গণসচেতনতা সৃষ্টি এবং একটি শক্তিশালী জাতীয় গণতান্ত্রিক আন্দোলন সংগঠিত করতে পূর্ব পাকিস্তান (বর্তমান বাংলাদেশ) এবং পশ্চিম পাকিস্তান উভয় দেশ সফর করেন।\n\n\n== বই ==\nমিয়াঁ তুফাইল মোহাম্মদ আবুল আ'লা মওদুদি এবং আমিন আহসান ইসলাহির সাথে নিম্নলিখিত বইগুলি লিখেছেন:\n১.  কাশফুল মাহজুব: একটি উর্দু তাফসির ২.  দাওয়াত-ই-ইসলামি এন্ডস ডিমান্ডস (উর্দু) \nতার জীবন ও কর্মের ওপর রচিত হয়েছে বেশ কিছু জীবনী। উল্লেখযোগ্য নিম্নরূপ:\n১.  মুশাহিদাত (উর্দু)২.  \"তুফাইল নামা\" (উর্দু)৩.  \"তুফাইল কাবিলা\" (উর্দু)৪.  \"রাহে নিজাত\" (উর্দু)\n\n\n== মৃত্যু ==\n৭ জুন ২০০৯-এ তার মস্তিষ্কে রক্তক্ষরণ হয়। তিনি পাকিস্তানের লাহোরের শেখ জায়েদ হাসপাতালে ভর্তি ছিলেন। ২ সপ্তাহেরও বেশি সময় ধরে কোমায় থাকার পর তিনি ২৫ জুন ২০০৯ এ ৯৫ বছর বয়সে মারা যান। তার উত্তরাধীকারীদের মধ্যে আট কন্যা ও চার পুত্র ছিলেন।\n\n\n== উত্তরাধিকার ==\nজামাতে ইসলামী হিন্দের ৭৫ জন প্রতিষ্ঠাতা সদস্যের একজন হিসাবে তিনি সর্বদা দলীয় ইতিহাসে স্মরণীয় হয়ে থাকবেন। তার রাজনৈতিক উত্তরাধিকারও তার পারিবারিক বংশধারার মধ্যে চলমান আছে। তার জামাতা এজাজ চৌধুরী পাকিস্তান তেহরিকে ইনসাফ পাঞ্জাবের সভাপতি। \n\n\n== আরো দেখুন ==\nনঈম সিদ্দিকী\nআব্দুল গফুর আহমেদ\nখুরশিদ আহমদ\nমুত্তাহিদা মজলিস-ই-আমাল\nপাকিস্তানের রাজনীতি\nপাকিস্তানের রাজনৈতিক দলের তালিকা\n\n\n== তথ্যসূত্র =="}