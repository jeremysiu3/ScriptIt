{"pageid": 1116111, "title": "রফিক-উম-মুনীর চৌধুরী", "url": "https://bn.wikipedia.org/wiki?curid=1116111", "content": "রফিক-উম-মুনীর চৌধুরী একজন বাংলাদেশি শিক্ষক এবং অনুবাদক। তিনি ঢাকা বিশ্ববিদ্যালয়ের আধুনিক ভাষা ইনস্টিটিউটের সহযোগী অধ্যাপক। অনুবাদে বিশেষ অবদানের জন্য তিনি ২০২১ সালের বাংলা একাডেমি সাহিত্য পুরস্কার অর্জন করেন।\n\n\n== জীবনী ==\nরফিক-উম-মুনীর চৌধুরী চট্টগ্রামে জন্মগ্রহণ করেন। তার পৈতৃক নিবাস ফেনী জেলার সদর উপজেলার শর্শদি ইউনিয়নে হলেও শৈশব কাটিয়েছেন ঢাকার পুরানা পল্টনে। কুমিল্লা ক্যাডেট কলেজ থেকে উচ্চ মাধ্যমিক সম্পন্ন করে তিনি স্প্যানীয় ভাষা ও সাহিত্যে স্পেনের গ্রানাদা বিশ্ববিদ্যালয় থেকে স্নাতক সম্পন্ন করেন। পরে তুলনামূলক সাহিত্যে লন্ডন বিশ্ববিদ্যালয় থেকে স্নাতকোত্তর সম্পন্ন করেন।\nকুমিল্লা ক্যাডেট কলেজে থাকাকালীন রফিক লেখালেখি শুরু করেন। পরবর্তীতে বিভিন্ন দৈনিকে প্রবন্ধ প্রকাশ করেন।\n\n\n== ব্যক্তিগত জীবন ==\nরফিক-উম-মুনীর চৌধুরী, নাজমুনের সাথে বিবাহ বন্ধনে আবদ্ধ হন এবং তাদের ৩ সন্তান রয়েছে, জাহরা, রিফাত এবং জুমানা।\n\n\n== সাহিত্যকর্ম ==\nআধুনিক লাতিন আমেরিকান গল্প\nআমার দুঃখভারাক্রান্ত বেশ্যাদের স্মৃতিকথা\n\n\n== পুরস্কার ==\nবাংলা একাডেমি সাহিত্য পুরস্কার (২০২১)\n\n\n== তথ্যসূত্র =="}