{"pageid": 1516749, "title": "উইমেন'স আর্কাইভ ওয়েলস", "url": "https://bn.wikipedia.org/wiki?curid=1516749", "content": "আর্চিফ মেনিউড কামরি / উইমেন'স আর্কাইভ ওয়েলস (এএমসি/ডব্লিউএডব্লিউ) একটি দাতব্য সংস্থা। এটি ওয়েলসের ইতিহাসে নারীদের অধ্যয়নের জন্য গুরুত্বপূর্ণ উপকরণ চিহ্নিত ও সংরক্ষণ করার কাজ করে।\nএর লক্ষ্যগুলো হলো: \"ওয়েলসের অতীত, বর্তমান ও ভবিষ্যতের নারীদের জীবনসংক্রান্ত উপকরণ চিহ্নিত ও সংরক্ষণ করা এবং সেগুলো উপযুক্ত পাবলিক সংরক্ষণাগারে জমা দেওয়ার জন্য উৎসাহিত করা\" এবং \"ওয়েলসের ইতিহাসে নারীদের ভূমিকা সম্পর্কে সচেতনতা বৃদ্ধি করা ও স্কুল ও উচ্চশিক্ষায় পাঠ্য ইতিহাসে নারীদের অন্তর্ভুক্তি নিশ্চিত করা।\nসংস্থাটির সংগ্রহগুলো কাউন্টি আর্কাইভ, ন্যাশনাল লাইব্রেরি অফ ওয়েলস, আমগুয়েডফা সিমু – মিউজিয়াম ওয়েলস, এবং বিশ্ববিদ্যালয় ও অন্যান্য গ্রন্থাগারে সংরক্ষিত রয়েছে।\nসংস্থাটি ওয়েলসের নারীদের ইতিহাস নিয়ে গবেষণা ও অধ্যয়নকে সমর্থন করে। এর মধ্যে ওয়েলশের নারীরা ছাড়াও অন্য নারীরা, যেমন, যারা ওয়েলসে বাস করেছেন, কাজ করেছেন বা ওয়েলসের ইতিহাসে গুরুত্বপূর্ণ ভূমিকা রেখেছেন তাঁরাও অন্তর্ভুক্ত।\nএটি উরসুলা ম্যাসন সহ-প্রতিষ্ঠা করেছিলেন। তিনি ১৯৯৫ সালে ওয়েলসে নারীমুক্তি আন্দোলনের ইতিহাস নথিভুক্ত করার জন্য গবেষণা তহবিল লাভ করেছিলেন। ১৯৯৭ সালের ডিসেম্বরে তিনি ও তার গবেষণা সহকারী অ্যাভরিল রল্ফ গ্রন্থাগারিক, সংরক্ষণবিদ, ইতিহাসবিদ ও অন্যান্য আগ্রহীদের নিয়ে একটি সভা আয়োজন করেন। যার ফলস্বরূপ সংস্থাটি গঠিত হয়। এর প্রথম বার্ষিক সাধারণ সভা ১৯৯৮ সালে অনুষ্ঠিত হয় এবং ডেইড্রে বেডো সভাপতি নির্বাচিত হন।\n\n\n== তথ্যসূত্র ==\n\n\n== বহির্সংযোগ ==\nদাপ্তরিক ওয়েবসাইট"}