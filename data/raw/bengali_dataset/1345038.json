{"pageid": 1345038, "title": "মহাকাশ বাহিনী", "url": "https://bn.wikipedia.org/wiki?curid=1345038", "content": "মহাকাশ বাহিনী হলো কোনো দেশের সামরিক বাহিনীর শাখা যা মহাকাশে সামরিক অভিযান ও যুদ্ধ পরিচালনার কাজ করে থাকে। বিশ্বের প্রথম মহাকাশ বাহিনী ছিল রুশ মহাকাশ বাহিনী যা ১৯৯২ সালে একটি স্বাধীন সামরিক পরিষেবা হিসাবে প্রতিষ্ঠিত হয়েছিল। তবে ১৯৯৭-২০০১ সাল পর্যন্ত এটি স্ট্র‍্যাটেজিক রকেট ফোর্সের সাথে মিলিত ছিল। ২০০১ সালে এটিকে আবার স্বাধীন বাহিনী হিসেবে গঠন করার পরে ২০১৫ সালে এটি রুশ বিমানবাহিনীর সাথে মিলিত হয়ে রুশ বিমান ও মহাকাশ বাহিনী গঠন করে। ২০২৩ সাল পর্যন্ত কেবল মার্কিন মহাকাশ বাহিনী এবং চীনের পিপলস লিবারেশন আর্মি স্ট্র্যাটেজিক সাপোর্ট ফোর্স হলো বিশ্বের দুটি স্বাধীন মহাকাশ বাহিনী।\nসাধারণত যেসব দেশে ছোট মহাকাশ বাহিনী আছে তারা মহাকাশ বাহিনীকে বিমান বাহিনীর সাথে মিলিত করে একটিমাত্র সামরিক শাখায় রূপদার করে, যেমন: রুশ বিমান ও মহাকাশ বাহিনী ও ফরাসি বিমান ও মহাকাশ বাহিনী। যেসব দেশের মহাকাশ কার্যক্রম সীমিত তারা সাধারণত বিমান বাহিনীর অধিনে মহাকাশ কার্যক্রম পরিচালনা করে।\n\n\n== ইতিহাস ==\nবায়ুমণ্ডল এবং মহাকাশের সীমানা নির্দেশক কার্মান রেখা অতিক্রমকারী প্রথম কৃত্রিম বস্তু হলো ২০ জুন ১৯৪৪ তারিখে জার্মান সেনাবাহিনী কর্তৃক নিক্ষেপিত এমডাব্লিউ ১৮০১৪ নামের একটি এ-৪ রকেট। এ-৪ রকেট হলো বিশ্বের প্রথম নিক্ষেপী ক্ষেপণাস্ত্র। এ-৪ রকেটের নকশাকার ছিলেন ভের্নার ফন ব্রাউন এবং তিনি এই ক্ষেপণাস্ত্রকে মহাকাশযানে হিসাবে ব্যবহার করতে আশাবাদী ছিলেন। মার্কিন যুক্তরাষ্ট্র এবং সোভিয়েত ইউনিয়ন উভয় দেশেই দ্বিতীয় বিশ্বযুদ্ধ শেষ হওয়ার পরপরই মহাকাশের সামরিক উন্নয়ন শুরু করে। সেসময় উভয় পরাশক্তিই এ-৪ রকেট, সংশ্লিষ্ট গবেষণা সামগ্রী এবং জার্মান বিজ্ঞানীদের নিয়ে তাদের নিজস্ব নিক্ষেপী ক্ষেপণাস্ত্র তৈরি এবং মহাকাশ নিয়ে সামরিক কার্যক্রম শুরু করে।\n\n\n== মহাকাশ বাহিনীসমূহ ==\nবর্তমানে স্বাধীন সামরিক বাহিনী হিসেবে স্বীকৃতি মহাকাশ বাহিনীর তালিকা নিচে উল্লেখ করা হলো।\n\n পিপল'স লিবারেশন আর্মি স্ট্র‍্যাটেজিক সাপোর্ট ফোর্স\n মার্কিন মহাকাশ বাহিনী\nনিচের মহাকাশ বাহিনীগুলো পূর্বে ছিল তবে এখন স্বাধীন বাহিনী হিসেবে তাদের অস্তিত্ব নেই।\n\n রুশ মহাকাশ বাহিনী (১৯৯২-১৯৯৭/২০০১-২০১১)\n\n\n== আরও দেখুন ==\nসামরিক বাহিনী\nমহাকাশ বাহিনীর তালিকা\n\n\n== তথ্যসূত্র =="}