{"pageid": 1333607, "title": "পারাই আট্টম", "url": "https://bn.wikipedia.org/wiki?curid=1333607", "content": "পারাই আট্টম তামিল সংস্কৃতির একটি বিশেষ ধরনের নৃত্য যেখানে শিল্পী পারাই নামক বাদ্যযন্ত্রে আঘাত করে শব্দ উৎপন্ন করে ও তার তালে তালে নাচে। পারাই কথার অর্থ হল ঢোল বা ঢোলক। মতান্তরে এর আরেক নাম থাপ্পু ও এটি এটি ভারতীয় ইতিহাসের প্রাচীনতম ঢোল বাদ্যযন্ত্র।  এই ঢোল তামিল সংস্কৃতির প্রতীক। প্রাচীনকালে এই ঢোল জনসাধারণের কাছে বার্তা পৌঁছে দেওয়ার জন্য যোগাযোগের মাধ্যম হিসাবে ব্যবহৃত হত। এই ঢোল বাজিয়ে এক জায়গায় সকল মানুষকে জড়ো করা হত এবং তাদের গুরুত্বপূর্ণ‌ বার্তা দেওয়া হত। উদাহরণস্বরূপ, লোকদেরকে সতর্ক করা বা বার্তা পৌঁছে দেওয়ার জন্য বা যুদ্ধ ঘোষণার জন্য এবং যুদ্ধে বিজয় বা পরাজয় ঘোষণার জন্য এই ঢোল বাজানো হত। পরে পারাই আট্টম নাচে এই ঢোল ব্যবহার হতে শুরু করে।\n\n\n== উৎপত্তি ও ঐতিহ্য ==\nপারাই আট্টম নৃত্য হল তামিলনাড়ুর স্থানীয় নৃত্য যেখানে লোকেরা ঢোল পিটিয়ে তার তালে নাচে। এটি তামিলনাড়ু সংস্কৃতির প্রাচীনতম নৃত্যের ধরনগুলির মধ্যে একটি। নৃত্য প্রদর্শনের সময় ঢোল বাজানোর জন্য ২ টি লাঠি ব্যাবহার হয় যার একটি লাঠি অন্য লাঠির চেয়ে পাতলা। তামিলনাডুর সংস্কৃতিতে এই ঢোলের গুরুত্ব অপরিসীম। মন্দিরে আরতির সময় দেবতাদের আহ্বান জানাতে এই ঢোল বাজানো হয়।\nবর্তমানে প্রধানত অন্ত্যেষ্টিক্রিয়া, বিবাহ উৎসব বা ক্রীড়াসূচক কর্মসূচীতে এই নৃত্য পেশ করা হয়। তামিলনাড়ুর সংস্কৃতিতে এই নৃত্যটির অনেক গুরুত্ব রয়েছে এবং সেখানকার লোকেরা এই পারাই আট্টম নৃত্যকলাকে অনেক সম্মান ও মূল্য দেয়।\n\n\n== তথ্যসূত্র =="}