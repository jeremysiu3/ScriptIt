{"pageid": 12142, "title": "ইসলামী ঐক্যজোট", "url": "https://bn.wikipedia.org/wiki?curid=12142", "content": "ইসলামী ঐক্যজোট বাংলাদেশের একটি ইসলামপন্থী রাজনৈতিক দল। দলটির বর্তমান চেয়ারম্যান নাম আব্দুল কাদির এবং মহাসচিব সাখাওয়াত হোসাইন রাজী। দলটি ২০০১ সালের নির্বাচনে বিএনপির সাথে জোট বেঁধে ৪টি আসনে জয়লাভ করে।\n\n\n== সূচনা ==\nইসলামী ঐক্যজোটের যাত্রা শুরু হয় ১৯৯০ সালের ২২ ডিসেম্বর। ১৯৯১ সালে বাংলাদেশের জাতীয় নির্বাচনকে কেন্দ্র করে মূলত এই দলটি গঠন করা হয়।\n\n\n== প্রাথমিক যাত্রা ==\nতৎকালীন ছয়টি ইসলামি দল নিয়ে গঠন করা হয় এই জোট। দলগুলো হচ্ছে- খেলাফত মজলিস, খেলাফত আন্দোলন, নেজামে ইসলামী পার্টি, ইসলামী শাসনতন্ত্র আন্দোলন (বর্তমান ইসলামী আন্দোলন), জমিয়তে উলামায়ে ইসলাম ও ফরায়েজী আন্দোলন। জোট গঠনে মুখ্য ভূমিকা পালন করেন শায়খুল হাদীস আল্লামা আজিজুল হক, চরমোনাইর পীর মাওলানা ফজলুল করিম, মাওলানা আবদুল করিম শায়খে কৌড়িয়া, মাওলানা আশরাফ আলী ধর্মান্ডুলি, মাওলানা মুহিউদ্দিন খান ও মাওলানা আহমাদুল্লাহ আশরাফ।\n\n\n== সাফল্য ==\n১৯৯১ সালের নির্বাচনে ইসলামী ঐক্যজোট মিনার প্রতীকে নির্বাচন করে সিলেটের একটি আসনে বিজয়ী হয় ইসলামী ঐক্যজোট প্রার্থী মাওলানা ওবায়দুল হক।\n১৯৯৬ সালের নির্বাচনে ইসলামী ঐক্যজোট একটি আসন লাভ করে।\n২০০১ সালের নির্বাচনে বিএনপির শরিক হিসেবে ধানের শীষ প্রতীকে নির্বাচন করে ইসলামী ঐক্যজোট চারটি আসন লাভ করে।\n\n\n== বিএনপি জোটে যোগদান ==\n১৯৯৯ সালের জানুয়ারি মাসে তৎকালীন আওয়ামী লীগ সরকারের বিরুদ্ধে আন্দোলনে বিএনপি চারদলীয় জোট গঠন করেছিল যাতে ইসলামী ঐক্যজোট ছিল।\n\n\n=== ভাঙ্গন ===\nবর্তমানে ইসলামী ঐক্যজোট দুইটি অংশে বিভক্ত একটি অংশ\nকৌশল গত কারণে ৭ই জানুয়ারি ২০১৬ বের হয়ে যায়। জোটের অপর অংশটি জোটের সিনিয়র ভাইস চেয়ারম্যান মাওলানা আব্দুর রকিবের নেতৃত্বে ইসলামী ঐক্যজোটের একটি অংশ বিশ দলীয় জোট থেকে যায়।\n\n\n== আরও দেখুন ==\nদেওবন্দি সংগঠনের তালিকা\n\n\n== তথ্যসূত্র =="}