{"pageid": 1353518, "title": "বাংলাদেশ ইনস্টিটিউট অব ক্যাপিটাল মার্কেট", "url": "https://bn.wikipedia.org/wiki?curid=1353518", "content": "বাংলাদেশ ইনস্টিটিউট অব ক্যাপিটাল মার্কেট বাংলাদেশ সিকিউরিটিজ অ্যান্ড এক্সচেঞ্জ কমিশনের অধীনস্থ একটি প্রতিষ্ঠান। দক্ষ, প্রতিযোগিতামূলক এবং সমৃদ্ধ পুঁজিবাজার গঠনে প্রয়োজনীয় পেশাগত উৎকর্ষতা বৃদ্ধিতে প্রতিষ্ঠানটি কাজ করে।\n\n\n== ইতিহাস ==\nক্যাপিট্যাল মার্কেট এর জন্য ইনস্টিটিউট প্রতিষ্ঠার ধারণা সর্বপ্রথম চট্টগ্রাম স্টক এক্সচেঞ্জ উত্থাপন করে। পরবর্তীতে বিশ্বব্যাংক এর সম্ভাব্যতা যাচাই করে। যাচাই-বাছাইয়ের পর তারা দক্ষতা বৃদ্ধির জন্য একটি সিকিউরিটিজ ইনস্টিটিউট গঠনের প্রস্তাব দেয়। বিশ্বব্যাংকের রিপোর্ট প্রকাশের পর জাতিসংঘ উন্নয়ন কর্মসূচী ও এশীয় উন্নয়ন ব্যাংক সিকিউরিটিজ ইন্ডাস্ট্রি ডেভেলপমেন্ট সেন্টার ও ন্যাশনাল ক্যাপিটাল মার্কেট ইনস্টিটিউট গঠনের সুপারিশ করে। এরই পরিপ্রেক্ষিতে সরকার ২৪ জুলাই, ২০০৮ সালে বাংলাদেশ ইন্সটিটিউট অব ক্যাপিটাল মার্কেট স্থাপন করে এবং ৯ ডিসেম্বর, ২০০৯ সালে এর একাডেমিক কার্যক্রম শুরু হয়।\n\n\n== গঠন ==\nব্যবস্থাপনার কার্যক্রম পরিচালনার জন্য ১৫ সদস্যের একটি পরিচালনা পর্ষদ গঠন করা হয়। তাঁরা হলেন:\n\nচেয়ারম্যান, বাংলাদেশ সিকিউরিটিজ অ্যান্ড এক্সচেঞ্জ কমিশন\nচেয়ারম্যান, ঢাকা স্টক এক্সচেঞ্জ\nচেয়ারম্যান, চট্টগ্রাম স্টক এক্সচেঞ্জ\nকমিশনার, বাংলাদেশ সিকিউরিটিজ অ্যান্ড এক্সচেঞ্জ কমিশন\nডিন, ব্যবসায় প্রশাসন অনুষদ, ঢাকা বিশ্ববিদ্যালয়\nচেয়ারম্যান, ফিন্যান্স বিভাগ, ঢাকা বিশ্ববিদ্যালয়\nঅতিরিক্ত সচিব, অর্থ বিভাগ\nযুগ্ম সচিব, আর্থিক প্রতিষ্ঠান বিভাগ\nব্যবস্থাপনা পরিচালক, ইনভেস্টমেন্ট কর্পোরেশন অব বাংলাদেশ\nব্যবস্থাপনা পরিচালক, সেন্ট্রাল ডিপোজিটরি বাংলাদেশ লিমিটেড\nপ্রেসিডেন্ট, দি ইনস্টিটিউট অব চার্টার্ড একাউন্ট্যান্টস অব বাংলাদেশ\nপ্রেসিডেন্ট, দি ইনস্টিটিউট অব কস্ট এন্ড ম্যানেজমেন্ট অ্যাকাউন্ট্যান্টস্ অব বাংলাদেশ\nপ্রেসিডেন্ট, বাংলাদেশ এসোসিয়েশন অব পাবলিকলি লিস্টেড কোম্পানিজ\nনির্বাহী পরিচালক, বাংলাদেশ সিকিউরিটিজ অ্যান্ড এক্সচেঞ্জ কমিশন\nনির্বাহী পরিচালক, বাংলাদেশ ইনস্টিটিউট অব ক্যাপিটাল মার্কেট\n\n\n== পরিচালিত কোর্সসমূহ ==\nঅ্যাপ্লাইড ফিন্যান্স ও ক্যাপিটাল মার্কেটে মাস্টার্স\nক্যাপিটাল মার্কেটে পোস্ট গ্রাজুয়েট ডিপ্লোমা\n\n\n== আরও দেখুন ==\nঅর্থ মন্ত্রণালয় (বাংলাদেশ)\nবাংলাদেশ সিকিউরিটিজ অ্যান্ড এক্সচেঞ্জ কমিশন\n\n\n== তথ্যসূত্র =="}