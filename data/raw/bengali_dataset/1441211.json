{"pageid": 1441211, "title": "আমিনুল হক (লেখক)", "url": "https://bn.wikipedia.org/wiki?curid=1441211", "content": "আমিনুল হক, এমবিই, একজন বাংলাদেশী বংশোদ্ভূত ব্রিটিশ প্রভাষক ও লেখক।\n\n\n== জীবনের প্রথমার্ধ ==\nআমিনুল হক বাংলাদেশের সিলেটের গোলাপগঞ্জ উপজেলার বাগির ঘাট গ্রামে এক বাঙালি মুসলিম পরিবারে জন্মগ্রহণ করেন। আমিনুল হকের বাবা ১৯৬০-এর দশকের শুরু থেকে ব্রিটেনে কর্মরত ছিলেন, তাই তাঁর পরিবারের বাকি সদস্যরা ১৯৮০ সালে তাঁর সঙ্গে যোগ দেন।\nআমিনুল হক টাওয়ার হ্যামলেটসের বাংলাদেশী পাড়ায় বেড়ে ওঠেন। তার প্রাথমিক স্মৃতি ছিল চরম দারিদ্র্য, অত্যধিক ভিড় এবং বর্ণবাদের অভিজ্ঞতা। আমিনুল হক ইউনিভার্সিটি অব সাসেক্স থেকে স্নাতক ডিগ্রি লাভ করেন। এবং পিএইচডি ও সম্পন্ন করেন।\n\n\n== কর্মজীবন ==\nঅক্টোবর ২০০৮ থেকে, আমিনুল হক গোল্ডস্মিথস, লন্ডন বিশ্ববিদ্যালয়ের একজন প্রভাষক এবং লন্ডন মেট্রোপলিটন বিশ্ববিদ্যালয়ের একজন ভিজিটিং লেকচারার ছিলেন।\n২০১৫ সালে তার বই ব্রিটিশ-ইসলামিক আইডেন্টিটি: থার্ড-জেনারেশন বাংলাদেশিস ফ্রম ইস্ট লন্ডন প্রকাশিত হয়।  \nহক একজন ফ্রিল্যান্স সাংবাদিক এবং সম্প্রচারকও। তিনি ২০২০ থেকে ১৯৬০ এর দশক থেকে যুক্তরাজ্যে বাংলাদেশিদের অভিবাসনের উপর আলোকপাত করে আ ভেরি ব্রিটিশ হিস্টোরি একটি পর্বের আয়োজন করেছিলেন।\nআমিনুল হক ২০১৬ থেকে ২০২১ সাল পর্যন্ত রয়্যাল মিউজিয়াম গ্রিনিচের বোর্ডে ট্রাস্টি হিসেবে দায়িত্ব পালন করেন।\n\n\n== পুরস্কার ও স্বীকৃতি ==\n২০০৮ সালে আমিনুল হক পূর্ব লন্ডনে যুব বিচারে তার পরিষেবার জন্য ২০০৮ নিউ ইয়ার অনার্সে অর্ডার অফ দ্য ব্রিটিশ এম্পায়ার (এমবিই) সদস্য নিযুক্ত হন। ২০০৫ সালে, তিনি ফিলিপ লরেন্স পুরস্কার পান। ২০০৪ সালে, তার রেডিও ডকুমেন্টারি ইসলামিক প্রাইড সনি অ্যাওয়ার্ডের জন্য সংক্ষিপ্ত তালিকাভুক্ত হয়েছিল।\n\n\n== ব্যক্তিগত জীবন ==\nআমিনুল হক একজন মুসলিম  তার তিনটি সন্তান রয়েছে।  তিনি ম্যানচেস্টার ইউনাইটেড ফুটবল ক্লাবের ভক্ত। \n\n\n== সৃষ্টিকর্ম ==\nআমিনুল হক। (জানুয়ারি ২০০৫)। লং ডিসটেন্স ন্যাশনালিজম: আ স্টাডি অব দ্য বাগির ঘাতি কমিউনিটি লিভিং ইন ইস্ট লন্ডন।\nআমিনুল হক। (২০১৫)। ব্রিটিশ-ইসলামিক আইডেন্টিটি: থার্ড জেনারেশন বাংলাদেশিস ফ্রম ইস্ট লন্ডন । লন্ডন: ট্রেন্টহাম বুকস।\n\n\n== আরো দেখুন ==\nব্রিটিশ বাংলাদেশি\nব্রিটিশ বাংলাদেশীদের তালিকা\n\n\n== তথ্যসূত্র ==\n\n\n== বহিঃসংযোগ ==\nটুইটারে আমিনুল হক \nHotseat: Islam expert Aminul Hoque. BBC News. 28 January 2005\nAminul Hoque. I'm a British Bangladeshi Muslim academic: it's about confidence. The Guardian. 15 November 2013"}