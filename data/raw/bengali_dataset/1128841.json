{"pageid": 1128841, "title": "পার্ক জি-হু", "url": "https://bn.wikipedia.org/wiki?curid=1128841", "content": "পার্ক জি-হু (কোরীয়: 박지후; হাঞ্জা: 朴持厚; আরআর: বাক জি-হু, ইংরেজি: Park Ji-hu; জন্ম: ৭ নভেম্বর ২০০৩) হলেন একজন দক্ষিণ কোরীয় অভিনেত্রী। তিনি ২০১৮ সালে মুক্তিপ্রাপ্ত চলচ্চিত্র হাউস অব হামিংবার্ড এবং ২০২২ সালে নেটফ্লিক্সে মুক্তিপ্রাপ্ত ওয়েব ধারাবাহিক অল অব আস আর ডেডের প্রধান চরিত্রে অভিনয়ের জন্য সুপরিচিত।\n\n\n== প্রারম্ভিক জীবন ==\nপার্ক জি-হু ২০০৩ সালের ৭ই নভেম্বর তারিখে দক্ষিণ কোরিয়ার দেগুতে জন্মগ্রহণ করেছেন। ২০২১ সালের নভেম্বর মাসে, তিনি হানিয়াং বিশ্ববিদ্যালয় মঞ্চনাট্য ও চলচ্চিত্র অনুষদে ভর্তি হয়েছে। ২০২২ সালের ফেব্রুয়ারি মাসে, পার্ক দংমুন উচ্চ বিদ্যালয় থেকে স্নাতক ডিগ্রি অর্জন করেছেন।\n\n\n== কর্মজীবন ==\n২০১৪ সালে, পার্ক একটি অডিশনে অংশগ্রহণ করার পর বেশ কিছু কাজ করেছিলেন। অতঃপর ২০১৬ সালে তিনি হোম উইদাউট মি নামক স্বল্পদৈর্ঘ্যের চলচ্চিত্রে অভিনয়ের মাধ্যমে অভিনয় জগতে পদার্পণ করেছিলেন, পরবর্তীকালে তিনি মূলধারার প্রযোজনায় ২০১৬ সালে ভ্যানিশিং টাইম: আ বয় হু রিটার্ন, ২০১৭ সালে ফেব্রিকেটেড সিটি এবং ২০১৮ সালে দ্য উইটনেসের ছোটখাটো চরিত্রে অভিনয় করেছিলেন।\n২০১৮ সালে, পার্ক জনপ্রিয় ইন্ডি চলচ্চিত্র হাউস অফ হামিংবার্ডে অভিনয় করেছিলেন, তিনি এই বৈশিষ্ট্যসূচক চলচ্চিত্রে কিম ইয়ং-হি নামক মূল চরিত্রে অভিনয় করেছিলেন। তিনি এই চলচ্চিত্রের অন্য একাধিক পুরস্কার জয়লাভ করার পাশাপাশি বেশ প্রশংসা অর্জন করেছিলেন।\n২০২১ সালের এপ্রিল পর্যন্ত, পার্ক উম তে-হুয়ার দুর্যোগ থ্রিলার চলচ্চিত্র কংক্রিট ইউটোপিয়ায় লি বিয়ং-হুন, পার্ক বো-ইয়ং এবং পার্ক সো-জুনের সাথে কাজ করেছিলেন।\nপরবর্তী বছরে, তিনি জম্বি রহস্যের ওপর নির্মিত নেটফ্লিক্সে মুক্তিপ্রাপ্ত ওয়েব ধারাবাহিক অল অব আস আর ডেডের মূল চরিত্রে অভিনয় করেছিলেন, যার ফলে তিনি আন্তর্জাতিক অঙ্গনে পরিচিতি লাভ করেছেন। তিনি টিভিএনের ধারাবাহিক লিটল উইমেনে কিম গো-ইউন, নাম জি-হিউন এবং উই হা-জুনের সাথে অভিনয় করেছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়)\nহানসিনেমায় পার্ক জি-হু (ইংরেজি)\nকোরিয়ান মুভি ডেটাবেজে পার্ক জি-হু\nইন্টারনেট মুভি ডেটাবেজে পার্ক জি-হু  (ইংরেজি)"}