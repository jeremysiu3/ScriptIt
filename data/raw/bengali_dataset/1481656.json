{"pageid": 1481656, "title": "শরীফ হাসান দেওবন্দি", "url": "https://bn.wikipedia.org/wiki?curid=1481656", "content": "শরীফ হাসান দেওবন্দি ( ৯ আগস্ট, ১৯২০–২ জুন, ১৯৭৭ ) ছিলেন একজন ভারতীয় ইসলামি পণ্ডিত ও মুহাদ্দিস। তিনি ১৯৭২ থেকে ১৯৭৭ সাল পর্যন্ত দারুল উলূম দেওবন্দে শায়খুল হাদিস হিসাবে দায়িত্ব পালন করেন। এছাড়া তিনি প্রায় দশ বছর ডাবেলের জামিয়া ইসলামিয়া তালিমুদ্দিনে হাদিসের অধ্যাপক ও শায়খুল হাদিস হিসেবেও কাজ করেছিলেন। \n\n\n== প্রাথমিক জীবন ও শিক্ষা ==\nশরীফ হাসান ১৯২০ সালের ৯ আগস্ট দেওবন্দে জন্ম গ্রহণ করেন। বেহাতের মাদ্রাসা ইসলামিয়ায় তিন বছর কাটানোর আগে তিনি দেওবন্দে কুরআন মুখস্ত করেন, যেখানে তিনি আনোয়ার শাহ কাশ্মীরির ছাত্র আবদুর রহিম মুজাফফরনগরীর অধীনে আরবি ও ফারসি অধ্যয়ন করেন। এরপর তিনি দারুল উলূম দেওবন্দে ভর্তি হন এবং ১৯৩৯ খ্রিস্টাব্দে (১৩৫৮ হি.) স্নাতক হন।\nদেওবন্দে শিক্ষকদের মধ্যে ছিলেন হোসাইন আহমদ মাদানী, শাব্বির আহমদ উসমানি, আসগর হুসাইন দেওবন্দী ও ইব্রাহিম বালিয়াবী।\n\n\n== কর্মজীবন ==\nস্নাতক হওয়ার পর থানাভবনের থানকা-ই-ইমদাদিয়ার মাদ্রাসা ইমদাদুল উলূমে তিনি ১৯৪১ সালে (১৩৬১ হি) অধ্যক্ষ হিসেবে নিযুক্ত হন, যেখানে তিনি মা. আশরাফ আলী থানভী থেকে হাদিস ও ইসলামী আইনশাস্ত্রের ক্ষেত্রেও নির্দেশনা পান। ১৯৪৫ সালে (১৩৬৪ হি) তিনি বেরেলির মাদ্রাসা ইশাআতুল উলূমে অধ্যক্ষ হন এবং সেখানে নয় বছর হাদিসবিষয়ক অধ্যাপক ও একজন ইসলামী আইনবিদ হিসেবে দায়িত্ব পালন করেন।   \nএরপর তিনি ১৯৫৩ সালে (১৩৭৩ হি) থেকে ১৯৬৪ খ্রি. (১৩৮৩ হিজরি ) পর্যন্ত   প্রায় দশ বছর জামিয়া ইসলামিয়া তালিমুদ্দিন হাদিসের অধ্যাপক্ষ ও শায়খুল হাদিস হিসেবে দায়িত্ব পালন করেন।  সেখানে তিনি জামে তিরমিযী, সহিহ বুখারীসহ প্রভৃতি হাদীসের বই পড়ান।  \n১৯৬৩ সালে (১৩৮৩ হি.) তিনি দারুল উলূম দেওবন্দে শিক্ষক হিসেবে নিযুক্ত হন   এবং সহীহ মুসলিম, সুনানে ইবনে মাজাহ, সুনানে আবু দাউদসহ প্রভৃতি হাদীসের বই পড়ান।  ১৯৭২ খ্রিস্টাব্দে (১৩৯২ হি.) তিনি সৈয়দ ফখরুদ্দীন আহমদের স্থলাভিষিক্ত হয়ে দেওবন্দের শায়খুল হাদিস হন এবং ১৯৭৭ খ্রিস্টাব্দ পর্যন্ত পর্যন্ত সহীহ বুখারির প্রথম খণ্ড পড়ান।    \nতিনি ইমাম তিরমিযীর শামায়েলে তিরমিজির উপর একটি ব্যাখ্যাগ্রন্থ লিখেছেন, যা এখনও প্রকাশিত হয়নি। \n\n\n== মৃত্যু ==\nতিনি ১৯৭৭ সালের ২ জুন ( ১৫ ই জমাদিউস সানি, ১৩৯৭ হি) দেওবন্দে মৃত্যুবরণ করেন।    পরদিন জানাজা অনুষ্ঠিত হয় এবং কাসেমী কবরস্থানে দাফন করা হয়। \n\nতিনি তার চার পুত্র ছিলেন: রইস আহমেদ, নায়ার উসমানি, মুনির উসমানি ও ওয়াসিম উসমানি। \n\n\n== তথ্যসূত্র =="}