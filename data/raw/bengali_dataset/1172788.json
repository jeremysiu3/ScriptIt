{"pageid": 1172788, "title": "আমতা", "url": "https://bn.wikipedia.org/wiki?curid=1172788", "content": "আমতা হল ভারতের পশ্চিমবঙ্গ রাজ্যের হাওড়া জেলার উলুবেড়িয়া মহকুমার আমতা ১ সমষ্টি উন্নয়ন ব্লকের একটি আদমশুমারী শহর। \nসিরাজবাটি নিয়ে জনশ্রুতি - নবাব সিরাজউদ্দৌলা কলকাতায় যাওয়ার পথে এখানে এসে নমাজ পড়েছিলেন। তারপর থেকে তাঁর নামেই এলাকার নাম হয় সিরাজবাটি।\nএই শহরে  ১৯৪৬ সালে প্রতিষ্ঠিত হয় রামসদয় কলেজ।\n\n\n== ভূগোল ==\nআমতা ২২°৩৪′২৪″ উত্তর ৮৮°০′৫৮″ পূর্ব-এ অবস্থিত।\n\n\n== জনসংখ্যা ==\nআমতার মোট জনসংখ্যা ভারতের ২০১১ সালের আদমশুমারি অনুসারে ১৬,৬৯৯ জন ছিল, যার মধ্যে ৮,৪৫৪ জন (৫১%) পুরুষ ও ৮,২৪৫ জন (৪৯%) মহিলা। ৬ বছরের কম বয়স্কদের জনসংখ্যা ১,৫২২ জন ছিল। আমতায় মোট সাক্ষর ব্যক্তির সংখ্যা ১২,৯১৮ জন (জনসংখ্যার ৮৫.১২% ৬ বছরের অধিক বয়স্ক ছিল) ছিল।\n\n\n== পরিবহন ==\nআমতায় ২০০০ সাল থেকে একটি ব্রডগেজ রেলপথের দ্বারা রেল পরিষেবা পরিবেশিত হয়, তবে আগে এটি মার্টিন লাইট রেলওয়ের ৪৫-কিমি হাওড়া-আমতা ন্যারো-গেজ রেলপথ দ্বারা পরিবেশিত হত, এটি ১৮৯২ সালে প্রতিষ্ঠিত একটি ব্যক্তিগত রেল পরিষেবা ছিল। রেল কোম্পানিটি ১৯৭১ সালে বন্ধ হয়ে যায়। আমতা রেলওয়ে স্টেশন কলকাতা শহরতলির রেলওয়ে ব্যবস্থার অংশ।\n\n\n== তথ্যসূত্র =="}