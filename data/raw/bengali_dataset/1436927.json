{"pageid": 1436927, "title": "পার্থসারথি দেব", "url": "https://bn.wikipedia.org/wiki?curid=1436927", "content": "পার্থসারথি দেব ( ১৯৫৬— ২২ মার্চ ২০২৪) ভারতের বাংলা চলচ্চিত্র ও টেলিভিশনের এক বিশিষ্ট অভিনেতা। ছোট পর্দায় তিনি সত্যজিতের গপ্পো ধারাবাহিকের জন্য বিশেষ জনপ্রিয় হন। তিনি পশ্চিমবঙ্গ মোশন পিকচার্স আর্টিস্ট ফোরামের সহ-সভাপতি ছিলেন। বাংলা ছাড়াও তিনি হিন্দি ও তেলুগু ছবিতে অভিনয় করেছেন।\n\n\n== প্রারম্ভিক জীবন এবং কর্মজীবন ==\nপার্থসারথি দেবের জন্ম ১৯৫৬ খ্রিস্টাব্দে কলকাতায়। চল্লিশ বছরেরও বেশি কর্মজীবনে তিনি দুই শতাধিক বাংলা ছবিতে অভিনয় করেছেন । তিনি ওয়েস্ট বেঙ্গল মোশন পিকচার আর্টিস্ট ফোরামের সহ-সভাপতি ছিলেন। প্রবীণ অভিনেতা পার্থসারথি দেব মূলত বাংলায় কাজ করেছেন, তবে হিন্দি ও অন্যান্য ভাষায়ও তার কাজ ডাবিং হয়েছে। তিনি ১৯৮১ খ্রিস্টাব্দে ছোট গোকুলপুরের যাত্রী দিয়ে ভারতীয় সিনেমা জগতে আত্মপ্রকাশ করেন। তারপর একে একে 'সত্যজিৎর গপ্পো' , 'সোনার কেল্লা' , 'মহাপৃথিবী' , 'হৃদয়ের কথা' , 'জয়ী' , 'চুনি পান্না' , 'মিঠাই' , 'প্রেম আমার' , 'কাকাবাবু হেরে গেলেন', 'লাঠি' ও 'বগলা মামা জুগ জুগ জিয়ো' প্রভৃতি ছবিতে সফল অভিনয়ে দর্শকদের মুগ্ধ করেন। তার শেষ অভিনীত ছায়াছবি ছিল নন্দিতা রায়-শিবপ্রসাদ মুখোপাধ্যায়ের পুজোর ছবি \"রক্তবীজ\"।\n\n\n== ব্যক্তিগত জীবন এবং মৃত্যু ==\nপার্থসারথি দূরদর্শনের রূপটানশিল্পী বিনীতা দেব বন্দ্যোপাধ্যায়কে বিবাহ করেছিলেন। তাদের একটি কন্যাসন্তান হয়। পরে ২০১৮ খ্রিস্টাব্দে তাদের বিবাহবিচ্ছেদ হয়। ২০২১ খ্রিস্টাব্দে পার্থসারথি কোভিডে আক্রান্ত হয়েছিলেন। তারপর দীর্ঘদিন সিওপিডি'র সমস্যায় ভুগছিলেন। নিউমোনিয়া ধরা পড়লে ৯ ফেব্রুয়ারি হাসপাতালে ভর্তি হন। ২০২৪ খ্রিস্টাব্দের ২২ মার্চ শুক্রবার রাত ১১টা ৫০ মিনিটে শেষ নিঃশ্বাস ত্যাগ করেন। ২৩ মার্চ শনিবার তার শেষকৃত্য সম্পন্ন করা হয়।\n\n\n== নির্বাচিত চলচ্চিত্রের তালিকা ==\nছোট গোপালপুরের যাত্রী (১৮৮১)\nসোনার কেল্লা\nমহাপৃথিবী\nহৃদয়ের কথা\nকাকাবাবু হেরে গেলেন? (১৯৯৫)\nলাঠি (১৯৯৬)\nশুধু তুমি\nশক্তি (২০০৪)\nপ্রেম আমার (২০০৯)\nরোমিও (২০১১)\nমেমসাহেব (২০১৭)\nবিপর্যয় (২০১৭)\nকল্পতরু (২০১৮)\nআমি তোমাকে ভালবাসি (২০১৮)\nজয়ী (২০১৯)\nচুনি পান্না (২০১৯)\nমন খারাপের ওষুধ (২০২১)\nমিঠাই (টেলিভিশন ধারাবাহিক) (২০২১)\nবগলা মামা যুগ যুগ জিও (২০২৩)\nরক্তবীজ (২০২৩)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পার্থসারথি দেব (ইংরেজি)\nটিভি গাইডে পার্থসারথি দেব"}