{"pageid": 1391328, "title": "ধুনুচি", "url": "https://bn.wikipedia.org/wiki?curid=1391328", "content": "ধুনুচি হলো বঙ্গের একটি ঐতিহ্যবাহী ধুনো জ্বালানোর পাত্রবিশেষ (সাধারণত ভারতীয় লোবান বা ধুনোর সাথে ঐতিহ্যবাহী অনুষ্ঠানে ব্যবহার করা হয়) যা পূজায় আরতি করার এক পর্যায়ে ব্যবহৃত হয়। এটি প্রায়শই প্রদীপের সাথে আরতির পরে ব্যবহৃত হয়।\n\n\n== বর্ণনা ==\nধুনুচির একটি প্রজ্বলনের উপযোগী প্রসারিত আকৃতি রয়েছে। এর উপরে একটি বড় গহ্বর সহ একটি কান্ড ধরে রাখা হয়। ধুনুচি ঐতিহ্যগতভাবে মাটির পাত্র দিয়েও তৈরি হতে পারে। ধুনুচি এক হাতলবিশিষ্ট হতে পারে। কোনো ক্ষেত্রে দুটি হাতল একে অপরের বিপরীত দিকেও দেখা যায়। আবার কোনো সময় হাতলবিহীন হয়ে থাকে। তাপের প্রভাব কমাতে পিতল বা রূপালী ধুনুচির লম্বা হাতল রয়েছে।\nমাটির পাত্রের ধুনুচি মাটি থেকে কুমোররা তৈরি করে। আকৃতি দেওয়ার পর ধুনুচিগুলো প্রথমে রোদে শুকিয়ে আগুনে পোড়ানো হয়। প্রতি বছর, নদীয়া বা বাঁকুড়ার মতো জেলার কুমোররা দুর্গাপূজার পূর্বে ব্যাপক হারে ধুনুচি তৈরি করে। ২০১৬ সালের হিসাবে, বাঁকুড়ায় মাঝারি আকারের মাটির পাত্রের ধুনুচির পাইকারি মূল্য ছিল দশ থেকে বারো টাকা এবং খুচরা মূল্য ছিল কুড়ি থেকে পঁচিশ টাকা।\n\n\n== ব্যবহার ==\n\nনিচে জ্বলন্ত কয়লা রেখে ধুনাচি জ্বালানো হয় যা ধীরে ধীরে জ্বলতে থাকা নারকেলের তুষের একটি স্তর জ্বালাতে থাকে। তার উপর ধূপ (ভারতীয় লোবানের মতো শালিনির্যাস) ছিটিয়ে দেওয়া হয়। বাংলায় ঐতিহ্যগতভাবে দুর্গাপূজার সময় ধুনুচি নৃত্য বা ধুনুচির সাথে ঢাকের তালে তালে নৃত্য করা হয়। অনেক পুজোয় সেরা ধুনুচি নৃত্য প্রতিযোগিতারও আয়োজন করা হয়, যেখানে তিনটি ধুনুচি ধরে নৃত্য প্রদর্শিত হয়- দুই হাতে দুটো এবং তৃতীয় ধুনুচিটি মুখে দাঁতের মাঝে রাখা হয়। ধুনুচি আরতি \"ধূপ আরতি\" নামেও পরিচিত।\n\n\n== তথ্যসূত্র ==\n\n\n== বহিঃসংযোগ ==\n\nDhunuchi Nach video\nDhunuchi Nach Photo   ওয়েব্যাক মেশিনে আর্কাইভকৃত ২৭ আগস্ট ২০২১ তারিখে"}