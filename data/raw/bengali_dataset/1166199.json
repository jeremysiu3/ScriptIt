{"pageid": 1166199, "title": "শরৎচন্দ্র চট্টোপাধ্যায় সরকারি মেডিকেল কলেজ ও হাসপাতাল", "url": "https://bn.wikipedia.org/wiki?curid=1166199", "content": "শরৎচন্দ্র চট্টোপাধ্যায় মেডিকেল কলেজ ও হাসপাতাল হল একটি সরকার-পরিচালিত চিকিৎসা মহাবিদ্যালয় ও স্বাস্থ্যপ্রতিষ্ঠান। মহাবিদ্যালয়টি পশ্চিমবঙ্গের হাওড়া জেলাভুক্ত উলুবেড়িয়া শহরে অবস্থিত। শহরটি কলকাতার দক্ষিণ-পশ্চিম শহরতলি বা কলকাতা মহানগর অঞ্চলের অন্তর্গত। মহাবিদ্যালয়টি থেকে চিকিৎসাবিদ্যার একটি পেশাগত স্নাতক ডিগ্রী ব্যাচেলর অব মেডিসিন অ্যান্ড সার্জারি (এমবিবিএস) প্রদান করা হয়। এখানে ২০২২-২০২৩ শিক্ষাবর্ষ থেকে পঠনপাঠন প্রক্রিয়া শুরু হয়।\n\n\n== পাঠ্যধারা ==\nশরৎচন্দ্র চট্টোপাধ্যায় মেডিকেল কলেজ ও হাসপাতাল বর্তমানে প্রতি বছর এমবিবিএস পাঠ্যধারায় ১০০ জন শিক্ষার্থীকে শিক্ষা ও প্রশিক্ষণ প্রদান করে।\n\n\n== শিক্ষাঙ্গণ ==\nশরৎচন্দ্র মেডিক্যাল দু’টি ক্যাম্পাসে বিভক্ত। প্রথমটি রয়েছে শহরের বাজারপাড়া অঞ্চলে পূর্বতন মহকুমা সুপারস্পেশালিটি হাসপাতাল চত্বরে।\nএবং, দ্বিতীয় তথা বৃহত্তম মুখ্য শিক্ষাঙ্গণটির অবস্থান ১৬ নম্বর জাতীয় সড়কের (মুম্ব‌ই হাইওয়ে) নিমদিঘি স্টপেজ সন্নিহিত এলাকায়। যেটি ‘যদুরবেড়িয়া ক্যাম্পাস’ হিসাবে পরিচিত।\n\n\n== অনুমোদন ও স্বীকৃতি ==\nকলেজটি পশ্চিমবঙ্গ স্বাস্থ্যবিজ্ঞান বিশ্ববিদ্যালয়ের সঙ্গে অধিভুক্ত এবং জাতীয় মেডিকেল কমিশন দ্বারা স্বীকৃত।\n\n\n== তথ্যসূত্র =="}