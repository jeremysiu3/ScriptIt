{"pageid": 1468104, "title": "গণতান্ত্রিক ছাত্রশক্তি", "url": "https://bn.wikipedia.org/wiki?curid=1468104", "content": "গণতান্ত্রিক ছাত্রশক্তি বাংলাদেশের একটি ছাত্র সংগঠন। আখতার হোসেনসহ কিছু শিক্ষার্থীরা ৪ অক্টোবর ২০২৩ সালে এই ছাত্রসংগঠনের ঘোষণা দেন। সংগঠনের লক্ষ্য ও উদ্দেশ্য হলো শিক্ষা ব্যবস্থার পুনর্গঠন, রাজনৈতিক ব্যক্তি, পরিসর ও সংস্কৃতি নির্মাণ, শিক্ষার্থী কল্যাণ, ছাত্র-নাগরিক রাজনীতি নির্মাণ ও রাষ্ট্র-রাজনৈতিক ব্যবস্থার পুনর্গঠন। ১৪ সেপ্টেম্বর ২০২৪ তারিখে সংগঠনটি তাদের কার্যক্রম স্থগিত এবং কমিটি বিলুপ্ত ঘোষণা করে।\n\n\n== ইতিহাস ==\nশিক্ষা, শক্তি ও মুক্তি- এই মূলনীতি নিয়ে ঢাকা বিশ্ববিদ্যালয় কেন্দ্রীয় ছাত্রসংসদের সাবেক সমাজসেবা সম্পাদক আখতার হোসেনের নেতৃত্বে ৪ অক্টোবর, ২০২৩ সালে সংগঠনটি আত্নপ্রকাশ করেন। সাবেক ভিপি নুরুল হক নুরের বাংলাদেশ ছাত্র অধিকার পরিষদ দল থেকে পৃথক হয়ে সংগঠনটির জন্ম হয়। প্রতিষ্ঠার সময় মোট ৩১ সদস্যের কেন্দ্রীয় কমিটির ঘোষণা করা হয়। সংগঠনটি ২৯ সেপ্টেম্বরে ১৫ ছাত্র সংগঠনের সাথে ‘ফ্যাসিবাদ বিরোধী ছাত্র ঐক্য’ নামে নতুন জোট গঠন করে। এছাড়া, ০৮ সেপ্টেম্বর ২০২৪ তারিখে কেন্দ্রীয় শহীদ মিনারে জাতীয় নাগরিক কমিটি নামে তারা নতুন নাগরিক প্ল্যাটফর্মের ঘোষণা করেছেন। ১৪ সেপ্টেম্বর ২০২৪ তারিখে সংগঠনটি নিজেকে বিলুপ্ত ঘোষণা করে।\n\n\n== উল্লেখযোগ্য ব্যক্তি ==\n\n\n== রাজনৈতিক উত্থান ==\n২০২৪ সালে  বৈষম্যবিরোধী ছাত্র আন্দোলনের নেতৃত্বে সফলভাবে কোটা সংস্কার আন্দোলন ও অসহযোগ আন্দোলনের সম্পন্ন হয়। এ দুইটি আন্দোলনের কেন্দ্রীয় নেতৃত্বে গণতান্ত্রিক ছাত্রশক্তির নেতাদের উপস্থিতি পাওয়া যায়। সংগঠনটির নেতা-কর্মীদের প্রচেষ্টার ফলে অসহযোগ আন্দোলনের ফলে ৫ আগস্ট প্রধানমন্ত্রী শেখ হাসিনা পদত্যাগ করতে বাধ্য হন। ছাত্রশক্তির দুই নেতা আসিফ মাহমুদ ও নাহিদ ইসলাম বাংলাদেশের অন্তর্বর্তীকালীন সরকারে উপদেষ্টা হিসেবে দায়িত্ব পালন করেছেন। সংগঠনটির স্লোগান শিক্ষা, শক্তি ও মুক্তি।\n\n\n== তথ্যসূত্র =="}