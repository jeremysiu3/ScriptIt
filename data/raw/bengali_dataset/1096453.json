{"pageid": 1096453, "title": "ডেয়ারডেভিল (টিভি ধারাবাহিক)", "url": "https://bn.wikipedia.org/wiki?curid=1096453", "content": "মার্ভেল'স ডেয়ারডেভিল, বা ডেয়ারডেভিল, হলো একটি আমেরিকান টেলিভিশন ধারাবাহিক যেটি নেটফ্লিক্স স্ট্রিমিং পরিষেবার জন্য তৈরি করেছেন ড্রু গোডারড। যেটি মার্ভেল কমিক্সের একই নামের চরিত্রের উপর ভিত্তি করে বানানো হয়েছে। এটি মার্ভেল সিনেমাটিক ইউনিভার্স এর অংশ৷ এই ধারাবাহিকটি মার্ভেল টেলিভিশন দ্বারা প্রযোজিত।\nচার্লি কক্স মূল চরিত্র ম্যাট মারডক/ডেয়ারডেভিল চরিত্রে অভিনয় করেছেন। একজন অন্ধ যে দিনে উকিল এবং রাতে মুখোশধারী সতর্ককারী। ডেবরাহ এন উল, এলডেন হেনসন, টবি লিওনার্ড মুর, ভন্ডি কার্টিস-হল, বব গুনটন, আয়েলেট জুরের প্রথম মৌসুমে, রোজারিও ডওসন, ভিনসেণ্ট ডি'অনোফ্রিও, জন বেরন্থাল, এলোডি ইয়াং, স্টিফেন রাইডার দ্বিতীয় মৌসুমে এবং জোয়ান্নে হোয়াল্লে, জে আলি, উইলসন বেথাল তৃতীয় মৌসুমে সহযোগী অভিনেতা হিসেবে যোগদান করে। ২০১৩ সালের শেষ থেকে ডেয়ারডেভিল নির্মাণ করা শুরু হয়, একবছর পর এটির স্বত্ত্ব মার্ভেলের কাছে চলে আসে। নিউ ইয়র্ক সিটিতে এর চিত্রায়ণ হয়, এমন একটি স্থানে যেটি এখনো পুরনো ম্যানহাটনের হেল'স কিচেন এর মতো দেখতে।\nপ্রথম মৌসুমের সকল পর্ব নেটফ্লিক্সে এপ্রিল ১০, ২০১৫ সালে মুক্তি পায়। দ্বিতীয় মৌসুমের সব পর্ব মার্চ ১৮, ২০১৬ সালে মুক্তি পায়। এই দুইটি মৌসুমই ইতিবাচক সাড়া পায়। ২০১৬ থেকে এর তৃতীয় মৌসুমের কাজ শুরু হয় এবং অক্টোবর ১৯, ২০১৮ সালে এটি মুক্তি পায়। নভেম্বর ২৯, ২০১৮ সালে নেটফ্লিক্স এই ধারাবাহিকটি বাতিল করে দেয়।\nনেটফ্লিক্স মার্ভেলের সব শো মার্চ ১, ২০২২ এ বাতিল করে দেয়। ডিজনি+ মার্চ ১৬, ২০২২ থেকে ডেয়ারডেভিল স্ট্রিমিং করা শুরু করে। ডি'নোফ্রিও এবং কক্স তাদের চরিত্র পুনরাবৃত্তি করবেন মার্ভেল স্টুডিওস এর পরবর্তী প্রজেক্টগুলোতে। এর মধ্যে ডেয়ারডেভিল এর নতুন ধারাবাহিক ডেয়ারডেভিল: বর্ন এগেইন রয়েছে, যা এখন প্রোডাকশনে রয়েছে।\n\n\n== কাহিনী সারসংক্ষেপ ==\nডেয়ারডেভিল এর প্রথম মৌসুমে দেখা যায় ম্যাট মুরডক দিনে একজন অন্ধ উকিল এবং রাতে মুখোশ পড়ে নিউ ইয়র্ক শহরের ম্যানহাটনের হেল'স কিচেনের অপরাধীদের সাথে মারপিট করে। যেখানে সে দেখতে পায় এখানে অন্ধকার জগতের বড় ষড়যন্ত্র লুকিয়ে আছে যা পরিচালিত হয় উইলসন ফিস্ক দ্বারা। \n\n\n== চরিত্র ==\nচার্লি কক্স - ম্যাট মারডক/ডেয়ারডেভিল:একজন অন্ধ উকিল যে রাতের বেলায় মুখোশ পড়ে অপরাধীদের বিরুদ্ধে লড়ে।\nস্কাইলার গায়ের্টনার - ছোটবেলার ম্যাট মুরডক\nডেবরাহ আন ওল - ক্যারেন পেজ: একজন সাহসী নারী যে ন্যায়ের পক্ষে লড়তে গিয়ে খুনের মামলায় ফেঁসে যায় এবং মুরডক এর জীবনে প্রবেশ করে।\nএলডেন হেনসন - ফ্র‍্যানক্লিন \"ফগি\" নেলসন: মুরডক এর সবচেয়ে কাছের বন্ধু এবং তার আইনজীবী সঙ্গী\nটবি লিওনার্ড মুর - জেমস উইসলি\nউইলসন ফিস্ক এর ডান-হাত, বিশ্বস্ত মানুষ।\nভন্ডি কার্টিস-হল - বেন ইউরিখ\nনিউইয়র্ক বুলেটিন এর তদন্ত বিষয়ক সংবাদদাতা।\nবব গুন্টন - লিল্যান্ড ওলসলি\n\n\n== পর্বসমূহ ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে ডেয়ারডেভিল   (ইংরেজি)"}