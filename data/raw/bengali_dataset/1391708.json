{"pageid": 1391708, "title": "উত্তর হোয়াংঘে প্রদেশ", "url": "https://bn.wikipedia.org/wiki?curid=1391708", "content": "উত্তর হোয়াংঘে প্রদেশ ( Hwanghaebuk-to ;কোরীয় উচ্চারণ: [ɸwa̠ŋ.ɦɛ.buk̚.t͈o̞] , আক্ষরিক অর্থ \"উত্তর হলুদ সাগর প্রদেশ\") উত্তর কোরিয়ার একটি প্রদেশ। ১৯৫৪ সালে পূর্বতন হোয়াংহে প্রদেশটি ভেঙে উত্তর হোয়াংঘে এবং দক্ষিণ হোয়াংহে প্রদেশ তৈরি করা হয়। এর রাজধানী সারিওন। প্রদেশটির উত্তরে পিয়ংইয়ং এবং দক্ষিণ পিয়ংআন, পূর্বে কাংওন, দক্ষিণে কায়সং শিল্প অঞ্চল এবং দক্ষিণ কোরিয়ার গেয়ংগি প্রদেশ এবং দক্ষিণ-পশ্চিমে দক্ষিণ হোয়াংহে অবস্থিত। ২০০৩ সালে কায়সং প্রত্যক্ষ শাসিত শহর (কায়েসং চিখালসি) কায়পুং কাউন্টি হিসাবে উত্তর হোয়াংঘের সাথে যুক্ত হয়। পরবর্তীতে, ২০১৯ সালে, এটি বিশেষ শহর (কায়েসং তুকপিয়োলসি) হিসাবে উন্নীত হয়। এভাবে এটি উত্তর হোয়াংঘে থেকে পৃথক হয়ে যায়।\n\n\n== প্রশাসনিক বিভাগ ==\nউত্তর হোয়াংঘে ২টি শহর (\"সাই\") এবং ১৮টি কাউন্টিতে (\"কুন\") বিভক্ত। এর মধ্যে তিনটি কাউন্টি (চুংহওয়া, কঙনাম এবং সাংওন)-কে ২০১০ সালে পিয়ংইয়ং থেকে বিভক্ত করে এই প্রদেশের সাথে যুক্ত করা হয়েছিল। যদিও পরবর্তীতে কঙনামকে ২০১১ সালে আবার পিয়ংইয়ংয়ের সাথে যুক্ত করা হয়। \n\n\n=== শহর ===\nসারিওন (রাজধানী) 사리원시/沙里院市\nসংরিম 송림시/松林市\n\n\n=== কাউন্টি ===\n\n\n== পরিবহন ==\nউত্তর হোয়াংহে পিয়ংবু রেলওয়ে লাইন (দক্ষিণ কোরিয়ায় \"কিয়ংউই লাইন\" নামে পরিচিত), যা তত্ত্বীয়ভাবে পিয়ংইয়ং থেকে পুসান পর্যন্ত বিস্তৃত হওয়ার কথা; তবে, বাস্তবে, কোরীয় অসামরিকীকৃত অঞ্চল অবধি লাইনটি সংক্ষিপ্ত করে ফেলা হয়েছে, দ্বারা সমগ্র দেশের সাথে সংযুক্ত রয়েছে। এতে বেশ কয়েকটি বড় মহাসড়ক দ্বারা আসা যায়, এদের মধ্যে বিশেষ উল্লেখযোগ্য হলো পিয়ংইয়ং-কাইসং মোটরওয়ে।\n\n\n== শিক্ষা ==\nউত্তর হোয়াংহাইতে বেশ কয়েকটি উচ্চশিক্ষা প্রতিষ্ঠান রয়েছে যাদের সবগুলোই সরকার কর্তৃক পরিচালিত। এদের মধ্যে রয়েছে কাই উং সাং সারিওন কৃষি বিশ্ববিদ্যালয়, সারিওন ভূতত্ত্ব বিশ্ববিদ্যালয় এবং সারিওয়ান শিক্ষক প্রশিক্ষণ বিশ্ববিদ্যালয়।\n\n\n== সংস্কৃতি ==\n\n\n=== ঐতিহাসিক নিদর্শন ===\nউত্তর হোয়াংঘেতে অনেক ঐতিহাসিক নিদর্শন রয়েছে, কারণ কোরীয় রাজবংশের রাজধানী কাইসংয়ে অনেক বিখ্যাত ঐতিহাসিক ধ্বংসাবশেষের ভাণ্ডার রয়েছে, যেটি এই প্রদেশের অন্তর্ভুক্ত। এই প্রদেশে কোরীয় রাজাদের অনেকের সমাধিও রয়েছে, যার মধ্যে সবচেয়ে বিখ্যাত হচ্ছে রাজা তাইজো এবং কংমিনের সমাধি; যদিও অন্যগুলি কাইসং এবং কাইপুং কাউন্টি জুড়ে বিস্তৃত। কাইংয়ে কোগুরিও-যুগের তাইহুংসান দুর্গও রয়েছে, যা বিখ্যাত কোয়ানুম মন্দিরকে পরিবেষ্টন করে ওরাজ্যের রাজধানী পিয়ং ইয়ংকে রক্ষার জন্য নির্মাণ করা হয়েছিলো। সারিউইনের কাছেই বিখ্যাত জংবাংসান দুর্গ যা পিয়ংইয়ং-এর প্রতিরক্ষার জন্য নির্মিত আরেকটি কোগুরিও ঘাঁটি। এই দুর্গটি ৯ম শতাব্দীর সোংবুলসা বৌদ্ধ মন্দিরকে ঘিরে তৈরি করা হয়েছিলো যেটি দেশের অন্যতম প্রাচীন এবং সবচেয়ে মনোরম।\n\n\n== তথ্যসূত্র ==\n\n\n== বহিঃসংযোগ ==\n행정 구역 현황 ( Haengjeong Guyeok Hyeonhwang ) (শুধুমাত্র কোরিয়ান ভাষায়)\nhttp://nk.joins.com/map/i223.htm\nhttps://web.archive.org/web/20110609223701/http://www.kcna.co.jp/item/2006/200605/news05/11.htm\nটেমপ্লেট:Regions and administrative divisions of North Korea"}