{"pageid": 1081052, "title": "আরহোপালা ওনিয়া", "url": "https://bn.wikipedia.org/wiki?curid=1081052", "content": "ল্যাকলাস্টার ওকব্লু(বৈজ্ঞানিক নাম: Arhopala oenea (Hewitson)) 'লাইসিনিডি' গোত্রের এবং 'থেকেলিনি' উপগোত্রের অন্তর্ভুক্ত মাঝারি আকার বিশিষ্ট প্রজাতি। বন্যপ্রাণ সংরক্ষণ আইন অনুসারে এই প্রজাতি তফ্‌সিল ২ এর তালিকার অন্তর্ভুক্ত। এই প্রজাতি হিউইটসনের ডাল ওকব্লু (Hewitson's Dull Oakblue) নামেও পরিচিত।\n\n\n== বিস্তার ==\nইন্দোমালয় (সিকিম, বার্মা, আসাম, নেপাল, ইন্দো চীন, হাইনান, ইউনান) এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\n\n\n=== পুরুষ ===\nডানার উপরিতল নীলচে বেগুনি বর্নের (violet blue) এবং সামনের ডানার কোস্টাল, এপিকাল এবং টার্মিনাল অংশজুড়ে ১.৫ মিলিমিটার চওড়া কালচে বাদামী অথবা কালো বর্ডার বর্তমান। পিছনের ডানার কোস্টাল, এপিকাল এবং টার্মিনাল অঙ্গশজুড়ে থাকা বর্ডার অধিক চওড়া। পিছনের ডানা লেজযুক্ত। \nডানার নিম্নতল ঘোলাটে বাদামী (mud brown) এবং কালচে বাদামী দাগ-ছোপ-বন্ধনী যুক্ত। উক্ত দাগ-ছোপ এবং বন্ধনী ফ্যাকাশে হলুদ রেখা দ্বারা পরিবেষ্ঠিত। সামনের ডানায় ডিসকাল বন্ধনী উপরের প্রান্তে বক্র অথবা বাঁকানো (curved)। সেল এর ভিতরে একটি ছোট কালচে ছোপ দেখা যায়। পিছনের ডানায় বেসাল এবং সাব-বেসাল অংশে কয়েকটি ছোট ছোপ বিদ্যমান। ডিসকাল বন্ধনিস্থ ছোপগুলির মধ্যে সর্বপরি ছোপদুটি বন্ধনী থেকে বিচ্যুত (dislocated)।\n\n\n=== স্ত্রী ===\nডানার উপরিতলের মূল বর্ন কালচে বেগুনি। সামনের ডানায় কিছুটা সীমিত অংশে (বেসাল এবং ডিসকাল অংশের প্রথম ভাগ) পুরুষ প্রকার অপেক্ষা হালকা নীলচে বেগুনি বর্নযুক্ত। পিছনের ডানায় শুধুমাত্র সেল এর অভ্যন্তর এবং তার আশেপাশের অংসটুরু হালকাস নীলচে বেগুনী বর্নের।\n\n\n== আচরণ ==\nজঙ্গল, জঙ্গলের কিনারা এবং জঙ্গলের ছায়াছন্ন নালাগুলি এবং ফাঁকা অংশে কম থেকে মাঝারি উচ্চতায় এদের দেখা মেলে। অন্যান্য ওকব্লু প্রজাতির ন্যায় এরা আঞ্চলিক অথবা স্থানিক (territorial) এবং সামান্য দৈর্ঘের সীমার মধ্য ঘোরাফেরা করে। পার্বত্য জঙ্গলে ৬৫০-১৫০০ মিটার উচ্চতায় মে মাস এবং সেপ্টেম্বর থেকে ডিসেম্বর মাসে দের বিচরন লক্ষ্য করা যায়।\n\n\n== তথ্যসূত্র =="}