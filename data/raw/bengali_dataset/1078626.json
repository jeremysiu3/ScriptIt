{"pageid": 1078626, "title": "আর্জেন্টিনার ভূগোল", "url": "https://bn.wikipedia.org/wiki?curid=1078626", "content": "আর্জেন্টিনার ভূগোল হলো দক্ষিণ আমেরিকার দক্ষিণ প্রান্তে অবস্থিত আর্জেন্টিনা দেশটির ভৌগোলিক বৈশিষ্ট্যের বিবরণ। এই দেশটি পশ্চিমে আন্দিজ পর্বতমালা এবং পূর্বে দক্ষিণ আটলান্টিক মহাসাগর দ্বারা বেষ্টিত, যার প্রতিবেশী দেশগুলি হলো পশ্চিমে চিলি, উত্তরে বলিভিয়া ও প্যারাগুয়ে এবং উত্তর-পূর্বে ব্রাজিল ও উরুগুয়ে।\nআর্জেন্টিনায় ভূ-প্রকৃতি ও জলবায়ু বিচিত্র। উত্তরের নিরক্ষীয় অঞ্চল থেকে দক্ষিণের মেরু-উপদেশীয় অঞ্চল পর্যন্ত আর্জেন্টিনার বিস্তার। এর মধ্যেই আছে রুক্ষ আন্দেস পর্বতমালা ও তার সর্বোচ্চ শৃঙ্গ আকোনকাগুয়া। তবে বেশির ভাগ লোক দেশটির মধ্যভাগে অবস্থিত বিশাল উর্বর প্রেইরি সমভূমির (যার স্থানীয় নাম পামপাস) শহরগুলিতে বাস করেন। পাম্পাসেই দেশটির অধিকাংশ কৃষিসম্পদ উৎপন্ন হয় এবং এখানেই দক্ষিণ আমেরিকার বিখ্যাত কাউবয় \"গাউচো\"-দের আবাসস্থল। আর্জেন্টিনায় আরও আছে অরণ্যভূমি, মরুভূমি, তুন্দ্রাভূমি, সুউচ্চ সব পর্বতশৃঙ্গ, নদনদী এবং হাজার হাজার কিলোমিটার দীর্ঘ আটলান্টিক মহাসাগরীয় উপকূলভূমি। এছাড়া দক্ষিণ আটলান্টিক মহাসাগরের অনেকগুলি দ্বীপ আর্জেন্টিনা নিজেদের বলে দাবী করে, যার মধ্যে ব্রিটিশ-শাসিত ফকল্যাণ্ড দ্বীপপুঞ্জ অন্যতম (আর্জেন্টিনীয়রা এগুলিকে মালবিনাস দ্বীপপুঞ্জ নামে ডাকে)। এর বাইরে অ্যান্টার্কটিকা মহাদেশের একটি অংশও আর্জেন্টিনা নিজের বলে দাবী করে।\n\n\n== অঞ্চল ==\n\nআর্জেন্টিনার প্রদেশগুলি জলবায়ু এবং ভূমি বন্ধুরতার ওপর ভিত্তি করে ৭টি অঞ্চলে বিভক্ত। উত্তর থেকে দক্ষিণ এবং পশ্চিম থেকে পূর্বে:\n\nউত্তর-পশ্চিম: জুজুই, সালটা, টুকুমান, কাটামারকা, লা রিওজা;\nচাকো অঞ্চল: ফর্মোসা, চাকো, সান্তিয়াগো দেল এস্টেরো;\nমেসোপটেমিয়া: মিসিওনেস, কোরিয়েন্থিস;\nকুইয়ো: সান জুয়ান, ম্যান্ডোজা, সান লুইস;\nপামপা: সান্তা ফে, লা পাম্পা, বুয়েনোস আইরেস, কর্ডোবা, এন্ট্রে রিওস\nপাতাগোনিয়া: রিও নেগ্রো, নিউকুইন, চুবুত, সান্তা ক্রুজ, টিয়ারা দেল ফুয়েগো।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ =="}