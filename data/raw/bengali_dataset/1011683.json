{"pageid": 1011683, "title": "শারমিন হত্যা মামলা", "url": "https://bn.wikipedia.org/wiki?curid=1011683", "content": "শারমিন হত্যা মামলাটি ছিল বাংলাদেশের একটি কুখ্যাত ফৌজদারি মামলা। ১৯৮৯ সালের ৯ এপ্রিল ধনী শিল্পপতি মুনীর হুসেন একজন প্রতিবন্ধী ব্যক্তির মধ্যবয়সী স্ত্রী হোসনে আরা খুকুর সাথে দীর্ঘকালীন পরকিয়া সম্পর্কের পরিণতি হিসেবে বিয়ের চার মাসের মধ্যে তার স্ত্রী শারমিন রীমাকে হত্যা করেছিলেন। মুনীর ও শারমিন উভয়ই বিশিষ্ট পরিবার থেকে এসেছিলেন — মুনির ছিলেন ঢাকা মেডিকেল কলেজের সাবেক অধ্যক্ষ ডা. আবুল কাশেম ও প্রখ্যাত চিকিৎসক ডা. মেহেরুননেসার পুত্র এবং শারমিন রীমা আল বদর কর্তৃক বাংলাদেশের মুক্তিযুদ্ধে নিহত সাংবাদিক নিজামউদ্দিন আহমেদের মেয়ে ছিলেন।\nহত্যার তদন্ত এবং পরবর্তী বিচার প্রক্রিয়া ব্যাপকভাবে সংবাদমাধ্যমে ছড়িয়ে পড়েছিল, এবং হত্যাকাণ্ডের প্রতিটি নতুন ঘটনা উদ্ঘাটন বেশ কয়েক মাস ধরে নাটকীয় শিরোনাম তৈরি করে।\nএই মামলার বিচার কাজ ২১ মে ১৯৯০ এ শেষ হয়েছিল। মুনীর ও খুকু উভয়কেই দোষী সাব্যস্ত করে মৃত্যুদণ্ড দেওয়া হয়েছিল। এর দু’বছর পরে, ১৯৯২ সালের জুলাইয়ে, একটি আপিল আদালত খুকুর সাজা বাতিল করে এবং তাকে সমস্ত অভিযোগ থেকে খালাস দেয়। বিভিন্ন আইনি আবেদন ও করুণার আবেদনে মুনীর মৃত্যুদণ্ড বহাল ছিল। ১৯৯৩ সালের ২ জুলাই তাকে ফাঁসি দেওয়া হয়েছিল।\n\n\n== তথ্যসূত্র =="}