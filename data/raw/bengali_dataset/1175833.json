{"pageid": 1175833, "title": "ওহাইও স্টেট রুট ৩৬০", "url": "https://bn.wikipedia.org/wiki?curid=1175833", "content": "ওহাইও স্টেট রুট ৩৬০ (অনু. ওহাইও অঙ্গরাজ্য সড়ক ৩৬০) যা এসআর ৩৬০ নামে পরিচিত ওহাইও অঙ্গরাজ্যে বাকআই হ্রদের পাশে অবস্থিত একটি সংক্ষিপ্ত পূর্ব-পশ্চিম অভিমুখি অনিয়মিত অর্ধবৃত্তাকার সড়ক। সড়কটি অপর অঙ্গরাজ্য সড়ক ৭৯ হতে উদ্ভুত হয়ে বাক-আই হ্রদের সমান্তরালে থেকে পুনরায় একই সড়কে মিশেছে। ১৯৩৮ সালে সড়কটির নকশা করা হয়েছিলো এবং তারপরে এর নকশা আর উল্লেখযোগ্যভাবে পরিবর্তিত হয়নি।\n\n\n== সড়কের বর্ণনা ==\nএসআর ৩৬০ সড়কের বেশিরভাগ অংশই ফেয়ারফিল্ড কাউন্টিতে, পাশাপাশি লিকিং কাউন্টিতেও এর কিছু অংশ রয়েছে। এটি বাকআই হ্রদের উত্তর তীরের একটি অংশের সাথে সমান্তরালে অবস্থিত। এসআর ৩৬০ নর্থ ব্যাংক রোড (অনু. উত্তর তট সড়ক) নামেও পরিচিত, এটি একটি অবিভক্ত মহাসড়ক। প্রতিদিন গড়ে প্রায় ৭৩০টি গাড়ি এই সড়কের শুরুর দিকে এবং ১,২৭০টি গাড়ি এই সড়কের শেষের দিকে চলাচল করে।\nসড়কটি এসআর ৭৯ এবং ক্যানাল রোডের একটি গ্রেড-বিভাজন সংযোগস্থল থেকে শুরু হয়ে এটি দক্ষিণ-পূর্ব দিকে চলে যায়, হ্রদের সমান্তরালে সামনের দিকে এক মাইলের সামান্য বেশি দৈর্ঘ্য অতিক্রমের পর এটি উত্তর দিকে অগ্রসর হয় এবং এসআর ৭৯ তে শেষ হয়। এই সড়কের বেশির ভাগ অংশই আবাসিক এলাকার অভ্যন্তরে। সড়কটি হ্রদের কাছে থাকা সত্ত্বেও, হ্রদটি সড়ক থেকে দৃশ্যমান নয়। সড়কের পথটি অনিয়মিত ইংরেজি অক্ষর \"ইউ\" আকৃতির মতো।\n\n\n== ইতিহাস ==\nএসআর ৩৬০ সড়কটি ১৯৩৮ সালে তৈরি করা হয়েছিল এবং তারপর থেকে এই সড়কের নকশা ও অবস্থানের কোনও পরিবর্তন করা হয়নি। ১৯৬১ থেকে ১৯৬২ সালের মধ্যে এসআর ৩৬০ সড়কের পাথুরে পৃষ্ঠ এসফল্ট দিয়ে প্রতিস্থাপিত করা হয়েছিল, এবং ১৯৮৬ ও ১৯৯৯ সালে এটিকে পুনরায় সংস্কার করা হয়।\n\n\n== প্রধান সংযোগ ==\n\n\n== তথ্যসূত্র =="}