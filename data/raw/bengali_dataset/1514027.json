{"pageid": 1514027, "title": "দি এটিপিকাল ফ্যামিলি", "url": "https://bn.wikipedia.org/wiki?curid=1514027", "content": "দি এটিপিকাল ফ্যামিলি (কোরীয়: 히어로는 아닙니다만, ইংরেজি: The Atypical Family) হলো একটি দক্ষিণ কোরীয় ফ্যান্টাসি রোমান্স ভিত্তিক টেলিভিশন ধারাবাহিক। জো হিউন-তেক পরিচালনায় নির্মিত এই ধারাবাহিকটি রচনা করেছেন জু হুয়া-মি। জাং কি-ইয়ং, চুন উ-হি, গো দু-শিম, ক্লাউদিয়া কিম এবং পার্ক সো-ইয়ের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৪ সালের ৪ঠা মে তারিখে জেটিবিসিতে সম্প্রচার শুরু হয়েছিল, যা প্রতি সপ্তাহের শনিবার এবং রবিবার স্থানীয় সময় ২২:৩০টায় প্রচারিত হয়েছে; যার সর্বমোট ১২টি পর্ব রয়েছে।\n\n\n== সারাংশ ==\nবোক গি-জু (জাং কি-ইয়ং) এমন একটি পরিবারে জন্মগ্রহণ করেছেন, যেখানে তার বাবা ছাড়া সবাই বিশেষ ক্ষমতার অধিকারী। গি-জু অতীতে ফিরে গিয়ে তার অভিজ্ঞতা পুনরায় দেখতে পারেন। তার বোন বোক দোং-হি (ক্লাউদিয়া কিম) উড়তে পারেন, এবং তার মা বোক মান-হুম (গো দু-শিম) ভবিষ্যৎ সম্পর্কে স্বপ্ন দেখতে পারেন, যা পরিবারকে লটারি জেতা এবং স্টক মার্কেটে সাফল্য এনে দিয়েছে। তবে, এই ধারাবাহিকের শুরুতে দেখা যায় যে, আধুনিক জীবনের চাপে এবং বিভিন্ন মানসিক সমস্যার কারণে তাদের এই ক্ষমতাগুলো হ্রাস পাচ্ছে। পরিবারটি আর্থিক সমস্যায় জর্জরিত, যদিও তাদের একটি বড় অফিস বিল্ডিং রয়েছে। গি-জুর স্ত্রী মারা যাওয়ার পর তিনি তার কিশোরী মেয়ে বোক ই-না (পার্ক সো-ই) কে একা বড় করছেন। গি-জুর মেয়ে ই-না চোখের সংযোগের মাধ্যমে অন্যের মনের কথা পড়তে পারেন, কিন্তু তিনি এই ক্ষমতা পরিবার থেকে লুকিয়ে রাখেন। স্কুলে তিনি নিঃসঙ্গ এবং সহপাঠীদের দ্বারা বুলিংয়ের শিকার হন। স্মার্টফোন আসক্তি এবং চশমা পরিধান করে তিনি তার ক্ষমতা লুকিয়ে রাখেন।\nএই ধারাবাহিকের শুরুতে, পুরো পরিবার তাদের ক্ষমতা হারিয়েছে। তাদের জীবন পরিবর্তিত হয় যখন দো দা-হে (চুন উ-হি) নামের এক রহস্যময় নারী গি-জুর জীবনে প্রবেশ করেন। তিনি একজন প্রতারক, যিনি গি-জুর মনোযোগ আকর্ষণ করেন এবং তাকে বিষণ্নতা থেকে মুক্তি পেতে সাহায্য করেন, যার ফলে গুই-জু তার সময় ভ্রমণের ক্ষমতা পুনরুদ্ধার করেন। গি-জু এবং দা-হের সম্পর্কটি এই ধারাভিকের মূল কেন্দ্রবিন্দু। প্রথমে দা-হে গি-জুর সাথে বিয়ে করে তার পরিবারের সম্পত্তি দখল করতে চান, কিন্তু ধীরে ধীরে তারা একে অপরের প্রতি আকৃষ্ট হন। তাদের পরিবারগুলোর ষড়যন্ত্র, প্রায়-মৃত্যুর অভিজ্ঞতা এবং সময় ভ্রমণের মাধ্যমে তাদের সম্পর্ক জটিল হয়ে ওঠে। দুই পরিবারের মাতৃপক্ষ নিয়ন্ত্রণের জন্য ক্রমাগত সংঘর্ষে লিপ্ত হয়।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nজাং কি-ইয়ং – বোক গি-জু\nচুন উ-হি – দো দো-হে\nগো দু-শিম – বোক মান-হুম\nক্লাউদিয়া কিম – বোক দোং-হি\n\n\n=== পার্শ্ব চরিত্র ===\nপার্ক সো-ই – বোন ইন-হা\nও মান-সোক – অম সুন-গু\nকিম গুম – বেক ইল-হং\nরিউ আবেল – গ্রেস\nচোই গুয়াং-রোক – নো হিউং-তে\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় দি এটিপিকাল ফ্যামিলি (ইংরেজি) \nইন্টারনেট মুভি ডেটাবেজে দি এটিপিকাল ফ্যামিলি   (ইংরেজি)\nনেটফ্লিক্সে দি এটিপিকাল ফ্যামিলি"}