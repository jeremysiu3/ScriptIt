{"pageid": 1019750, "title": "দ্য স্ট্রিম", "url": "https://bn.wikipedia.org/wiki?curid=1019750", "content": "দ্য স্ট্রিম আল জাজিরা ইংরেজির একটি দৈনিক টেলিভিশন অনুষ্ঠান। এটিকে একটি \"ওয়েব কমিউনিটি উইথ এ গ্লোবাল টিভি শো\" হিসেবে আখ্যায়িত করা হয়। এটি অনলাইন উৎস এবং আলোচনার একটি সমষ্টি, যা দিনের সবচেয়ে আলোচিত কাহিনী সম্পর্কিত মানুষের কাছ থেকে অজানা তথ্য, নতুন দৃষ্টিভঙ্গি এবং অবর্ণনীয় কোণ অনুসন্ধান করে।\nপূর্বে অনুষ্ঠানটির আয়োজক ছিলেন ডেরিক আশোং এবং ইমরান গার্ডা। নতুন উপস্থাপক হিসেবে লিসা ফ্লেচার তাদের স্থলাভিষিক্ত হন। জুন ২৫, ২০১২ সালে স্ট্রিম একটি নতুন স্টুডিও এবং উদ্বোধনী গ্রাফিক্সের সঙ্গে পুনরায় চালু করে। ফ্লেচার যখন স্থলাভিষিক্ত হন যখন ফ্লেচারকে আল জাজিরা আমেরিকার দ্য স্ট্রিমের একটি সংস্করণ হোস্ট করার জন্য বেছে নেওয়া হয়েছিল।\n\n\n== অনুষ্ঠান সম্পর্কে ==\n২০১০ সালের নভেম্বর মাসে নির্বাহী প্রযোজক জেমস রাইট এই অনুষ্ঠানের পরিকল্পনা করেন, যার উদ্দেশ্য ছিল সামাজিক প্রচার মাধ্যমকে সম্পাদকীয় প্রক্রিয়ার কেন্দ্রে রাখা। অনুষ্ঠানে গল্প, অতিথি এবং সম্প্রদায়ের সদস্যদের একসাথে সংযুক্ত করা। স্টিফেন ফেল্পস কে অনুষ্ঠানটি চালু করা এবং একটি দল গঠন করার জন্য নির্বাহী প্রযোজক হিসেবে আনা হয়। আহমেদ শিহাব-এলদিন এই অনুষ্ঠান সম্পর্কে বলেছেন \"এর উদ্দেশ্য হচ্ছে সারা বিশ্বে ইতোমধ্যে ঘটে যাওয়া ঘটনাগুলোর দিকে নজর দেওয়া, এমন লোকদের সাথে আলোচনা করা যারা বিষয়টি বুঝতে পারে কিন্তু মূলধারার প্রচার মাধ্যমে অংশগ্রহণের সুযোগ পায় না।\"\nযে সব বিষয়গুলো এর আওতায় আনা হয়েছে তার মধ্যে রয়েছে সামাজিক প্রচার মাধ্যম ফেসবুক, গুগল+, পিন্টারেস্ট, রেডিট এবং টুইটার। সাধারণত এইসব‌ মাধ্যমের আলোচিত বিষয় নিয়েই এই অনুষ্ঠানে আলোচনা ও বিশ্লেষণ করা হয়।\nস্ট্রিম স্টোরিফাই-এর সাথে অংশীদারত্ব করেছে এটি এমন একটি প্লাটফর্ম যা ব্যবহারকারীদের টুইট, ছবি এবং ভিডিওর মত সামাজিক মিডিয়া ব্যবহার করার গল্প বলতে দেয়।\nঅতিথিদের বেশিরভাগই স্কাইপের মাধ্যমে অনুষ্ঠানে যুক্ত করা হয়।\nদ্য স্ট্রিম সোমবার থেকে বৃহস্পতিবার আল জাজিরা ইংরেজিতে ১৯:৩০ (ইউটিসি) সময়ে সম্প্রচারিত হয়‌।\n\n\n== আমেরিকান সংস্করণ ==\nআল জাজিরা আমেরিকায় দ্য স্ট্রিমের একটি পৃথক আমেরিকান সংস্করণ তৈরি করেছে। এটি ওয়াশিংটন ডি.সি. থেকে প্রযোজনা করা হয় এবং এটি উপস্থাপক হিসেবে লিসা ফ্লেচার এবং ওয়াজাহাত আলী কাজ করেন। অনুষ্ঠানটি আল জাজিরা ইংরেজির পরিচালনা শৈলীর অনুরূপ।\nএটি মূলত সোমবার থেকে শুক্রবার পূর্ব সময় সন্ধ্যা সাড়ে সাতটায় এবং সপ্তাহান্তে পুনরাবৃত্তি সম্প্রাচার হয়।\nঅনুষ্ঠানে অতিথিদের মধ্যে নাগরিক অধিকার কর্মী থেকে শুরু করে ক্যাথি গ্রিফিন পর্যন্ত উপস্থিত থাকেন।\n\n\n== পুরস্কার ==\n২০১২ সালে অনলাইন চলচ্চিত্র এবং ভিডিও বিভাগে সংবাদ এবং রাজনীতিতে দ্য স্ট্রিম পিপলস চয়েস বিভাগে একটি ওয়েববি পুরস্কার জিতেছিল। অনুষ্ঠানটি ২০১৪ সালে দুটি ওয়েববিয়ের পুরস্কারের জন্য মনোনীত হয়েছিল। ২০১৩ সালে প্রখ্যাত নিউজ টক শোয়ের জন্য গ্রেসি পুরস্কার, ২০১২ সালে ওয়েববি পিপল চয়েস পুরস্কার, সংবাদ এবং রাজনীতি বিভাগে দ্য স্ট্রিম ২০১২ সালে রয়্যাল টেলিভিশন সোসাইটি ইউকের উদ্ভাবনী প্রোগ্রাম পুরস্কার পেয়েছে।\n\n\n== তথ্যসূত্র =="}