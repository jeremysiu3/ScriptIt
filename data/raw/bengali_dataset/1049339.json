{"pageid": 1049339, "title": "নাগোইয়া গ্রাম্পাস", "url": "https://bn.wikipedia.org/wiki?curid=1049339", "content": "নাগোইয়া গ্রাম্পাস এইট (ইংরেজি: Nagoya Grampus, জাপানি: 名古屋グランパス; সাধারণত নাগোইয়া গ্রাম্পাস নামে পরিচিত) হচ্ছে নাগোইয়া ভিত্তিক একটি জাপানি পেশাদার ফুটবল ক্লাব। এই ক্লাবটি বর্তমানে জাপানের শীর্ষ স্তরের ফুটবল লিগ জে১ লিগে প্রতিযোগিতা করে। এই ক্লাবটি ১৯৩৯ সালে তোয়োতা মোটর ফুটবল ক্লাব নামে প্রতিষ্ঠিত হয়েছে। নাগোইয়া গ্রাম্পাস তাদের সকল হোম ম্যাচ নাগোইয়ার পালোমা মিজুহো স্টেডিয়ামে আয়োজন করে থাকে; যার ধারণক্ষমতা হচ্ছে ২৭,০০১। বর্তমানে এই ক্লাবের ম্যানেজারের দায়িত্ব পালন করছেন ইতালীয় সাবেক ফুটবল খেলোয়াড় মাসসিমো ফিক্কাদেন্তি এবং সভাপতির দায়িত্ব পালন করছেন তোয়ো কাতো। জাপানি রক্ষণভাগের খেলোয়াড় ইয়ুইচি মারুইয়ামা এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, নাগোইয়া গ্রাম্পাস এপর্যন্ত ৮টি শিরোপা জয়লাভ করেছে; যার মধ্যে ১টি জে১ লিগ এবং ২টি জাপানি সুপার কাপ শিরোপা রয়েছে। সেইগো নারাজাকি, নাওশি নাকামুরা, ইয়োশিজুমি ওগাওয়া, উয়েসলেই এবং কেইজি তামাদার মতো খেলোয়াড়গণ নাগোইয়া গ্রাম্পাসের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}