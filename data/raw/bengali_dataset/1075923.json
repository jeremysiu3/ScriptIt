{"pageid": 1075923, "title": "এ এম এম শওকত আলী", "url": "https://bn.wikipedia.org/wiki?curid=1075923", "content": "এ এম এম শওকত আলী একজন বাংলাদেশি সাবেক সরকারি কর্মকর্তা যিনি তত্ত্বাবধায়ক সরকারের উপদেষ্টা ছিলেন। তিনি ২০০১ সালে কৃষি মন্ত্রণালয়ের সচিব হিসেবে দায়িত্ব পালন কালে সরকারি চাকুরি থেকে অবসরে যান।\n\n\n== কর্মজীবন ==\nশওকত আলী ১৯৬৬ সালে পাকিস্তান সিভিল সার্ভিসে (সিএসপি) যোগদান করেন। তিনি ২০০১ সালে কৃষি মন্ত্রণালয়ের সচিব থেকে সরকারি চাকুরি থেকে অবসরে যান। ৯ জানুয়ারি ২০০৭ সাল থেকে ৫ জানুয়ারি ২০০৯ সাল পর্যন্ত তিনি বাংলাদেশের তত্ত্বাবধায়ক সরকারের স্বাস্থ্য ও পরিবার কল্যাণ, খাদ্য ও দুর্যোগ ব্যবস্থাপনা মন্ত্রণালয়ের উপদেষ্টা হিসেবে দায়িত্ব পালন করেন।\nতিনি সহকারী অধ্যাপক হিসেবে ইস্ট ওয়েস্ট ইউনিভার্সিটিতে এবং ঢাকার সিভিল সার্ভিস কলেজে যুক্ত আছেন।\n\n\n== গ্রন্থ ==\nশওকত আলী ইংরেজি ও বাংলা দৈনিকে নিয়মিত কলাম লিখেন। ভিন্ন বিষয়ে তিনি গ্রন্থ রচনা করেন। তার উল্লেখযোগ্য গ্রন্থের মধ্যে রয়েছে:\n\nবাংলাদেশের সমকালীন ঘটনাপ্রবাহ\nজেলা প্রশাসনের পরিবর্তনশীল দৃশ্যপট\nFaces of Terrorism in Bangladesh\nCivil Service Management in Bangladesh: An Agenda for Policy\nBangladesh Civil Service: A Political-Administrative Perspective\n\n\n== তথ্যসূত্র =="}