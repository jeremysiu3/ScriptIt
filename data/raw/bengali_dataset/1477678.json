{"pageid": 1477678, "title": "বেরকিম তুমের", "url": "https://bn.wikipedia.org/wiki?curid=1477678", "content": "উলাশ বেরকিম তুমের (তুর্কি: Berkim Tümer; জন্ম: ৩০ এপ্রিল ২০০২; বেরকিম তুমের নামে সুপরিচিত) হলেন একজন তুর্কি তীরন্দাজ, যিনি তুরস্কের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nতুমের তুরস্কের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি ব্রোঞ্জ পদক জয়লাভ করেছেন।\n\n\n== প্রারম্ভিক জীবন ==\nউলাশ বেরকিম তুমের ২০০২ সালের ৩০শে এপ্রিল তারিখে তুরস্কের চানাকালেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nতুমের তুরস্কের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৪টি ১০ পয়েন্ট অর্জন করে সর্বমোট ৬৭৬ পয়েন্ট নিয়ে তিনি ১০ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৫তম স্থান অধিকারী মেক্সিকোর কার্লোস রোহাসের মুখোমুখি হয়েছিলেন, যেখানে তিনি ৬–৪ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ১৬ জনের পর্বে ব্র্যাডি এলিসনের কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি মেতে গাজোজ এবং আব্দুল্লাহ ইলদিরমিশের সাথে তুর্কি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৪টি ১০ পয়েন্ট অর্জন করে সর্বমোট ১৯৯২ পয়েন্ট নিয়ে ৬ষ্ঠ স্থান অধিকার করেছিল। অতঃপর প্রাথমিক পর্বে তারা কলম্বিয়াকে ৫–৪ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে ফ্রান্সের কাছে ৫–৪ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিল, যেখানে তারা চীনকে পরাজিত করে ব্রোঞ্জ পদক জয়লাভ করেছে।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে বেরকিম তুমের (ইংরেজি)\nঅলিম্পিকস.কমে বেরকিম তুমের (ইংরেজি)\nতুর্কি জাতীয় অলিম্পিক কমিটিতে বেরকিম তুমের (তুর্কী)"}