{"pageid": 1161925, "title": "নিরাপত্তা (দুর্ঘটনা থেকে)", "url": "https://bn.wikipedia.org/wiki?curid=1161925", "content": "দুর্ঘটনা থেকে নিরাপত্তা বলতে এমন একটি অবস্থাকে বোঝায়, যাতে কোনও ব্যক্তি, বস্তু বা ব্যবস্থা কোনও দুর্ঘটনার কারণে সৃষ্ট ক্ষয়ক্ষতি থেকে সুরক্ষিত থাকে; এখানে দুর্ঘটনা বলতে প্রাকৃতিক কারণে বা মানুষের দ্বারা অনিচ্ছাকৃতভাবে বা অপরিকল্পিতভাবে উদ্ভূত কোনও ত্রুটি, ব্যর্থতা, বিপদ-আপদ কিংবা অন্য যেকোনও ধরনের অবাঞ্ছিত ঘটনাকে বোঝায়। আরও সঠিকভাবে বলে নিরাপত্তা বলতে ঐরূপ ক্ষয়ক্ষতির ঝুঁকি গ্রহণযোগ্যভাবে নিম্ন মাত্রায় বিদ্যমান থাকাকে বোঝায়। অন্য ভাষায় নিরাপত্তা হল দুর্ঘটনার ফলে ক্ষয়ক্ষতির ঝুঁকির অগ্রহণযোগ্য মাত্রার অনুপস্থিতি। এইরূপ নিরাপত্তাকে ইংরেজিতে \"সেফটি\" (Safety) পরিভাষাটি দিয়ে নির্দেশ করা হয়। \nদুর্ঘটনা থেকে নিরাপত্তা বিধানের জন্য প্রথমে একটি সম্ভাব্য বিপদের ঝুঁকিবিশিষ্ট ঘটনা শনাক্ত করা হয়। তারপর সেটির সম্পর্কে তথ্য আহরণ করা হয় ও সেটির সাথে সংশ্লিষ্ট ঝুঁকি বিশ্লেষণ (দুর্ঘটনা ঘটার সম্ভাবনা ও ঘটলে ক্ষতির বিভিন্ন মাত্রার সম্ভাবনা) করা হয়। তৃতীয় ধাপে বিপদের ঝুঁকি নির্মূল বা হ্রাস করতে সেটি সৃষ্টিকারী প্রক্রিয়া বা উপকরণটিকে সম্পূর্ণ বাতিল করার ব্যাপারটি নির্ণয় করা হয়। এরপর অপেক্ষাকৃত উন্নততর প্রক্রিয়া বা উপকরণ দিয়ে পুরাতনটিকে প্রতিস্থাপন করা হয়। উন্নত প্রযুক্তি ও নকশা ব্যবহার করে, কিংবা যথাযথ সুরক্ষামূলক সরঞ্জাম সামগ্রী ব্যবহার করে ব্যবহারকারীর ঝুঁকি হ্রাস করা হয় ও নিরাপত্তা বৃদ্ধি করা হয়।\n\n\n== আরও দেখুন ==\n\n\n== তথ্যসূত্র =="}