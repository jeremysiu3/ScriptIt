{"pageid": 1010688, "title": "আর-রাহমান মসজিদ, পিয়ং ইয়াং", "url": "https://bn.wikipedia.org/wiki?curid=1010688", "content": "আর-রাহমান মসজিদ ২০১৩ সালের জানুয়ারিতে শিয়া ইসলাম অনুসারিদের দ্বারা প্রতিষ্ঠিত একটি মসজিদ। ইরানীয় স্থাপত্যশৈলীতে নির্মিত মসজিদটির অবস্থান উত্তর কোরিয়ার রাজধানী পিয়ং ইয়াং-এর ইরানি দূতাবাসের ভিতরে। এটি উত্তর কোরিয়ার প্রথম এবং একমাত্র মসজিদ হিসেবে বিবেচিত হয়। শিয়া সংস্কৃতির সাথে যুক্ত হলেও দেশটির একমাত্র মসজিদ হওয়ায় দেশটিতে অবস্থানরত অন্যান্য মুসিলম সম্প্রদায়ও সালাত আদায়ের জন্য মসজিদটি ব্যবহার করে।\n\n\n== সক্রীয়তা ==\n২০১৩ সালের জানুয়ারিতে চালু হওয়ার পর হতে আর-রাহমান মসজিদে দৈনিক পাঁচ ওয়াক্ত সালাত ছাড়াও সাপ্তাহিক জুম্মা সালাত আদায় করা হয়। সম্প্রদায় ভিন্নতা বাদে পিয়ং ইয়াং-এ অবস্থিত সকল মুসলিম দেশের দূতাবাসের কর্মীরা মসজিদের সকল সালাতে অংশ নেয়।\n\n\n== গুরুত্ব ==\nউত্তর কোরিয়ার ধর্ম পালনের স্বাধীনতা না থাকায় মসজিদটি বিশেষ গুরুত্ব বহন করে। আর-রাহমান মসজিদ, উত্তর কোরিয়ার ইরানি দূতাবাসের মুসলিম কর্মীদের জন্য নির্মাণ করা হয়েছে। ইরানে শিয়া ইসলামের প্রভাবের কারণে মসজিদটি ইরানের শিয়া সংস্কৃতির সাথে যুক্ত। তথাপি পিয়ং ইয়াং-এর শিয়া ব্যতীত অন্যান্য মুসলিম সম্প্রদায় যেমন সুন্নী প্রধান অন্যান্য মুসিলম দেশের দূতাবাসে নিযুক্ত লোকরা, বিশেষ করে ইন্দোনেশিয় দূতাবাসের লোকেরা এই মসজিদে নিয়মিত সালাত আদায় করেন। উত্তর কোরিয়ার অবস্থিত অন্যান্য মুসলিম দেশ যথা- মিশর, লিবিয়া ও পাকিস্তানের কূটনৈতিক মিশন আছে, তবে এই দূতাবাসগুলি্র অভ্যন্তরে কোন প্রতিষ্ঠিত মসজিদ নেই। এসকল মুসলিম দেশের কর্মীরা জুমার নামাজ আদায়ের জন্য আর-রাহমান মসজিদে আসেন।\nআর্মেনিয়ার পর উত্তর কোরিয়া পৃথিবীর দ্বিতীয় দেশ যেখানে একটির বেশি মসজিদ নেই। প্রতিবেদন অনুযায়ী আর্মেনিয়ার ইয়েরেভানে অবস্থিত নীল মসজিদটি দেশের একমাত্র সক্রীয় মসজিদ। আর-রাহমান ও নীল মসজিদ দুইটি ইরানের পৃষ্টপোষকতায় নির্মিত এবং শিয়া সংস্কৃতির সাথে যুক্ত। ফলে আর্মেনিয়া ও উত্তর কোরিয়া বিশ্বের বিরল দুইটি দেশ, যেখানে সুন্নী মসজিদ নেই।\n\n\n== তথ্যসূত্র =="}