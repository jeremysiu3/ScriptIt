{"pageid": 1445066, "title": "মিজোরাম রাজ্য জাদুঘর", "url": "https://bn.wikipedia.org/wiki?curid=1445066", "content": "মিজোরাম রাজ্য জাদুঘর ভারতের মিজোরাম রাজ্যের রাজধানী আইজলে অবস্থিত। এটি একটি নৃতাত্ত্বিক জাদুঘর, যেখানে বিভিন্ন সংগ্রহের জিনিস প্রদর্শন করা হয়েছে। জাদুঘরটিতে পাঁচটি চিত্রশালার কক্ষ রয়েছে। যেখানে কাপড়, নৃতত্ত্ব, ইতিহাস, নৃবিজ্ঞান, প্রাকৃতিক ইতিহাস এর বিভিন্ন চিত্র প্রদর্শন করা হয়েছে। এছাড়াও এখানে বিভিন্ন প্রত্নতত্ত্বের সংগ্রহের জিনিস প্রদর্শন করা হয়েছে। এই সংগ্রহ গুলো ভবনের চারতলা জুড়ে বিস্তৃত।\n\n\n== ইতিহাস ==\n১৯৭৭ সালের এপ্রিল মাসে শিক্ষা বিভাগের অধীনে থাকা ট্রাইবাল রিসার্চ ইনস্টিটিউট এই জাদুঘরটি প্রতিষ্ঠা করে। ১৯৮৯ সাল থেকে এটি শিল্প ও সংস্কৃতি বিভাগের অধীনে আসে। জাদুঘরটি আগে একটি ভাড়া করা ভবনে রাখা হয়েছিলো। তবে ১৯৯০ সালের ১৪ জুলাই জাদুঘরটি ম্যাক ডোনাল্ড হিল নামে একটি নতুন ভবনে স্থানান্তরিত করা হয়। ২০০৮ সালের মধ্যে জাদুঘরের সম্পূর্ণ কক্ষগুলি উন্নত ও আধুনিকীকরণ করা হয়েছিল। কলকাতার ভারতীয় জাদুঘরের তত্ত্বাবধানে এ জাদুঘরের চিত্রশালা গুলির অনেক সংস্কার করা হয়েছে। এ জাদুঘরটির জন্য কলকাতার ভিক্টোরিয়া মেমোরিয়াল হল থেকেও আর্থিক সাহায্য দিয়ে থাকে। প্রতি বছর এখানে ১৮ মে আন্তর্জাতিক জাদুঘর দিবস পালন করা হয়।\n\n\n== চিত্রশালা ==\n\n\n== সময়সূচী ==\nজাদুঘরটি রবিবার ও সরকারি ছুটির দিন গুলো ছাড়া প্রতিদিন সকাল দশটা থেকে দুপুর তিনটা পর্যন্ত দর্শনার্থীদের জন্য উন্মুক্ত থাকে। শুধুমাত্র রবিবার ও সরকারি ছুটি দিন গুলোতে জাদুঘরটি বন্ধ থাকে।\n\n\n== তথ্যসূত্র ==\n\n\n== বহিঃসংযোগ ==\n\nশিল্প ও সংস্কৃতি বিভাগ, মিজোরাম সরকার"}