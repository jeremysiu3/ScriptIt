{"pageid": 1088043, "title": "হ্যালো কিটি হত্যাকাণ্ড", "url": "https://bn.wikipedia.org/wiki?curid=1088043", "content": "হ্যালো কিটি হত্যাকাণ্ড ছিল ১৯৯৯ সালের একটি ঘটনা যেখানে একটি মানিব্যাগ চুরির ঘটনার পর ১৭ মার্চ, হংকংয়ের সিম শা সুই-এর একটি অ্যাপার্টমেন্টে নৈশক্লাব পরিচারিকা ফান মান-ইয়ি (樊 敏 儀)কে তিনজন লোক অপহরণ করে নির্যাতন করে। এর এক মাস পরে তিনি মারা যান। তাঁর শিরশ্ছেদ করা হয়েছিল এবং তাঁর মাথার খুলিটি একটি হ্যালো কিটি পুতুলের ভিতরে রাখা হয়েছিল।\n\n\n== হত্যা ==\nফান মান-ইয়ি (樊敏儀) নামে ২৩ বছর বয়সী এক নৈশক্লাব পরিচারিকাকে তিনজন পুরুষ ও একজন মহিলা অপহরণ করে, এদের মধ্যে ছিল: ৩৪ বছর বয়সী চান মান-লক (陳文樂), ২৭ বছর বয়সী লেউং শিং-চো (梁勝祖), ২১ বছর বয়সী লেউং ওয়াই-লুন (梁偉倫) এবং চান মান-লকের এর ১৪ বছর বয়সী বান্ধবী। তাদের একজনের মানিব্যাগ চুরির অভিযোগে ছিল ফান মান-ইয়ি এর বিরুদ্ধে। তারা তাকে ৩১ নম্বর গ্রানভিল রোড, সিম শা সুই-এর একটি অ্যাপার্টমেন্টে নিয়ে যায়, যেখানে তারা তাকে বন্দী করে রেখেছিল। ২০,০০০ হংকং ডলার (২,৫৬০ মার্কিন ডলার) ঋণ নিয়ে বিরোধের কারণে তারা প্রতিদিন তাকে মারধর ও নির্যাতন করত।\nএক মাস আটকে রেখে নির্যাতনের পর ফ্যানকে হত্যা করা হয় (অথবা আঘাতের ফলে মারা যায়) এবং মৃতদেহ ছিন্নভিন্ন করা হয়। তার অপহরণকারী তার মাথার খুলিটি একটি হ্যালো কিটি মারমেইড পুতুলের ভিতরে রেখেছিল এবং তার বাকি দেহাবশেষ ফেলে দিয়েছিল। কেবল তার মাথার খুলি, একটি দাঁত এবং কিছু অভ্যন্তরীণ অঙ্গ উদ্ধার করা হয়েছে।\nচানের বান্ধবী পুলিশকে ঘটনাস্থলে নিয়ে যাওয়ার পরই ফ্যানের দেহাবশেষ পাওয়া যায়।\n\n\n== বিচার ==\nছয় সপ্তাহ এবং চার দিনের বিচারের পর, এই তিনজনকে হত্যার দায়ে দোষী সাব্যস্ত করা হয়, কারণ বিচারকেরা রায় দেয় যে ফ্যানকে হত্যা করা হয়েছে নাকি অন্যভাবে মারা গেছে, যেমন অতিরিক্ত ঔষধ সেবন, তা নির্ণয় করার জন্য দেহাবশেষ পর্যাপ্ত নয়।  বিচারকগণ নিশ্চিত হতে পারেননি যে পুরুষরা ২৩ বছর বয়সী ফান মান-ইয়িকে হত্যা করতেই চেয়েছিল। সেই ক্ষেত্রে অপরাধীদের বাধ্যতামূলক যাবজ্জীবন কারাদণ্ড হতে পারত। কিন্তু এটা নির্ধারণ করা হয়েছিল যে তাদের নির্যাতনের ফলে সে মারা গেছে। একজনের অপ্রাপ্তবয়স্ক বান্ধবী নিরাপত্তার বিনিময়ে বিচারে সাক্ষ্য দিয়েছিলেন।\nবিচারপতি পিটার নগুয়েন, যিনি এই তিনজনকে যাবজ্জীবন কারাদণ্ড দিয়েছেন, তিনি বলেন, \"সাম্প্রতিক বছরগুলোতে হংকংয়ে এমন নিষ্ঠুরতা, দুর্নীতি, নিষ্ঠুরতা, বর্বরতা, সহিংসতা এবং দুষ্টতার কথা কখনও আদালত শোনেনি।\" মনোরোগ-সংক্রান্ত প্রতিবেদনে, একটি গোপন ট্রায়াড সোসাইটির সদস্য, এই তিনজনকে \"অনুশোচনাহীন\" বলে বর্ণনা করা হয়েছে। ২০ বছর, অর্থাৎ ২০২০ সাল পর্যন্ত এদের প্যারোলের জন্য কোনও পর্যালোচনা হবে না।\n\n\n== পরে ==\nযেই অ্যাপার্টমেন্ট ভবনে অপরাধ সংঘটিত হয়েছিল, ২০১২ সালের সেপ্টেম্বর তা ভেঙে ফেলা হয় এবং ২০১৬ সালে একটি হোটেল হিসাবে পুনর্নির্মাণ করা হয়েছে।\nমামলাটি ঘিরে প্রচারের ফলে এই ঘটনা নিয়ে তৈরি চলচ্চিত্রগুলির প্রযোজনা এবং মুক্তি ঘটে। হিউম্যান পর্ক চপ (烹屍之喪盡天良) এবং দেয়ার ইজ আ সিক্রেট ইন মাই স্যুপ উভয়ই ২০০১ সালে মুক্তি পায়।\n\"দ্য গার্ল ইন দ্য মাস্ক\" শিরোনামে \"বোন্স\"-এর সিজন ফোর এই মামলার উপর ভিত্তি করে তৈরি করা হয়েছে।\n\n\n== আরো দেখুন ==\nহ্যালো কিটি\n\n\n== তথ্যসূত্র ==\n \n\n\n== বহিঃসংযোগ ==\nHK- এ ভয়াবহ হত্যার জন্য তিনজনকে যাবজ্জীবন কারাদণ্ড দেওয়া হয়েছে - এশিয়ান ইকোনমিক নিউজ, ১১ ডিসেম্বর ২০০০\nইন্টারনেট মুভি ডেটাবেজে Human Pork Chop  (ইংরেজি)\nইন্টারনেট মুভি ডেটাবেজে There is a Secret in my Soup  (ইংরেজি)"}