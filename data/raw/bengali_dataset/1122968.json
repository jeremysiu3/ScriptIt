{"pageid": 1122968, "title": "রাজশাহী জেলা সুইমিংপুল", "url": "https://bn.wikipedia.org/wiki?curid=1122968", "content": "রাজশাহী জেলা সুইমিংপুল বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি রাজশাহী শহরের সপুরায় মুক্তিযুদ্ধ স্মৃতি স্টেডিয়াম কমপ্লেক্সে স্টেডিয়ামের উত্তর পাশে অবস্থিত। এটি জেলার প্রথম সরকারী জল ক্রীড়া আয়োজনের সুইমিংপুল। অপরটি রাজশাহী মহিলা ক্রীড়া কমপ্লেক্সের অন্তর্গত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় রাজশাহী জেলা ক্রীড়া সংস্থার তত্ত্বাবধায়নে রয়েছে।\n\n\n== ইতিহাস ==\n\n\n=== নির্মাণ ===\nজাতীয় ক্রীড়া পরিষদের উদ্যোগে রাজশাহী জেলা সুইমিংপুলের নির্মাণ পরিকল্পনা শুরু হয় ১৯৯৫ সালে ২০০৩ সালের ৫ ফেব্রুয়ারি এটির ভিত্তিপ্রস্তর স্থাপন ও নির্মাণ কাজ শুরু হয়। ২০০৮ সাল পর্যন্ত এটির নির্মাণ কাজ চলে। ২০১০ সালের জুন থেকে এটির আনুষ্ঠানিক কার্যক্রম শুরু হয় ও জাতীয় ক্রীড়া পরিষদ রাজশাহী জেলা ক্রীড়া সংস্থাকে হস্তান্তর করে। এটির জন্য জমি অধিগ্রহণ ও কাঠামো নির্মাণে যথাক্রমে ৪৫ লক্ষ ও ২ কোটি ৭৫ লক্ষ (মোট ৩ কোটি ২০ লক্ষ) টাকা ব্যয় হয়।\n\n\n=== আয়োজন ===\nরাজশাহী জেলা সুইমিংপুল বিভিন্ন পর্যায়ে থানা থেকে বিভাগ পর্যন্ত স্কুল-মাদ্রাসার সাঁতার প্রতিযোগিতা, রাজশাহী জেলা বার্ষিক সাঁতার প্রতিযোগিতার নিয়মিত আয়োজন স্থল। ২০০৮ সালের রাজশাহী বিভাগীয় সাঁতার প্রতিযোগিতা এই স্থানের উল্লেখযোগ্য ক্রীড়ানুষ্ঠান।\n\n\n== বৈশিষ্ট্য ==\nএটি খোলা আকাশের নীচে উন্মুক্ত ৮ লেন বিশিষ্ট সুইমিংপুল। সাঁতারুদের বিশ্রাম ও পরিবর্তন কক্ষ আছে। বর্তমানে এখানে জেলা ক্রীড়া সংস্থা নিয়োজিত প্রশিক্ষক আছেন।\n\n\n== বিস্তৃত চিত্র ==\n\n\n== তথ্যসূত্র =="}