{"pageid": 1467011, "title": "হুসেইন হায়দার হুসেইন আলি", "url": "https://bn.wikipedia.org/wiki?curid=1467011", "content": "হুসেইন হায়দার হুসেইন আলি (আরবি: حسين علي; জন্ম: ১ মার্চ ২০০২; হুসেইন আলি নামে সুপরিচিত) হলেন একজন সুয়েডীয়–ইরাকি পেশাদার ফুটবল খেলোয়াড়। তিনি বর্তমানে ওলন্দাজ ক্লাব হেরেনভেন এবং ইরাক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৮ সালে, আলি সুইডেন অনূর্ধ্ব-১৬ দলের হয়ে সুইডেনের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত সুইডেনের বয়সভিত্তিক দলের হয়ে খেলার পর, তিনি ২০২৩ সালে ইরাকের হয়ে আন্তর্জাতিক পর্যায়ে অভিষেক করেছেন; ইরাকের জার্সি গায়ে তিনি এপর্যন্ত ১২ ম্যাচে ১টি গোল করেছেন।\n\n\n== প্রারম্ভিক জীবন ==\nহুসেইন হায়দার হুসেইন আলি ২০০২ সালের ১লা মার্চ তারিখে সুইডেনের মালমোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআলি সুইডেন অনূর্ধ্ব-১৭, সুইডেন অনূর্ধ্ব-১৯ এবং ইরাক অনূর্ধ্ব-২৩ দলের হয়ে খেলার মাধ্যমে সুইডেন এবং ইরাকের প্রতিনিধিত্ব করেছেন। ২০১৮ সালের ১৮ই মে তারিখে তিনি প্রজাতন্ত্রী আয়ারল্যান্ড অনূর্ধ্ব-১৬ দলের বিরুদ্ধে ম্যাচে সুইডেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। আলি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত ইরাক অলিম্পিক দলে স্থান পেয়েছেন।\n২০২৩ সালের ৭ই সেপ্টেম্বর তারিখে, ২১ বছর, ৬ মাস ও ৬ দিন বয়সে, ডান পায়ে ফুটবল খেলায় পারদর্শী আলি ভারতের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইরাকের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৩ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ভারত ২–২ গোলের ব্যবধানে জয়লাভ করেছিল। ইরাকের হয়ে অভিষেকের বছরে আলি সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ৯ মাস ও ৪ দিন পর, ইরাকের জার্সি গায়ে প্রথম গোলটি করেছেন; ২০২৪ সালের ১১ই জুন তারিখে, ভিয়েতনামের বিরুদ্ধে ম্যাচের ১২তম মিনিটে মুহান্নদ আলির অ্যাসিস্ট হতে ইরাকের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে হুসেইন হায়দার হুসেইন আলি  (ইংরেজি)  \nসকারবেসে \nবিডিফুটবলে \nট্রান্সফারমার্কেটে হুসেইন হায়দার হুসেইন আলি (ইংরেজি) \n\nইএসপিএন এফসিতে \nন্যাশনাল-ফুটবল-টিমস.কমে"}