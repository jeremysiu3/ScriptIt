{"pageid": 1018116, "title": "কুমারগাঁও বিদ্যুৎকেন্দ্র", "url": "https://bn.wikipedia.org/wiki?curid=1018116", "content": "কুমারগাঁও বিদ্যুৎকেন্দ্র যা সিলেট বিদ্যুৎকেন্দ্র নামেও পরিচিত, হচ্ছে বাংলাদেশের সিলেট জেলার সিলেট সদর উপজেলায় অবস্থিত একটি গ্যাস টারবাইন বিদ্যুৎ কেন্দ্র। এই বিদ্যুৎকেন্দ্রটি বাংলাদেশ বিদ্যুৎ উন্নয়ন বোর্ড (বিপিডিবি) দ্বারা পরিচালিত হয়। এটি সিলেট জেলাসহ মৌলভীবাজার, সুনামগঞ্জ এবং হবিগঞ্জের কিছু অংশের সাথে সংযুক্ত।\n\n\n== কাঠামো ==\nকুমারগাঁও পাওয়ার প্লান্টটি আখালিয়া, কুমারগাঁওয়ে অবস্থিত। এটি দুটি ট্রান্সমিশন লাইন সমৃদ্ধ ১৩২/৩৩ কেভি গ্রিডের একটি সাবস্টেশন। যার একটি ২২৫MW, অন্যটি ২০MW।\n\n\n== ইতিহাস ==\nকুমারগাঁও সাবস্টেশনটি ১৩ মেগাওয়াট ক্ষমতা নিয়ে ১৯৬৭ সালে প্রতিষ্ঠিত হয়। বাংলাদেশের বিদ্যুৎ, জ্বালানি ও খনিজ সম্পদ মন্ত্রণালয় স্বল্প গ্যাস ব্যবহার করে আরও অধিক বিদ্যুৎ উৎপাদনের লক্ষ্যে ১৫০ মেগাওয়াট সিলেট গ্যাস টারবাইন বিদ্যুৎকেন্দ্রকে ২২৫ মেগাওয়াট সম্মিলিত চক্র বিদ্যুৎকেন্দ্রে উন্নীত করার পরিকল্পনা হাতে নেয়। এই লক্ষ্যে, বাংলাদেশ বিদ্যুৎ উন্নয়ন বোর্ড (পিডিবি) ২০০৯ সালে সাংহাই ইলেকট্রিক গ্রুপের সাথে একটি চুক্তি স্বাক্ষর করে। কুমারগাঁও সাবস্টেশনে পিজিসিবির চারটি ১৩২/৩৩ কেভি ট্রান্সফর্মার রয়েছে। বাংলাদেশ বিদ্যুৎ উন্নয়ন বোর্ড সিলেট শহরে বিদ্যুৎ সরবরাহের জন্য দুটি ৩৩/১১ কেভি ট্রান্সফর্মার ব্যবহার করে।\n\n\n== আরো দেখুন ==\nবাংলাদেশের বিদ্যুৎ খাত\nবাংলাদেশের জ্বালানী নীতি\nবাংলাদেশের বিদ্যুৎ কেন্দ্রের তালিকা\n\n\n== তথ্যসূত্র =="}