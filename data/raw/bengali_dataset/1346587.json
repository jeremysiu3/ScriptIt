{"pageid": 1346587, "title": "কাবাসারান", "url": "https://bn.wikipedia.org/wiki?curid=1346587", "content": "কাবাসারন ইন্দোনেশিয়ার উত্তর সুলাওয়েসি অঞ্চল থেকে উদ্ভুত মিনাহাসান অঞ্চলের ঐতিহ্যবাহী সমরকলা দ্বারা প্রভাবিত একটি যুদ্ধকালীন নৃত্য। এই নৃত্য প্রধানত লাল পোশাক পরিহিত বেশ কয়েকজন পুরুষ নর্তকদের দ্বারা সঞ্চালিত হয়। নর্তকেরা একহাতে একটি ঢাল অথবা বর্শা ও অন্যহাতে তলোয়ার নিয়ে নৃত্য পরিবেশন করে। নর্তকদের বলা হয় কাবাসালান, যার অর্থ একজোড়া যোদ্ধা মোরগ। এই নৃত্যের অঙ্গ সঞ্চালনা দুজন দ্বন্দে নির্লিপ্ত মোরগের ক্রিয়াকলাপ অনুকরণ করে রচিত হয়েছে।  কাবাসারান শব্দটি কাবাসালান থেকেই অনুপ্রাণিত।\nএই নৃত্যে অংশগ্রহনকারী নর্তকরা প্রধানত মিনাহাসান গ্রামের কৃষক এবং রক্ষক হিসাবে কাজ করে। কিন্তু গ্রামে আক্রমণ হলে তারা ওয়ারনেই বা যোদ্ধা হিসাবে যুদ্ধে অবতীর্ণ হয়।  মিনহাসান প্রথা অনুসারে, ওয়ারনেইদের অস্ত্র ও মর্যাদা বংশগত। কাবাসারান নৃত্যটি একচেটিয়াভাবে ওয়ারনেই বংশের পুরুষদের দ্বারা সঞ্চালিত হয়। \nসাধারণভাবে, নৃত্যের মৌলিক অঙ্গ সঞ্চালনা নয়টি চাল নিয়ে গঠিত। তরোয়াল (সান্তি) বা বর্শা (ওয়েংকো) অথবা ব্যবহার করে এই নয়টি চাল গঠন করা যাকে স্থানীয় ভাষায় জুড়ুস বলা হয়। এছাড়াও বিভিন্ন শক্তিশালী সমরকলার অঙ্গ ও পদসঞ্চালনা এই নৃত্যের মধ্যে অন্তর্ভুক্ত। যেমন এই নাচের একটি জনপ্রিয় চলন হল, বাম দিকে দুই পা এবং ডানদিকে দুই পা গিয়ে পূর্বের স্থান পরিবর্তন করা। নৃত্যের সাথে বাজ, ড্রাম বা কলিনটাং- এর মতো সহায়ক বাদ্যযন্ত্রগুলি বাজানো হয়। এই বাদ্যযন্ত্রগুলিকে স্থানীয় ভাষায় পা ওয়াসালেন বলা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}