{"pageid": 1011883, "title": "আমি এইরূপ শুনেছি", "url": "https://bn.wikipedia.org/wiki?curid=1011883", "content": "আমি এইরূপ শুনেছি (পালি: এবং মে সুত্তং; সংস্কৃত: এবং ময়া শ্রুতম্) হল বৌদ্ধ ধর্মোপদেশনার প্রমাণ্য অবতরণিকা (পালি ও সংস্কৃত: নিদান)। এই শব্দবন্ধটির বৌদ্ধশাস্ত্রে \"প্রামাণিকতার সিলমোহর\" হিসেবে কাজ করে; অর্থাৎ এই শব্দবন্ধটিই নিশ্চিত করে যে সংশ্লিষ্ট উপদেশটি স্বয়ং গৌতম বুদ্ধ কর্তৃক প্রদত্ত হয়েছিল। বৌদ্ধদের প্রথাগত বিশ্বাস, বুদ্ধের শিষ্য আনন্দ প্রথম এই শব্দবন্ধটি ব্যবহার করে বুদ্ধের উপদেশ সম্পর্কে সাক্ষ্য প্রদান করেছিলেন। যদিও কোনও কোনও গবেষক এই বিষয়ে দ্বিমত পোষণ করেন। বিভিন্ন উপদেশনায় এই শব্দবন্ধটির সঙ্গে এটির পরবর্তী শব্দগুলির কী সম্পর্ক, তা নিয়েও বিতর্ক রয়েছে। শব্দবন্ধটি পাঠের আদি উদ্দেশ্য কী ছিল তা নিয়ে বিভিন্ন তত্ত্বের উপস্থাপনা করা হয়। পরবর্তীকালে মহাযান ও বজ্রযান ধর্মোপদেশনার ক্ষেত্রেও এই শব্দবন্ধটির প্রয়োগ দেখা যায়।\n\n\n== পাদটীকা ==\n\n\n== তথ্যসূত্র =="}