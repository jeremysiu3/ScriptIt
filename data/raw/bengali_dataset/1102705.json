{"pageid": 1102705, "title": "শ্রীলঙ্কার জেলা", "url": "https://bn.wikipedia.org/wiki?curid=1102705", "content": "শ্রীলঙ্কায় জেলা  (সিংহলি: දිස්ත්‍රි‌ක්‌ක, তামিল: மாவட்டம், প্রতিবর্ণী. Māvaṭṭam) হল দ্বিতীয় স্তরের প্রশাসনিক বিভাগ, এবং একটি প্রদেশের অন্তর্ভুক্ত। ৯টি প্রদেশ ২৫টি জেলায় বিভক্ত।  প্রতিটি জেলা একজন জেলা সচিবের অধীনে রয়েছে,  যাকে কেন্দ্রীয় সরকার নিযুক্ত করেন।  জেলা সচিবালয়ের প্রধান কাজগুলির মধ্যে রয়েছে কেন্দ্রীয় সরকার এবং বিভাগীয় সচিবালয়ের যোগাযোগ এবং কার্যক্রম সমন্বয় করা। জেলা সচিবালয়, এছাড়াও  জেলা পর্যায়ে উন্নয়ন প্রকল্পের বাস্তবায়ন এবং পর্যবেক্ষণ এবং তাদের কার্যক্রম নিম্ন স্তরের উপবিভাজনগুলিতে সহায়তার জন্য দায়ী থাকে। সেইসাথে রাজস্ব সংগ্রহ ও জেলার নির্বাচনের সমন্বয়।  একটি জেলাকে কয়েকটি বিভাগীয় সচিবের বিভাগে বিভক্ত করা হয়েছে (সাধারণত ডিএস বিভাগ হিসাবে পরিচিত), যেগুলি ১৪,০২২টি গ্রাম নীলাধারী বিভাগে উপবিভক্ত।  দেশে ৩৩১টি ডিএস বিভাগ রয়েছে। \n\n\n== ইতিহাস ==\nঅনুরাধাপুর রাজ্যের সময় দেশটি প্রথম কয়েকটি প্রশাসনিক ইউনিটে বিভক্ত হয়েছিল। রাজ্য তিনটি প্রদেশে বিভক্ত ছিল; রাজরতা, রুহুনা ও মলয় রাতা । এগুলিকে আরও ছোট ছোট ইউনিটে ভাগ করা হয়েছিল যাকে রাটা বলা হয়।  সময়ের সাথে সাথে প্রদেশের সংখ্যা বাড়লেও দ্বিতীয় স্তরের প্রশাসনিক বিভাগ রাতা হতে থাকে। যাইহোক, দেশটি শেষ পর্যন্ত একাধিক রাজ্যে বিভক্ত হওয়ার সাথে সাথে এবং বিদেশী ঔপনিবেশিক মিশনের অবতরণ এবং দেশের কিছু অংশ তাদের নিয়ন্ত্রণে নেওয়ার সাথে সাথে এই কাঠামো পরিবর্তন হতে শুরু করে। কোট্টে রাজ্যের অঞ্চলটি চারটি disavas  (ডিসাভাসে) সংগঠিত ছিল, যা  চল্লিশটি korales এ উপবিভক্ত ছিল। korales একটি ছোট মিলিশিয়া সহ তাদের নিজস্ব বেসামরিক এবং সামরিক কর্মকর্তা ছিল। জাফনা রাজ্যের চারটি প্রদেশের সাথে এর অনুরূপ প্রশাসনিক কাঠামো ছিল বলে মনে করা হয়। \n১৫০৫ সালে যখন পর্তুগিজরা এই দেশের কিছু অংশ দখল করে নেয়,  তারা কমবেশি একই প্রশাসনিক কাঠামো বজায় রেখেছিল যা শ্রীলঙ্কার শাসকরা গঠন করেছিল।  দেশে ডাচ শাসনামলে তাদের নিয়ন্ত্রণাধীন ভূখণ্ড তিনটি প্রশাসনিক বিভাগে বিভক্ত ছিল। এগুলিকে পূর্বের সিস্টেমের মতো disavas বিভক্ত করা হয়েছিল।  ব্রিটিশরা প্রাথমিকভাবে এই ব্যবস্থা চালু রেখেছিল,  কিন্তু ১৭৯৬ থেকে ১৮০২ সালে সংস্কারের পর দেশটিকে জাতিগত গঠন অনুসারে ভাগ করা হয়।   ১৮৩৩ সালে কোলব্রুক-ক্যামেরন সংস্কারের মাধ্যমে এটি বিলুপ্ত করা হয় এবং একটি আইন পরিষদ তৈরি করা হয়,  দ্বীপটিকে রাজনৈতিক ও প্রশাসনিকভাবে একক ইউনিটে পরিণত করা হয়। পাঁচটি প্রদেশ তৈরি করা হয়েছিল, যা পরে নয়টিতে প্রসারিত করা হয়েছিল এবং এগুলিকে একুশটি জেলায় বিভক্ত করা হয়েছিল। এই জেলাগুলি সরকারী এজেন্ট বা সহকারী সরকারী এজেন্ট হিসাবে পরিচিত কর্মকর্তাদের দ্বারা পরিচালিত হত। \n১৯৫৫ সালে, দেশের প্রধান প্রশাসনিক ইউনিট হিসাবে  প্রদেশের বদলে জেলাকে প্রতিস্থাপন করা হয়।  আমপারা জেলা ১৯৬১ সালের এপ্রিল মাসে তৈরি করা হয়েছিল,   এরপর সেপ্টেম্বর ১৯৭৮ সালে মুল্লাইতিভু এবং গাম্পাহা জেলা তৈরি করা হয়েছিল,   নতুন সংবিধানের মাধ্যমে, যা প্রদেশটিকে প্রধান প্রশাসনিক ইউনিট হিসাবে পুনঃপ্রবর্তন করে।  ১৯৮৪ সালের ফেব্রুয়ারিতে তৈরি করা সর্বশেষ জেলাটি ছিল কিলিনোচ্চি  এবং বর্তমান সংবিধান (যেটি ১৯৭৮ সালে হয়েছিল) অনুযায়ী শ্রীলঙ্কার ভূখণ্ডটি ২৫টি প্রশাসনিক জেলা নিয়ে গঠিত। এই জেলাগুলিকে শ্রীলঙ্কার পার্লামেন্টের একটি রেজুলেশন দ্বারা উপবিভক্ত বা একীভূত করা যেতে পারে। \n\n\n== জেলাগুলি ==\n\nসমস্ত জনসংখ্যার তথ্য শ্রীলঙ্কার ২০১২ সালের আদমশুমারি থেকে নেওয়া হয়েছে।\n\n\n== তথ্যসূত্র =="}