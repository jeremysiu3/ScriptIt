{"pageid": 1037557, "title": "মেহরিন রাহিল", "url": "https://bn.wikipedia.org/wiki?curid=1037557", "content": "মেহরিন রাহিল ( উর্দু/গুরুমুখী:  مہرین راحیل ) একজন পাকিস্তানি মডেল, অভিনেত্রী। তিনি পারিবারিক প্রতিষ্ঠান আর-ভিশনের ব্যবস্থাপনা পরিচালক এবং উপস্থাপিকা যিনি পাকিস্তানি চলচ্চিত্র এবং ধারাবাহিকেও কাজ করেন। \nতিনি মেরি জাত জাররা-ই-বেনিশান, দস্তান, মাস্তানা মাহি, আশক এবং জিন্দেগি গুলজার হ্যায়-তে প্রধান প্রধান চরিত্রে অভিনয়ের জন্য সর্বাধিক পরিচিত। তিনি ২০১১ সালে জাওয়াদ আহমাদের ভিরসা চলচ্চিত্রে আত্মপ্রকাশ করেন। ২০১৩ সালে তিনি একজন ব্রিটিশ পরিচালক স্টিভেন ডিন মুর পরিচালিত তামান্না চলচ্চিত্রে অভিনয় করেন।\n\n\n== প্রাথমিক জীবন ==\nমেহরিন রাহিল অভিনেত্রী ও সমাজকর্মী সিমি রাহিলের মেয়ে। তার ভাই দানিয়াল রাহেলও একজন মডেল-অভিনেতা। তিনি লাহোর গ্রামার স্কুল এবং লাহোর কলেজ অফ আর্টস অ্যান্ড সায়েন্সে পড়াশোনা করেন এবং পরে লন্ডনে নৃত্য, নাটক এবং স্ক্রিপ্ট রাইটিংয়ের ডিপ্লোমার জন্য যান।\n\n\n== কর্মজীবন ==\n৮ বছর বয়সে মেহরিন রাহিল মডেল হিসাবে  তার কর্মজীবন শুরু করেছিলেন। তিনি আইসিআই, হেড অ্যান্ড শোল্ডার্স, প্যানটিন, লিপটন, টেলিনর, উফোন, পিটিসিএল এবং সুপার বিস্কুটের বিজ্ঞাপনে অভিনয় করেছেন।\n\n\n== তথ্যসূত্র =="}