{"pageid": 1415737, "title": "মানি ইন দ্য ব্যাংক (২০২৪)", "url": "https://bn.wikipedia.org/wiki?curid=1415737", "content": "মানি ইন দ্য ব্যাংক একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড র এবং স্ম্যাকডাউনের জন্য প্রযোজনা করা হয়। এটি মানি ইন দ্য ব্যাংক কালানুক্রমিকের অধীনে প্রচারিত পঞ্চদশ অনুষ্ঠান। এই অনুষ্ঠানটি ২০২৪ সালের ৬ই জুলাই তারিখে অন্টারিওয়ের টরন্টোর স্কটিয়াব্যাংক এরিনায় অনুষ্ঠিত হয়; যা ২০১৯ সালের সামারস্ল্যামের পর এই মাঠে ডাব্লিউডাব্লিউইর প্রথম অনুষ্ঠান ছিল। এটি কানাডায় অনুষ্ঠিত হওয়া প্রথম, এবং ২০২৩ এর পর যুক্তরাষ্ট্রের বাইরে পরপর দুইবার অনুষ্ঠিত হওয়া মানি ইন দ্য ব্যাংক অনুষ্ঠান। হল অফ ফেমার ট্রিশ স্ট্রাটাস অনুষ্ঠানটি সঞ্চালনা করেন।\nঅনুষ্ঠানটির ভিত্তি হলো মানি ইন দ্য ব্যাংক ল্যাডার ম্যাচ, একটি একের অধিক কুস্তিগির সম্বলিত ল্যাডার ম্যাচ, যার বিজয়ী ম্যাচ জয়ের রাত থেকে পরবর্তী এক বছর পর্যন্ত যেকোনো সময় যেকোনো বিশ্ব চ্যাম্পিয়নশিপের জন্য চ্যালেঞ্জ জানাতে পারবে। ২০২৪ সালের ছয়জন বিশিষ্ট ম্যাচটি \"র\" এবং \"স্ম্যাকডাউন\" থেকে সম পরিমাণ কুস্তিগিরদের নিয়ে অনুষ্ঠিত হয়। পুরুষদের ম্যাচে ড্রু ম্যাকইন্টায়ার এবং নারীদের ম্যাচে টিফানি স্ট্র্যাটন জয় লাভ করে।\nঅনুষ্ঠানটিতে আরও তিনটি ম্যাচ অনুষ্ঠিত হয়েছে। প্রধান ম্যাচটি স্ম্যাকডাউনের, যেখানে দ্য ব্লাডলাইন (সোলো সিকোয়া, জ্যাকব ফাতু এবং তামা টোঙ্গা) ছয় সদস্যের ট্যাগ টিম ম্যাচে কোডি রোডস, কেভিন ওয়েন্স এবং র‍্যান্ডি অরটনকে পরাজিত করে। এটি ছিল জ্যাকব ফাতুর ডাব্লিউডাব্লিউই তে ইন-রিং অভিষেক। অনুষ্ঠানে জন সিনার একটি আশ্চর্যজনক উপস্থিতিও দেখা গেছে, যিনি ঘোষণা করেন যে ২০২৫ হবে একজন ইন-রিং পারফর্মার হিসাবে তার শেষ বছর।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল র এবং স্ম্যাকডাউন ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান র এবং স্ম্যাকডাউনে প্রদর্শন করা হচ্ছে।\n\n\n== পটভূমি ==\nমানি ইন দ্য ব্যাংক হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুন অথবা জুলাই মাসে অনুষ্ঠিত হয়। ২০২১ সাল অনুযায়ী, এই অনুষ্ঠানটি ডাব্লিউডাব্লিউই দ্বারা আয়োজিত প্রধান পাঁচটি অনুষ্ঠানের মধ্যে একটি (রয়্যাল রাম্বল, রেসলম্যানিয়া, সামারস্ল্যাম এবং সার্ভাইভার সিরিজ)। এই অনুষ্ঠানটি মানি ইন দ্য ব্যাংক ম্যাচের নামে নামকরণ করা হয়েছে, এই ম্যাচে একাধিক কুস্তিগির রিংয়ের উপরে ঝুলন্ত একটি ব্রিফকেস পুনরুদ্ধার করতে মই ব্যবহার করে। এই অনুষ্ঠানের মূল ম্যাচের পুরস্কার হচ্ছে একটি চ্যাম্পিয়নশিপ ম্যাচের জন্য চুক্তিসমৃদ্ধ একটি ব্রিফকেস, উক্ত ব্রিফকেসটি বিজয়ী কুস্তিগির ব্রিফকেস জয়ের রাত থেকে শুরু করে পরবর্তী এক বছরের মধ্যে যেকোন সময় কুস্তিগিরের পছন্দসই স্থানে চ্যাম্পিয়নশিপ ম্যাচের জন্য ব্যবহার করতে পারে। ২০১০ সালের ১৮ই জুলাই তারিখে প্রথমবারের মতো মানি ইন দ্য ব্যাংক অনুষ্ঠিত হয়েছে।\n\n২০২৪ সালের এই অনুষ্ঠানটি মানি ইন দ্য ব্যাংক কালানুক্রমিকের পঞ্চদশ অনুষ্ঠান, যা ৬ই জুলাই তারিখে কানাডার অন্টারিওয়ের টরন্টোর স্কটিয়াব্যাংক এরিনায় আয়োজন করা হয়। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}