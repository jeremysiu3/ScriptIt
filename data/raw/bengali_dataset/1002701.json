{"pageid": 1002701, "title": "কোবলেনৎস", "url": "https://bn.wikipedia.org/wiki?curid=1002701", "content": "কোবলেনৎস (জার্মান: [ˈkoːblɛnts] ()) হচ্ছে জার্মানির রাইনলান্ড-ফালৎস রাজ্যের অন্যতম একটি শহর যা রাইন ও মোজেল নদীর উপকণ্ঠে অবস্থিত। জনসংখ্যার ভিত্তিতে এটি এই রাজ্যের তৃতীয় বৃহত্তম শহর।\nখ্রিস্টপূর্ব অষ্টম শতকে রোমান সমরনায়ক দ্রুসাসের নির্দেশে একটি সামরিক ঘাঁটি হিসেবে কোবলেৎস শহরের গোড়াপত্তন হয়। এর নামটি লাতিন ভাষার আদ কনফ্লুয়েন্তেস থেকে উদ্ভূত যার অনুবাদ করলে দাড়ায় মিলনস্থলে। কোবলেনৎস শহরের দুই নদীর এই মিলনস্থল বর্তমানে ডয়েচেস এক বা জার্মান মিলনস্থল নামে পরিচিত। জার্মানির একীকরণের নিদর্শন হিসেবে সেখানে জার্মান সম্রাট প্রথম ভিলহেলমের একটি অশ্বারোহী ভাস্কর্য স্থাপন করা হয়েছে। ১৯৯২ সালে শহরটি তার ২০০০ বর্ষপূর্তি উদ্‌যাপন করে।\nরাইনলান্ড-ফালৎসের ১ম ও ২য় বৃহত্তম শহর মাইনৎস ও লুডভিগসহাফেন শহরের পরেই কোবলেনৎসের অবস্থান। ২০১৫ সালের হিসাব অনুযায়ী এই শহরের জনসংখ্যা প্রায় ১,১২,০০০। উঁচু পাহাড়ি অঞ্চল বেষ্টিত এলাকার মধ্যে একটি সরু প্লাবনভূমিতে কোবলেনৎসের অবস্থান। এই পাহাড়ি অঞ্চলের কিছু স্থান পর্বতময় উচ্চতা সংবলিত যা একই সাথে এক্সপ্রেস রেল ও জার্মান হাইওয়ে নেটওয়ার্কের অংশ। অঞ্চলগতভাবে এটি জার্মানির জনবহুল রাইনলান্ড অঞ্চলের একটি অংশ।\n\n\n== তথ্যসূত্র ==\n\n\n== বহিঃসংযোগ ==\nসরকারি ওয়েবসাইট\nকোবেলেৎস সিটি প্যানোরামা - প্যানোরামিক দর্শন এবং ভার্চুয়াল সফর\nকোবেলেৎস শহরের সরকারি মানচিত্র  ওয়েব্যাক মেশিনে আর্কাইভকৃত ১৬ ডিসেম্বর ২০১৮ তারিখে (জাভা এবং জাভাস্ক্রিপ্ট প্রয়োজন)\nরিচার্ড স্টিলওয়েল, এড। ক্লাসিকাল সাইটগুলির প্রিন্সটন এনসাইক্লোপিডিয়া, ১৯৭৬: \"অ্যাড কনফ্লুয়েন্তেস (কোবেলেৎস), জার্মানি\nঅনলাইন ম্যাগাজিন কোবলেৎস  ওয়েব্যাক মেশিনে আর্কাইভকৃত ১ ডিসেম্বর ২০২০ তারিখে"}