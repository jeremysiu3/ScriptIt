{"pageid": 1037514, "title": "সোহাই আলি আব্রো", "url": "https://bn.wikipedia.org/wiki?curid=1037514", "content": "সোহাই আলি আব্রো ( উর্দু: سہائی علی ابڑو‎‎   সিন্ধি: سھائي علي ابڙو ) হলেন একজন পাকিস্তানি অভিনেত্রী, নৃত্যশিল্পী এবং মডেল, যিনি পাকিস্তানি টেলিভিশন ধারাবাহিক এবং চলচ্চিত্রে আভিনয় করেন। তিনি জিও টিভির সাত পর্দা মেঁ (২০১২), হাম টিভির তানহাই (২০১৩), খোয়া খোয়া চাঁদ (২০১৩), রিশ্‌তে কুচ আধুরে সে (২০১৩) এবং এআরওয়াই ডিজিটালের পেয়ারে আফজাল (২০১৪) এর মতো ধারাবাহিক নাটকে অভিনয়ের জন্য সুপরিচিত।\nতিনি ২০১৩ সালের রোমান্টিক নাটক আঞ্জুমান-এ পার্শ্ব চরিত্রে অভিনয়ের মাধ্যমে চলচ্চিত্র জগতে আত্মপ্রকাশ করেছেন। তিনি সেরা পার্শ্ব অভিনেত্রী বিভাগে তারাং হাউসফুল পুরস্কারের জন্য  মনোনয়ন পেয়েছিলেন। তার অন্যান্য চলচ্চিত্রের মধ্যে রয়েছে রং নম্বর (২০১৫), জবানি ফির নাহি আনি (২০১৫) এবং মোটরসাইকেল গার্ল (২০১৮), যার জন্য তিনি শ্রেষ্ঠ চলচ্চিত্র অভিনেত্রী হিসেবে লাক্স স্টাইল পুরস্কার অর্জন করেছেন।\n\n\n== প্রাথমিক জীবন ==\nসোহাই আলি আব্রো সিন্ধুর লারকানায় একটি সিন্ধি পরিবারে জন্মগ্রহণ করেছিলেন।  তিনি তার ভাই এবং এক বোনের মধ্যে কনিষ্ঠ। তার বাবা-মা  পেশাগতভাবে চিকিৎসা কর্মকর্তা ছিলেন। আব্রো যখন নয় বছর বয়সী তখন তারা মারা যান।\n২০২১ সালের মার্চ মাসে তিনি প্রথম সারির ক্রিকেটার শেহজার মোহাম্মদকে বিয়ে করেছেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সোহাই আলি আব্রো (ইংরেজি)"}