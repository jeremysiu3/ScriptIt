{"pageid": 1430855, "title": "মোনা: জ্বীন-২", "url": "https://bn.wikipedia.org/wiki?curid=1430855", "content": "মোনা: জ্বীন-২ হলো ২০২৪ সালের বাংলা ভাষার বাংলাদেশী ভৌতিক চলচ্চিত্র। জাজ মাল্টিমিডিয়া ব্যানারে পরিচালনা করেছেন কামরুজ্জামান রুমান। নাম ভূমিকায় অভিনয় করেছেন সুপ্রভাত। আরও আছেন তারিক আনাম খান, আহমেদ রুবেল, দীপা খন্দকার, আরিয়ানা, সাজ্জাদ হোসেন, সামিনা বাসার, শেহজাদ ওমর, রেবেকা, মাহমুদুল ইসলাম মিঠু, শামীম প্রমুখ। এটি জ্বীন (২০২৩) চলচ্চিত্রের দ্বিতীয় কিস্তি, যা ২০২৪ সালের ১১ই এপ্রিল মুক্তি পায়।\n\n\n== পটভূমি ==\nজামালপুরে এক লোকের বাড়িতে জ্বীনের উৎপাত। ফলে বাড়ির মালিক নিজ বাড়ি ছেড়ে মাদ্রাসাকে ভাড়া দেয়। কিন্তু মাদ্রাসার ছাত্র ও শিক্ষক জ্বীনের উৎপাতে সেই বাড়িটি ছেড়ে দেয়।\n\n\n== অভিনয়শিল্পী ==\nসুপ্রভাত\nতারিক আনাম খান\nআহমেদ রুবেল\nদীপা খন্দকার\nআরিয়ানা\nসাজ্জাদ হোসেন\nসামিনা বাসার\nশেহজাদ ওমর\nরেবেকা\nমাহমুদুল ইসলাম মিঠু\nশামীম\n\n\n== নির্মাণ ==\n২০২১ সালে ‘মোনা’ ওয়েব ফিল্ম নির্মাণের ঘোষণা দেয় জাজ মাল্টিমিডিয়া। হরর গল্পের ওয়েব ফিল্মটি নির্মাণ করেন কামরুজ্জামান রোমান। পরে জাজ জানায়— ওটিটিতে নয়, প্রেক্ষাগৃহে মুক্তি পাবে ‘মোনা’। তবে মোনা নাম বদলে ‘মোনা: জ্বীন-২’ নামে প্রেক্ষাগৃহে মুক্তির জন্য সেন্সর বোর্ড থেকে ছাড়পত্র পেয়েছে।\n\n\n== মুক্তি ==\nচলচ্চিত্রটি ২০২৪ সালের ১৩ ফেব্রুয়ারি বাংলাদেশ চলচ্চিত্র উন্নয়ন কর্পোরেশন থেকে অনাপত্তি সনদ লাভ করে।\n২০২৪ সালে ১১ই এপ্রিল ঈদে উপলক্ষে বাংলাদেশের প্রেক্ষাগৃহে মুক্তি পায়। পরবর্তীতে ২৬শে এপ্রিল এটি পাকিস্তানের ২৪টি প্রেক্ষাগৃহে মুক্তি পায়।\n\n\n== বিতর্ক ==\n২০২৪ সালে ১৯ মার্চ জাজ মাল্টিমিডিয়ার ফেসবুক পেজে এর অফিসিয়াল পোস্টার প্রকাশ করা হয়। যা ইন্দোনেশিয়ান চলচ্চিত্র ‘মুনকার’-এর পোস্টারের নকল বলে সমলোচিত হয়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে মোনা: জ্বীন-২   (ইংরেজি)\nবাংলা মুভি ডেটাবেজে মোনা: জ্বীন-২"}