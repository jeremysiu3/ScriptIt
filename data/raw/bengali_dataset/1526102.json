{"pageid": 1526102, "title": "সান্তোয়াদেরি", "url": "https://bn.wikipedia.org/wiki?curid=1526102", "content": "সান্তোয়াদেরি (রোমানীয়: Sântoaderi) রোমানিয়ান লোককথায় উল্লেখিত একদল অতিপ্রাকৃত সত্তা। তাদের দীর্ঘ পা ও খুরযুক্ত সাত বা নয়জন যুবক হিসেবে কল্পনা করা হলেও কখনও কখনও তাদেরকে কেপ পরিহিত বলেও বর্ণনা করা হয়। বিশ্বাস করা হতো যে তারা হঠাৎ কোনো গ্রামে উপস্থিত হতো। তারা সেখানে গান গাইত, ঢোল বাজাত এবং মানুষদের শৃঙ্খল দিয়ে আবৃত ক'রে তাদের অসুস্থতার কারণ হতো, বাতরোগ সৃষ্টি করত অথবা তাদের শরীরে পদাঘাত করত।\nতাদের সঙ্গীত ও খুরের শব্দ শুনে নিরাপত্তার জন্য মানুষকে ঘরে থাকার পরামর্শ দেওয়া হতো। যারা ঘরে আশ্রয় নিত না তারা সান্তোয়াদেরির দ্বারা অপহৃত হতে পারত এবং তাদের শোভাযাত্রার অংশ হতে বাধ্য হতো। অপহৃত ব্যক্তিরা কখনও সুস্থ অবস্থায় এবং উপহার নিয়ে ফিরে আসত। আবার কখনও অসুস্থ, মৃত্যুপথযাত্রী বা উন্মাদ হয়ে ফিরত।\nআইরিশ লোককথার পরীদের সাথে সান্তোয়াদেরির কিছু মিল রয়েছে। রোমানিয়ান ইতিহাসবিদ মির্সিয়া এলিয়াদ সান্তোয়াদেরির সাথে জিনেরও মিল খুঁজে পেয়েছিলেন। এটি রোমানীয় পরী গডমাদারের সমতুল্য। উভয়কেই রাতের বেলায় নৃত্যের শোভাযাত্রায় অংশ নিতে দেখা যায়। আরেকটি বিশ্বাস অনুসারে, ইস্টারের ২৪তম দিনে, জিনে ও সান্তোয়াদেরি একত্রিত হয়ে খেলাধুলা করে এবং একে অপরকে ফুলের তোড়া উপহার দেয়।\n\n\n== আরও দেখুন ==\nকালুশারি\nওয়াইল্ড হান্ট\n\n\n== সূত্র =="}