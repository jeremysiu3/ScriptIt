{"pageid": 1015816, "title": "সাইপ্রাস জাতীয় ফুটবল দল", "url": "https://bn.wikipedia.org/wiki?curid=1015816", "content": "সাইপ্রাস জাতীয় ফুটবল দল (গ্রিক: Εθνική ομάδα ποδοσφαίρου της Κύπρου) হচ্ছে আন্তর্জাতিক ফুটবলে সাইপ্রাসের প্রতিনিধিত্বকারী পুরুষদের জাতীয় দল, যার সকল কার্যক্রম সাইপ্রাসের ফুটবলের সর্বোচ্চ নিয়ন্ত্রক সংস্থা সাইপ্রাস ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৪৮ সাল হতে ফুটবলের সর্বোচ্চ সংস্থা ফিফার এবং ১৯৬২ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৪৯ সালের ৩০শে জুলাই তারিখে, সাইপ্রাস প্রথমবারের মতো আন্তর্জাতিক খেলায় অংশগ্রহণ করেছে; ইসরায়েলের তেল আবিবে অনুষ্ঠিত উক্ত ম্যাচে সাইপ্রাস ইসরায়েলের কাছে ৩–১ গোলের ব্যবধানে পরাজিত হয়েছে।\n২৩,০০০ ধারণক্ষমতাবিশিষ্ট জিএসপি স্টেডিয়ামে সাদা-নীল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সাইপ্রাসের রাজধানী নিকোসিয়ায় অবস্থিত। বর্তমানে এই দলের ম্যানেজারের দায়িত্ব পালন করছেন ইয়োহান ওয়ালেম এবং অধিনায়কের দায়িত্ব পালন করছেন এপিওইএলের রক্ষণভাগের খেলোয়াড় গিওর্গস মের্কিস।\nসাইপ্রাস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও সাইপ্রাস এপর্যন্ত একবারও অংশগ্রহণ করতে সক্ষম হয়নি।\nইয়োনাস ওক্কাস, কোন্সতান্তিনোস চারালাম্পিদিস, মিখালিস কোন্সতান্তিনু, পিয়েরোস সোতিরিউ এবং স্তাথিস আলোনেফতিসের মতো খেলোয়াড়গণ সাইপ্রাসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১০ সালের সেপ্টেম্বর মাসে প্রকাশিত র‌্যাঙ্কিংয়ে সাইপ্রাস তাদের ইতিহাসে সর্বোচ্চ অবস্থান (৪৩তম) অর্জন করে এবং ২০১৪ সালের জুন মাসে প্রকাশিত র‌্যাঙ্কিংয়ে তারা ১৪২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সাইপ্রাসের সর্বোচ্চ অবস্থান হচ্ছে ৬৯তম (যা তারা ২০০০ সালে অর্জন করেছিল) এবং সর্বনিম্ন অবস্থান হচ্ছে ১৪১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (গ্রিক)\nফিফা-এ সাইপ্রাস জাতীয় ফুটবল দল  ওয়েব্যাক মেশিনে আর্কাইভকৃত ১৮ মে ২০১৮ তারিখে (ইংরেজি)\nউয়েফা-এ সাইপ্রাস জাতীয় ফুটবল দল (ইংরেজি)"}