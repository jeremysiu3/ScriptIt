{"pageid": 1509474, "title": "বাঁকুড়া জিলা স্কুল", "url": "https://bn.wikipedia.org/wiki?curid=1509474", "content": "বাঁকুড়া জিলা স্কুল পশ্চিমবঙ্গের বাঁকুড়া শহরে অবস্থিত একটি সরকারি বিদ্যালয়। এই স্কুল ১৮৪০ সালে প্রতিষ্ঠিত হয় যা প্রাচীনতম স্কুলগুলির মধ্যে অন্যতম। এই স্কুলে প্রথম শ্রেণি থেকে পঞ্চম শ্রেণি এবং ষষ্ঠ শ্রেণি থেকে দ্বাদশ শ্রেণি পর্যন্ত পঠন-পাঠনের সুবিধা আছে।\n\n\n== ইতিহাস ==\nবাঁকুড়া জিলা স্কুলের প্রতিষ্ঠাগণ ছিলেন ডা.জি.এন. চীক যিনি একজন সিভিল সার্জন ও নীলকর ছিলেন এবং মি. ফ্রান্সিস গোল্ডসবেরি যিনি বাঁকুড়া জেলা সেশন জজ ছিলেন। তারা ১৮৪০ সালে জেলার প্রথম ইংরেজি স্কুল হিসেবে বাঁকুড়া ফ্রি স্কুল প্রতিষ্ঠা করেন, যা পরবর্তীতে বাঁকুড়া জিলা স্কুল নামে পরিচিত হয়। স্কুলটি শুরু হয় ‘সিপাহী ব্যারাক হাসপাতাল’ ভবনে, যা ১৮০৯ সালে স্থাপিত হয়েছিল। বর্তমানে এই ভবনটি স্কুলের 'হল' নামে পরিচিত।\n১৮৪৬ সালে এটি জিলা স্কুলে রূপান্তরিত হয় এবং নতুন করে এই নামকরণ করা হয়। সরকারি বিদ্যালয়ে পরিণত হওয়ার পর, মূল ভবনের পূর্ব ও পশ্চিম অংশ সম্প্রসারিত হয়। বর্তমানে যে অফিস কক্ষটি রয়েছে, তা ১৮৫১ সালে বর্ধমানের মহারাজা মহতাবচাঁদ বাহাদুর-এর আর্থিক সহায়তায় নির্মিত হয়।\n\n\n== অনুমোদন ==\nবাঁকুড়া জিলা স্কুল পশ্চিমবঙ্গ সরকারের শিক্ষাবিভাগ দ্বারা অনুমোদিত স্কুল।\nএই স্কুলটি পশ্চিমবঙ্গ মধ্য শিক্ষা পর্ষদ এবং পশ্চিমবঙ্গ উচ্চমাধ্যমিক শিক্ষা সংসদ এর দ্বারা অনুমোদিত পাঠ্যসূচি অনুসরণ করে।\n\n\n== উল্লেখযোগ্য শিক্ষার্থী ==\nমোহাম্মদ শামসুজ্জোহা - বাঙালি শিক্ষাবিদ,  অধ্যাপক\nযোগেশচন্দ্র রায় বিদ্যানিধি - বাঙালি লেখক\nরাসবিহারী ঘোষ - বাঙালি রাজনীতিবিদ, আইনজীবী, সমাজকর্মী\nরামানন্দ চট্টোপাধ্যায়- প্রখ্যাত সাংবাদিক\nজিল্লুর রহমান সিদ্দিকী- বাংলাদেশের শিক্ষাবিদ, কবি\n\n\n== আরও দেখুন ==\nবাঁকুড়া বঙ্গ বিদ্যালয়\n\n\n== তথ্যসূত্র =="}