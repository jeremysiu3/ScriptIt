{"pageid": 1093519, "title": "গৃহকাতরতা", "url": "https://bn.wikipedia.org/wiki?curid=1093519", "content": "গৃহকাতরতা বলতে কোনও ব্যক্তি নিজগৃহ থেকে দূরে অবস্থান করার কারণে যে মানসিক বেদনা বা যন্ত্রণার শিকার হয়, তাকে বোঝায়। নিজের ঘর ও অনুরক্তিমূলক বস্তুসমূহ নিয়ে চিন্তাভাবনায় আচ্ছন্ন থাকা এই মানসিক অবস্থাটির প্রধান সংজ্ঞানাত্মক লক্ষণ। এই অবস্থায় ভুক্তভোগী ব্যক্তিরা সাধারণত বিষণ্ণতা ও উদ্বেগের মিশ্র কিছু উপসর্গ অনুভব করেন, আচরণগতভাবে নিজেকে গুটিয়ে নেন এবং গৃহ ব্যতীত অন্য কোনও বিষয়ে মনোযোগ দেওয়া তাদের জন্য কঠিন হয়ে পড়ে।  গৃহকাতরতা শিশু ও প্রাপ্তবয়স্ক উভয়ের মধ্যে পরিলক্ষিত হতে পারে। ভুক্তভোগী ব্যক্তিটি গৃহের কাছের কোনও স্থানে গমন করলে, কিংবা সুদীর্ঘকাল ভ্রমণ করলে কিংবা সম্পূর্ণ ভিন্ন কোনও দেশে গমন করলে এরূপ অনুভূতি অনুভব করতে পারে।\nগৃহকাতরতা মৃদু হলে সেটি সামলে ওঠার দক্ষতার বিকাশে সহায়ক হতে পারে এবং সুস্থ অনুরক্তিমূলক আচরণে (যেমন ভালবাসার ব্যক্তিদের সাথে পুনরায় যোগাযোগ স্থাপন করা) উৎসাহ প্রদান করতে পারে। বাস্তবপক্ষে প্রায় সব ব্যক্তিই গৃহ থেকে দূরে থাকলে সেখানকার কোনও কিছুর অভাব অনুভব করে। তাই গৃহকাতরতা একটি সর্বজনীন অভিজ্ঞতা। তবে তীব্র গৃহকাতরতা যন্ত্রণাদায়ক হতে পারে ও মানসিকভাবে কাউকে দুর্বল করে ফেলতে পারে।\n\n\n== তথ্যসূত্র =="}