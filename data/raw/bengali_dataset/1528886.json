{"pageid": 1528886, "title": "২০০৫ সালের সিডনি সন্ত্রাসবাদের ষড়যন্ত্র", "url": "https://bn.wikipedia.org/wiki?curid=1528886", "content": "২০০৫ সালের সিডনি সন্ত্রাসবাদের পরিকল্পনার সাথে জড়িত ছিল পাঁচজনের একটি দল।তাদের ২০০৫ সালে অস্ট্রেলিয়ার সবচেয়ে জনবহুল শহর এবং নিউ সাউথ ওয়েলসের রাজধানী সিডনিকে লক্ষ্য করে সন্ত্রাসী কর্মকাণ্ডের পরিকল্পনা করার অভিযোগে গ্রেপ্তার করা হয়েছিল। দলটিকে ১৬ অক্টোবর ২০০৯ তারিখে দোষী সাব্যস্ত করা হয় এবং ১৫ ফেব্রুয়ারি ২০১০ তারিখে ২৮ বছরের কারাদণ্ড দেওয়া হয়।\n\n\n== চার্জ ==\nঅভিযুক্ত খালেদ চেইখো, মুস্তফা চেইখো, মোহাম্মদ আলী এলোমার, আব্দুল রাকিব হাসান এবং মোহাম্মদ ওমর জামালকে সিডনির বিভিন্ন এলাকা থেকে গ্রেপ্তার করা হয়েছিল। ২০০৪ সালের জুলাই থেকে ২০০৫ সালের নভেম্বরের মধ্যে সন্ত্রাস-সম্পর্কিত ষড়যন্ত্রের অভিযোগে নিউ সাউথ ওয়েলস সুপ্রিম কোর্টে তাদের বিচার করা হয়েছিল। প্রত্যেকেই সন্ত্রাসী কর্মকাণ্ড বা কর্মকাণ্ডের ষড়যন্ত্রের অভিযোগে দোষী নন বলে দাবি করেন।  এই বিচারের চূড়ান্ত খরচ ১০ মিলিয়ন অস্ট্রেলিয়ান ডলারেরও বেশি হবে বলে আশা করা হয়েছিল। \nক্রাউন প্রসিকিউটর দাবি করেছেন যে, ইসলাম আক্রমণের শিকার হচ্ছে এই বিশ্বাস থেকেই এই ব্যক্তিরা সন্ত্রাসী কর্মকাণ্ড পরিচালনায় অনুপ্রাণিত হয়েছিলেন।  এই পাঁচজনের অভিযোগ, আব্দুল নাসের বেনব্রিকার সাথে যোগাযোগ ছিল, যিনি মেলবোর্নে গ্রেপ্তার রয়েছেন। পুলিশ তাদের বাড়িতে তল্লাশি চালিয়ে বোমা তৈরির নির্দেশনা, ২৮,০০০ রাউন্ড গোলাবারুদ (১১,০০০ ৭.৬২×৩৯ মিমি সহ), ১২টি রাইফেল, জঙ্গি ইসলামপন্থী সাহিত্য এবং ইসলামপন্থীদের দ্বারা পরিচালিত শিরশ্ছেদের ফুটেজ এবং ১১ সেপ্টেম্বর ২০০১ সালে ওয়ার্ল্ড ট্রেড সেন্টারে বিধ্বস্ত বিমানের দৃশ্য আবিষ্কার করে। প্রসিকিউশনের মতে, এই ব্যক্তিরা জুলাই ২০০৪ থেকে নভেম্বর ২০০৫ এর মধ্যে বিস্ফোরক রাসায়নিক এবং বন্দুক কিনেছিল \n\n\n== বিচার ==\n২০০৮ সালের শেষের দিকে এই ব্যক্তিদের বিচারের মুখোমুখি করা হয়েছিল। ২৮ জুলাই ২০০৯ তারিখে সমাপনী যুক্তি শোনা হয়েছিল  সিডনির একটি বিশেষভাবে নির্মিত উচ্চ-নিরাপত্তা আদালত ভবনে বিচারটি অনুষ্ঠিত হয়েছিল।  প্রসিকিউটর রিচার্ড মেইডমেন্ট দাবি করেছেন যে পাঁচজন ব্যক্তি \"সহিংস জিহাদ চেয়েছিলেন যার মধ্যে চরম বলপ্রয়োগ এবং সহিংসতা জড়িত ছিল, যার মধ্যে মৌলবাদী... চরমপন্থী, বিশ্বাসের সাথে সঙ্গতিপূর্ণ নয় এমন ব্যক্তিদের হত্যা করাও অন্তর্ভুক্ত ছিল\"।  যখন আসামিপক্ষ বিচার খারিজের আবেদন জানায়, তখন বিচার প্রায় ঘোষণার পর্যায়ে চলে যায়। তখন জানা যায় যে, একজন অভিযুক্তের আত্মীয় একজন তরুণী, তিনি আদালতে এসে জুরিদের বর্ণনা লিখে রাখছিলেন। তবে, জুরিরা বলেছেন যে এটি তাদের আলোচনার উপর প্রভাব ফেলবে না এবং বিচারক বিচার চালিয়ে যাওয়ার অনুমতি দিয়েছেন। \n\n\n=== রায় এবং সাজা ===\n১৬ অক্টোবর ২০০৯ তারিখে এই পাঁচজনকে দোষী সাব্যস্ত করা হয়। এই বিচারটি অস্ট্রেলিয়ার দীর্ঘতম বিচারগুলির মধ্যে একটি ছিল এবং এতে প্রায় ৩০০ জন সাক্ষী এবং ৩,০০০ জনের সাক্ষ্যগ্রহণ করা হয়েছিল।এ বিচারে ১৮ ঘন্টা টেলিফোন ইন্টারসেপ্ট এবং ৩০ দিনের নজরদারি টেপ অন্তর্ভুক্ত ছিল।যা বেল গ্রুপের অবসানের পূর্বে ধারণকৃত রেকর্ডের চেয়েও বড়।  আদালতের বাইরে, পাঁচ ব্যক্তির সমর্থকরা বাইরের পর্দায় রায় দেখার পর প্রতিবাদ ও ক্ষোভে চিৎকার করে ওঠেন।\n১৫ ফেব্রুয়ারী ২০১০ তারিখে অপরাধীদের ২৩ থেকে ২৮ বছরের কারাদণ্ড দেওয়া হয়েছিল, যা নিম্নরূপ:\n\nখালেদ চেইখো – ২৭ বছর\nমোস্তফা চেইখো – ২৬ বছর\nমোহাম্মদ আলী এলোমার – ২৮ বছর\nআব্দুল রকিব হাসান – ২৬ বছর\nমোহাম্মদ ওমর জামাল – ২৩ বছর\nপাঁচজনই ২০১৪ সালের ডিসেম্বরে নিউ সাউথ ওয়েলসের ক্রিমিনাল আপিল আদালতে আপিল হেরে যান এবং দোষী সাব্যস্ত হন ও সাজা দেওয়া হয়। \n\n\n== আরো দেখুন ==\n\nঅস্ট্রেলিয়ায় সন্ত্রাসবাদ\n\n\n== তথ্যসূত্র ==\nটেমপ্লেট:AustraliaTerrorism"}