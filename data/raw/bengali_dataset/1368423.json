{"pageid": 1368423, "title": "বি. আর. চোপড়া", "url": "https://bn.wikipedia.org/wiki?curid=1368423", "content": "বলদেব রাজ চোপড়া (২২ এপ্রিল ১৯১৪ - ৫ নভেম্বর ২০০৮) একজন ভারতীয় পরিচালক ও প্রযোজক। তিনি বলিউড ও টেলিভিশন ধারাবাহিকে কাজের জন্য সুপরিচিত। তিনি কানুন (১৯৬০), ধর্মপুত্র (১৯৬১), গুমরাহ (১৯৬৩) ও হমরাজ (১৯৬৭) চলচ্চিত্রের জন্য শ্রেষ্ঠ হিন্দি চলচ্চিত্র বিভাগে মেধার সনদ অর্জন করেন। তার নির্মিত অন্যান্য উল্লেখযোগ্য চলচ্চিত্র হল - নয়া দৌড় (১৯৫৭), সাধনা (১৯৫৮), ইনসাফ কা তরাজু (১৯৮০), নিকাহ (১৯৮২), আওয়াম (১৯৮৭) এবং টিভি ধারাবাহিক - মহাভারত।\nচলচ্চিত্রে অবদানের জন্য তাকে ১৯৯৮ সালে ভারতীয় চলচ্চিত্রের সর্বোচ্চ সম্মাননা দাদাসাহেব ফালকে পুরস্কার এবং ২০০১ সালে ভারতের তৃতীয় সর্বোচ্চ বেসামরিক পুরস্কার পদ্মভূষণে ভূষিত করা হয়। এছাড়া ২০০৪ সালে তাকে ফিল্মফেয়ার আজীবন সম্মাননা পুরস্কার প্রদান করা হয়।\nতার ছোট ভাই যশ চোপড়া, পুত্র রবি চোপড়া এবং ভাইপো আদিত্য চোপড়া ও উদয় চোপড়া এবং বোনপো করণ জোহর বলিউড চলচ্চিত্র শিল্পের সাথে সম্পৃক্ত।\n\n\n== প্রারম্ভিক জীবন ==\nচোপড়া ১৯১৪ সালের ২২শে এপ্রিল তদানীন্তন ব্রিটিশ ভারতের পাঞ্জাব প্রদেশের (বর্তমান পাঞ্জাব, ভারত) শহীদ ভগৎ সিং নগর জেলা (সাবেক নাওয়ানশহর জেলা) রাহোনে জন্মগ্রহণ করেন। তার পিতা বিলায়েতি রাজ চোপড়া পিডাব্লিউডির কর্মচারী ছিলেন। তার ছোট ভাই যশ চোপড়া একজন চলচ্চিত্র নির্মাতা এবং ভাইপো আদিত্য চোপড়া ও উদয় চোপড়া এবং বোনপো করণ জোহর ভারতীয় চলচ্চিত্রের সাথে জড়িত।\n\n\n== ব্যক্তিগত জীবন ও মৃত্যু ==\nতার স্ত্রী প্রকাশ চোপড়া। তাদের এক পুত্র - রবি চোপড়া এবং দুই কন্যা - শশী ও বীণা।\nতিনি ২০০৮ সালের ৫ই নভেম্বর ৯৪ বছর বয়সে মৃত্যুবরণ করেন।\n\n\n== পুরস্কার ও সম্মাননা ==\n\nবেসামরিক সম্মাননা\nপদ্মভূষণ: ২০০১\nজাতীয় চলচ্চিত্র পুরস্কার\n১৯৬০: শ্রেষ্ঠ হিন্দি চলচ্চিত্র বিভাগে মেধার সনদ – কানুন\n১৯৬১: শ্রেষ্ঠ হিন্দি চলচ্চিত্র বিভাগে রাষ্ট্রপতির রৌপ্য পদক – ধর্মপুত্র (প্রযোজক)\n১৯৯৮: দাদাসাহেব ফালকে পুরস্কার\nফিল্মফেয়ার পুরস্কার\n১৯৬২: শ্রেষ্ঠ পরিচালক বিভাগে ফিল্মফেয়ার পুরস্কার - কানুন\n২০০৪: ফিল্মফেয়ার আজীবন সম্মাননা পুরস্কার\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বি. আর. চোপড়া (ইংরেজি)\nরেডিফ.কম-এ বি. আর. চোপড়ার অবিস্মরণীয় চলচ্চিত্রসমূহ"}