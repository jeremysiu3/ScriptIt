{"pageid": 1512821, "title": "বনিতা (পত্রিকা)", "url": "https://bn.wikipedia.org/wiki?curid=1512821", "content": "বনিতা (অনু. নারী) কোট্টায়ম থেকে মালয়ালা মনোরমা প্রকাশক গোষ্ঠী কর্তৃক প্রকাশিত একটি ভারতীয় পাক্ষিক সাময়িকী। ভারতের অডিট ব্যুরো অফ সার্কুলেশনের ২০১৩ সালের ডিসেম্বর মাসের পরিসংখ্যান অনুসারে, এটি প্রচলন সংখ্যায় ভারতের বৃহত্তম পত্রিকা, যার গড় বিক্রি হয়েছে ৬৮৭,৯১৫ কপি। ২০১৭ সালেও এটি প্রচলনের দিক থেকে প্রথম ছিল।\n\n\n== ইতিহাস ==\nবনিতা ১৯৭৫ সালে একটি মাসিক পত্রিকা হিসেবে প্রকাশ শুরু হয়।১৯৮৭ সালে এটি পাক্ষিক পত্রিকা হিসেবে প্রকাশিত হয়। বনিতা সাময়িকীর পত্তন ও শুরু করেছিলেন মালয়ালা মনোরমার মুখ্য সম্পাদক কে এম ম্যাথিউয়ের স্ত্রী আন্নাম্মা ম্যাথিউ, যিনি সমাজসেবা, রান্না, সাংবাদিকতা এবং সাহিত্যে অবদানের জন্য পরিচিত। মালায়ালাম ভাষায় প্রকাশিত পত্রিকাটির  হিন্দি সংস্করণ চালু হয় ১৯৯৭ সালে। যদিও সংস্কৃত ভাষায় এর নাম \"নারী\" হিসেবে অনুবাদ করা হয়েছে, তবে এতে নারীদের বিষয় ছাড়াও অন্যান্য বিষয়ের সংবাদ, মতামত এবং নিবন্ধ অন্তর্ভুক্ত রয়েছে এবং এটি কেবল মহিলাদের জন্য তৈরি কোনও সাময়িক পত্র নয়।\n\n\n== প্রচলন ==\nবনিতা কোট্টায়মে অবস্থিত এমএম পাবলিকেশন্স লিমিটেডের মালিকানাধীন এবং তাদের দ্বারা প্রকাশিত। এমএম পাবলিকেশন্স লিমিটেড মালায়লা মনোরমা গ্রুপের অংশ। মাসে দুবার প্রকাশিত হওয়ার পাশাপাশি, বনিতা ওনম, পুনরুত্থান পার্বণ, নববর্ষের দিন এবং বড়দিনের জন্য বিশেষ দ্বৈত সংখ্যা প্রকাশ করে।\n২০০০ সালের জুলাই থেকে ডিসেম্বরের মধ্যে বনিতা ছিল ভারতের সর্বাধিক বিক্রিত সাময়িকী যার প্রচলন ছিল ৩,৮২,০২৭ কপি। ২০১২ সালে, ম্যাগাজিনের মালয়ালম সংস্করণের পাঠক সংখ্যা ছিল ২.২৭ মিলিয়নেরও বেশি, যা এটিকে ভারতের সর্বাধিক পঠিত ম্যাগাজিনে পরিণত করে।\n\n\n== তথ্যসূত্র =="}