{"pageid": 1460936, "title": "সত্য-ক্রিয়া", "url": "https://bn.wikipedia.org/wiki?curid=1460936", "content": "সত্য-ক্রিয়া বা সক্ক-ক্রিয়া বা সত্যাধিষ্ঠান হলো সত্যের গম্ভীর ঘোষণা, যা আচারিক বক্তৃতায় প্রকাশ করা হয়। প্রায়শই বৌদ্ধধর্মে পাওয়া যায়, এটি নিজের গুণের বিষয়ে বা নির্দিষ্ট সত্যের বিষয়ে আদেশ বা সঙ্কল্পগ্রহণ অনুসরণ করে উচ্চারণ হতে পারে। এই ধরনের বিবৃতি আশ্চর্য-কার্যকর শক্তিকে প্রভাবিত করে বলে বিশ্বাস করা হয় যা বিবৃতি প্রদানকারী ব্যক্তির সত্যতার উপর নির্ভর করে নিজেকে ও অন্যদের উপকার করতে পারে। সত্য-ক্রিয়া হলো একটি মোটিফ যা পালি ত্রিপিটক ও এর ভাষ্য থেকে পাওয়া শাস্ত্রীয় কাহিনীতে পাওয়া যায়, সেইসাথে মিলিন্দপঞ্‌হ ও অবদানের মতো পরবর্তী-পালি আনুশাসনিক রচনাগুলিতে পাওয়া যায়। এই কাহিনীগুলিতে এটি সাধারণত আশীর্বাদ হিসাবে পাওয়া যায়, তবে কখনও কখনও অভিশাপ হিসাবে। মোটিফটি হিন্দু ও জৈন গ্রন্থেও পাওয়া যাবে।\nসত্য-ক্রিয়া সত্যের নৈতিক শক্তি অনুমান করে যা বিশ্বে কাজ করছে এবং দেবতা বা মানুষের চেয়ে শক্তিশালী। যদিও সত্য-ক্রিয়া প্রায়শই বুদ্ধ, বৌদ্ধ শিক্ষা এবং সন্ন্যাসী সম্প্রদায়ের বৈশিষ্ট্যগুলিকে নির্দেশ করে, তবে এটি সূর্য বা চাঁদের মতো প্রাকৃতিক ঘটনা সম্পর্কিত তথ্যও উল্লেখ করতে পারে। কিছু পণ্ডিত বিশ্বাস করেন যে গল্পে চিত্রিত সত্য-ক্রিয়া-এর কার্যকারিতা গুণ এবং ভাল চরিত্রের উপর নির্ভর করে, যদিও অন্যান্য পণ্ডিতরা সত্য-ক্রিয়া বলতে বোঝেন শুধুমাত্র বাস্তবতা অনুযায়ী কথা বলা। পণ্ডিতরা তত্ত্ব করেন যে সত্য-ক্রিয়া হলো প্রাচীন বিশ্বাস যা বৌদ্ধধর্মের পূর্ববর্তী, কিন্তু বৌদ্ধধর্মে বৌদ্ধ নৈতিকতা ও অন্যান্য শিক্ষা ব্যাখ্যা করার জন্য একটি শিক্ষার যন্ত্র হিসেবে ব্যবহার করা হয়েছে। সত্য-ক্রিয়া-এর অন্তর্নিহিত নীতিগুলি মহাত্মা গান্ধীর অহিংস প্রতিরোধের আদর্শের সঙ্গেও যুক্ত হয়েছে, এবং এশীয় সংস্কৃতি এবং ধর্মীয় জীবনের অন্যান্য অনেক দিক।\n\n\n== টীকা ==\n\n\n== তথ্যসূত্র ==\n\n\n== উৎস =="}