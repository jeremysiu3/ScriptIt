{"pageid": 1035971, "title": "রুক্মিনী বর্মা", "url": "https://bn.wikipedia.org/wiki?curid=1035971", "content": "রুক্মিনী বর্মা (জন্ম ১৯৪০) হলেন বেঙ্গালুরুর একজন ভারতীয় শিল্পী। তিনিএকজন শীর্ষস্থানীয় ভারতীয় শিল্পী যিনি শাস্ত্রীয় ঐতিহ্যে মেনে চিত্র আঁকেন। রুক্মিণী যুগান্তকারী চিত্রশিল্পী রবি বর্মার বংশের মেয়ে এবং রাজা রবি বর্মা হেরিটেজ ফাউন্ডেশনের মাধ্যমে তাঁর শৈল্পিক উত্তরাধিকারের রক্ষক।\n\n\n== জীবন ==\nজন্মের সময় তাঁর নাম ছিল ভারানী তিরুনাল রুক্মিনী বাই, তিনি ত্রিবাঙ্কুরের চতুর্থ রাজকন্যা। তাঁর মা ও বাবার নাম যথাক্রমে উথরাম তিরুনাল ললিতাম্বা বাই এবং শ্রী কেরালা বর্মা কোইল থাম্পুরান অবার্গল। তিনি ত্রিবাঙ্কুর রাজকীয় পরিবারভুক্ত মহারাণী শেঠু লক্ষ্মী বাইয়ের নাতনি। তাঁর প্র-প্রপিতামহ ছিলেন রাজা রবি বর্মা। তাঁর বাবা কেরালা বর্মা চারকোল এবং পেন্সিল নকশাগুলিতে এক বিশিষ্ট শিল্পী এবং তাঁর পুত্র জয় বর্মা রঙিন পেন্সিল শিল্পী।\n\n\n== কর্মজীবন ==\nরাজদরবারের চিত্রশিল্পী এবং সমসাময়িক অন্যান্য চিত্রশিল্পীদের চিত্রাঙ্কন তাঁর সৃষ্টিকে প্রভাবিত করেছিল। তাঁর কাজে রেমব্রন্ট, রুবেন্স এবং পরে লর্ড লেইটন এবং স্যার আলমা তাদেমার মতো শিল্পীদের প্রভাব ছিল। ইতিহাস ও নাটকের সাথে পৌরাণিক কাহিনীর সংমিশ্রণ দিয়ে তাঁর চিত্রকর্মগুলি দ্যুতি ও রূপক দিয়ে জীবন্ত হয়ে উঠেছে।\nন্যূনতম রং ব্যবহার করে, নিজস্ব অনন্য রঙয়ের মাত্রা মিশ্রণ করে চিত্রাঙ্কন হল রুক্মিণীর কাজের বৈশিষ্ট্য, সেখানে তাঁর মানবমূর্তির আকর্ষণীয় গুণাবলিগুলি সবার দৃষ্টিগোচর হয়। তাদের ত্রুটিগুলি অলক্ষ্যে থাকে বা প্রায়শই অপনোদিত করা হয়,এবং সৌন্দর্য তার ঐশ্বর্যে চিরন্তন হিসাবে উদযাপিত হয়। তাঁর চিত্রাঙ্কনে মানব রূপের অতিরঞ্জন আছে, কিন্তু কোন বিকৃতি নেই।\n\n\n== পদাধিকারী ==\n১৯৭০-এর দশকে তিনি বেঙ্গালুরু চিত্রকলা পরিষদের উপদেষ্টা সংসদের সদস্য ছিলেন। তিনি বর্তমানে বেঙ্গালুরুর রাজা রবি বর্মা হেরিটেজ ফাউন্ডেশনের সভাপতি। এটি তিনি ২০১৫ সালের সেপ্টেম্বরে প্রতিষ্ঠা করেছিলেন। \n\n\n== ব্যক্তিগত জীবন ==\nরুক্মিনী বর্মা শ্রীকুমার বর্মার সম্পর্কিত বোন। তিনি প্রয়াত দেবী প্রসাদ বর্মার সাথে বিবাহবন্ধনে আবদ্ধ হয়েছিলেন। তাঁদের দুটি পুত্র আছে, তারা হল বেনুগোপাল বর্মা এবং জয়গোপাল বর্মা। তাঁর ভাই বালগোপাল বর্মা ত্রিবাঙ্কুরের ইলিয়ারাজ উপাধির বর্তমান ধারক।\n\n\n== আরো দেখুন ==\nIndian Art\nTravancore Royal Family\n\n\n== তথ্যসূত্র =="}