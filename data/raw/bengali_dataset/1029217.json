{"pageid": 1029217, "title": "সিরাজুদ্দিন বুলকিনি", "url": "https://bn.wikipedia.org/wiki?curid=1029217", "content": "সিরাজুদ্দিন আল বুলকিনি (জন্ম: ৪ আগস্ট ১৩২৪ - মৃত্যু: ১ জুন ১৪০৩ খ্রি:) অন্যতম শীর্ষস্থানীয় শাফিয়ী আলেম। তিনি ছিলেন ইসলামী আইনশাস্ত্রের একজন মিশরীয় পণ্ডিত। শেখ বালকিনিকে হিজরি অষ্টম শতাব্দীর অন্যতম বিরল আলেম (ইসলামি দ্বীনি পণ্ডিত)  হিসাবে বিবেচনা করা হয়। তাঁর সম্পর্কে ইসলামী পণ্ডিতদের অভিমত যে,  তিনি হলেন অষ্টম শতাব্দীর মুজাদ্দিদ।  তাশিহ আল-মিনহাজ শিরোনামে তার সর্বাধিক গুরুত্বপূর্ণ রচনাটি শাফিঈ ফিকহ অনুসারে ইসলামী আইন সম্পর্কিত একটি ধ্রুপদী সারগ্রন্থ। এটি আল নওয়াবির মিনহাজ আল তালিবিনের ব্যাখ্যা।\n\n\n== নাম ও বংশ ==\nইমাম আল বুলকিনির উপনাম আবু হাফস। তার উপাধি সিরাজুদ্দিন এবং তার নাম উমর ইবনে রিসলান। সাধারণত তার স্বীয় যুগে ইমামুল আইম্মা এবং আলামুল আইম্মা উপাধি দ্বারা তাকে স্মরণ করা হত। তার বংশনামা হল : উমর ইবনে রিসলান ইবনে নাসির ইবনে সালেহ আল-কিনানি আল-আসকালানি আল-বুলকিনী আশ-শাফিঈ। এখানে নসবনামায় সালেহ নামক তার যে পূর্বপুরুষ রয়েছে, এই 'সালেহ'-ই প্রথম ব্যক্তি যিনি বুলকিনা গ্রামে বসতি স্থাপন করেছিলেন।\n\n\n== ছাত্র ==\nইমাম বুলকিনি অসংখ্য ছাত্র রেখে গেছেন। বিশেষত তার পুত্র জালালুদ্দিন বুলকিনি, ইবনে হাজার আসক্বালানী এবং ইবনে নাসিরুদ্দিন (মৃত্যু: ৮৪২ হিজরী) ইমাম বুলকিনিকে তাদের শায়খ বলে স্বীকৃতি দিয়েছেন।\n\n\n== সন্তান সন্ততি ==\nইমাম বুলকিনি বিখ্যাত সুপণ্ডিত বাহাউদ্দিন আবু মুহাম্মদ ইবনে আকীল (মৃত্যু: ৭৬৯ হিজরী) এর কন্যার সাথে বিবাহবন্ধনে আবদ্ধ হন। এই দাম্পত্য কোল থেকে ইমাম বুলকিনির তিন পুত্র জন্ম গ্রহণ করেন। তিনি  তার সন্তানদেরকে দ্বীনি শিক্ষায় শিক্ষিত করে গড়ে তুলেছিলেন।\n\nবদরুদ্দিন আল বুলকিনি - শায়খ সিরাজুদ্দিনের জীবদ্দশায় ৭৯১ হিজরিতে  মারা যান।\nজালালুদ্দীন  আল বুলকিনি - তিনি একজন আলেম ও ফকীহ ছিলেন।  ৮২৪ হিজরিতে মৃত্যুবরণ করেন।\nআলম-উদ্দিন বুলকিনি  - ইমাম জালালুদ্দীন সুয়ূতীও তার কাছ থেকে জ্ঞান অর্জন করেছিলেন।  ৮৬৮ হিজরিতে মৃত্যুবরণ করেন।\n\n\n== মৃত্যু ==\nইমাম বুলকিনি ১১ জিলকদ শুক্রবার দিন ৮০৫ হিজরি মুতাবেক ১৪০৩ খ্রিস্টাব্দে কায়রোতে মৃত্যুবরণ করেন। তার নামাজে জানাজা পড়ান তার পুত্র জালালুদ্দিন বুলকিনি। ইমাম সিরাজুদ্দিন বুলকিনির প্রতিষ্ঠিত মাদরাসায় তাকে দাফন করা হয়। মৃত্যুর সময় তার বয়স হয়েছিল ৮১ বছর ২ মাস ২৮ দিন।\n\n\n== তথ্যসূত্র =="}