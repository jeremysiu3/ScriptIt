{"pageid": 1008358, "title": "আসঞ্জন", "url": "https://bn.wikipedia.org/wiki?curid=1008358", "content": "ভিন্ন কণা বা পৃষ্ঠগুলির একে অপরের সাথে আঁকড়ে যাওয়ার প্রবণতাকে আসঞ্জন বলে। অপরদিকে সংসক্তি বলতে অনুরূপ বা অভিন্ন কণা / পৃষ্ঠগুলির একে অপরের সাথে আঁকড়ে থাকার প্রবণতা বোঝায়।\nআসঞ্জন এবং সংসক্তি বল বিভিন্ন ধরনের হতে পারে। বিভিন্ন স্টিকার এবং চটচটে টেপ ইত্যাদিতে কার্যকরী আন্তর্আণবিক বলকে রাসায়নিক আসঞ্জন, বিকিরণশীল আসঞ্জন, এবং ডিফিউসিভ আসঞ্জন । এই আন্তর্আণবিক বলগুলির ক্রমবর্ধমান মান ছাড়াও কয়েকটি যান্ত্রিক প্রভাব আছে।\n\n\n== পৃষ্ঠশক্তি ==\nপৃষ্ঠশক্তি (সারফেস এনার্জি) বলতে প্রচলিতভাবে নির্দিষ্ট পৃষ্ঠে একটি ক্ষেত্র তৈরি করতে প্রয়োজনীয় কার্যকে বোঝায়।\n\n\n== প্রক্রিয়া ==\nআসঞ্জন সম্বন্ধে কোন একক তত্ত্ব নেই এবং নির্দিষ্ট প্রক্রিয়াগুলি কিছু নির্দিষ্ট উপাদানের ক্ষেত্রে প্রযোজ্য। একটি উপাদান কেন অপরকে আকর্ষণ করে, অর্থাৎ আসঞ্জনের সৃষ্টি বোঝানোর জন্য পাঁচটি প্রক্রিয়া প্রস্তাব করা হয়েছে:\n\n\n=== যান্ত্রিক ===\nআঠালো উপকরণ পৃষ্ঠতলের ছিদ্ররগুলি ভরাট করে এবং পৃষ্ঠতলকে দৃঢ়ভাবে ধরে রাখে।\n\n\n=== রাসায়নিক ===\nদুটি উপকরণ যৌথভাবে জোড় গঠন করে একটি যৌগ গঠন করতে পারে। সবচেয়ে শক্তিশালী জোড়গুলিতে দুটি পদার্থের অণু ইলেকট্রন সমানভাবে কাজে লাগায় (সমযোজী বন্ধন)বা অদলবদল করে (আয়নিক বন্ধন)। একটি অণুর হাইড্রোজেন পরমাণু যদি অন্য কোনও অণুর নাইট্রোজেন, অক্সিজেন বা ফ্লুওরিনের পরমাণুর প্রতি আকৃষ্ট হয় তবে হাইড্রোজেন বন্ধন নামক একটি দুর্বল বন্ধন তৈরি হয়।\nদুটি পৃথক পৃষ্ঠের পৃষ্ঠপরমাণুগুলি আয়নিক, সমযোজী বা হাইড্রোজেন বন্ধন গঠন করলে রাসায়নিক আসঞ্জন ঘটে। এই অর্থে রাসায়নিক আসঞ্জনের পিছনে ইঞ্জিনিয়ারিং নীতিটি মোটামুটি সহজবোধ্য: যদি পৃষ্ঠের অণুগুলি বন্ধন গঠন করতে পারে, তবে পৃষ্ঠগুলি এই বন্ধনীগুলির একটি নেটওয়ার্ক দ্বারা একত্রে আবদ্ধ হবে। উল্লেখ্য, এই আকর্ষণকারী আয়নিক এবং সমযোজী বল খুব কম দূরত্বের মধ্যে কার্যকরী - একটি ন্যানোমিটারের চেয়েও কম। \n\n\n== তথ্যসূত্র =="}