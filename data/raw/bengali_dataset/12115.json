{"pageid": 12115, "title": "ইয়োরুবা ভাষা", "url": "https://bn.wikipedia.org/wiki?curid=12115", "content": "ইয়োরুবা ভাষা (ইউএস:  YORR-əb-ə, ইউকে:  YORR-uub-ə; Yor. Èdè Yorùbá, আধ্বব: [jōrùbá]; Ajami: عِدعِ يوْرُبا) কোনও একক ভাষা নয়। ইয়োরুবা নামটি দিয়ে ভৌগলিকভাবে ধারাবাহিকভাবে সংযুক্ত অনেকগুলি উপভাষার একটি দলকে (a continuum of dialects) বোঝায়, যে দলের উপভাষাগুলির মধ্যে পারস্পরিক বোধগম্যতার হেরফের হতে পারে। ইয়োরুবাকে তিনটি প্রধান ভৌগোলিক উপভাষা অঞ্চলে ভাগ করা যায়, যেগুলির মধ্যে ব্যাকরণ বা শব্দভাণ্ডারের পার্থক্যের চেয়ে উচ্চারণের পার্থক্যই বেশি লক্ষনীয়। এগুলি হল উত্তর-পশ্চিম ইয়োরুবা, দক্ষিণ-পূর্ব ইয়োরুবা এবং কেন্দ্রীয় ইয়োরুবা।\nনাইজেরিয়াতে প্রায় ১ কোটি ৮৮ লক্ষ লোকের মাতৃভাষা ইয়োরুবা। এছাড়াও এটি বেনিন, টোগো, যুক্তরাজ্য, ও যুক্তরাষ্ট্রে প্রচলিত। সব মিলিয়ে বিশ্বে ইয়োরুবা মাতৃভাষীর সংখ্যা প্রায় ২ কোটি। এর বাইরেও আরও প্রায় ২০ লক্ষ লোক দ্বিতীয় ভাষা হিসেবে এই ভাষায় কথা বলেন। ১৭শ, ১৮শ ও ১৯শ শতকের দাস বাণিজ্যের ফলে ভাষাটি কিউবাতে (যেখানে একে লুকুমি নামে ডাকা হয়) এবং ব্রাজিলে (নাগো নামে) এসে পৌঁছে। নাগো ও লুকুমি আজও ধর্মীয় আচার অনুষ্ঠানে ব্যবহৃত হয়।\nনাইজেরিয়ার সরকারি ভাষা ইংরেজি হলেও ইয়োরুবা, ইগবো ও হাউসা ভাষা তিনটি কার্যত আধা-সরকারি ভাষা হিসেবে দেশটির ৪০০টিরও বেশি ভাষার লোকদের ভাব আদানপ্রদানের ভাষা হিসেবে ব্যবহৃত হয়। ইয়োরুবা ভাষাভাষীরা মূলতঃ নাইজেরিয়ার দক্ষিণ-পশ্চিম অংশে বসবাস করেন। সেখানে সরকারি ভাষা না হলেও ইয়োরুবা ভাষা প্রশাসনে, মুদ্রণ ও ইলেকট্রনিক মাধ্যমে, শিক্ষার সব স্তরে, সাহিত্যে ও চলচ্চিত্রে ব্যবহৃত হয়।\n\n\n== তথ্যসূত্র =="}