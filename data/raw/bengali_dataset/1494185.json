{"pageid": 1494185, "title": "বিনেদ আল-গার", "url": "https://bn.wikipedia.org/wiki?curid=1494185", "content": "বিনেদ আল-গার (আরবি: بنيد القار গালফ আরবি উচ্চারণ: /bneːd‿ɪlɡaːr/) রাজধানী প্রদেশের একটি অঞ্চল, যা কুয়েত সিটির সঙ্গে সংলগ্ন। এটি প্রায় ১,৩২০,২২০ বর্গমিটার এলাকা নিয়ে গঠিত। এই এলাকাটি গালফ রোড, ইনডিপেন্ডেন্স রোড (রুট ৩০) এবং কুয়েতের ২য় রিং রোড সহ অনেক প্রধান সড়ক দ্বারা সংযুক্ত।\n\n\n== ইতিহাস এবং নামকরণের উৎস ==\nকুয়েতের প্রাচীনতম বসতিগুলোর মধ্যে এটি একটি। তবে এর নামের উৎপত্তি নিয়ে বিতর্ক রয়েছে। একটি মত অনুযায়ী بنيد বা বিনেদ শব্দটি بنيدر বা বন্দর থেকে সংক্ষিপ্ত হয়েছে। এটি আরবি-পার্সিয়ান শব্দ بندر বা বন্দর এর একটি রূপ । قار বা গার অর্থ পিচ। ধারণা করা হয়, কারু দ্বীপের প্রাকৃতিক তেল নির্গমনের কারণে এর এরূপ নামকরণ হয়েছে।\n\n\n== জনসংখ্যা ==\n৩০ জুন ২০২২-এর হিসাব অনুযায়ী, এখানে মোট ৩১,১১১ জন বাসিন্দা রয়েছে। এর মধ্যে ২.৫% কুয়েতি এবং ৯৭.৫% অ-কুয়েতি। এলাকাটি শিয়া জনসংখ্যার জন্য পরিচিত। এখানে অনেক পুরনো হোসাইনি, শিয়া বইয়ের দোকান এবং একটি হাউজা রয়েছে।\n\n\n== তথ্যসূত্র =="}