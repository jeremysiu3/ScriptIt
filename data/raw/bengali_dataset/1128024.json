{"pageid": 1128024, "title": "ক্লিনিক সহচর", "url": "https://bn.wikipedia.org/wiki?curid=1128024", "content": "একজন গর্ভপাত ক্লিনিক সহচর হলেন এমন একজন ব্যক্তি, যিনি একটি গর্ভপাত চিকিৎসালয় বা জন্ম নিয়ন্ত্রণ চিকিৎসালয়ে স্বেচ্ছাশ্রম দান করেন। এই ধরনের স্বেচ্ছাসেবীদের ভূমিকা হল রোগীদের এবং কর্মীদের নিরাপদে এই চিকিৎসালয়গুলিতে প্রবেশ করতে এবং প্রস্থান করতে সহায়তা করা এবং তাঁদের জন্য কোনও সম্ভাব্য হয়রানি বা বিপদ প্রতিরোধ করা। পরিবার পরিকল্পনা চিকিৎসালয়ে একজন ক্লিনিক সহচরের ভূমিকার মধ্যে বিভিন্ন অগণিত কাজ অন্তর্ভুক্ত থাকতে পারে এবং সেগুলি বিভিন্ন চিকিৎসালয়ের মধ্যে পরিবর্তিতও হতে পারে।\nইতিহাস জুড়ে গর্ভপাত বিরোধী প্রতিবাদ এবং সহিংসতার ঘটনা ঘটেছে, যেখানে কোন গোষ্ঠী বা ব্যক্তি পরিবার পরিকল্পনা চিকিৎসালয়ের বাইরে প্রতিবাদ করেছে, এবং অন্যান্য অনেক ক্ষেত্রে, ক্লিনিক সহচর, ডাক্তার এবং রোগীদের বিরুদ্ধে সহিংসতা ব্যবহার করা হয়েছে।\nএছাড়াও গর্ভপাত আইন বিভিন্ন দেশ এবং বিচারব্যবস্থায় পরিবর্তিত হয়, কোন কোন জায়গায় ক্লিনিক সহচর, অন্যান্য চিকিৎসালয় কর্মীবৃন্দ এবং পরিবার পরিকল্পনা চিকিৎসালয়ের রোগীদের সুরক্ষার জন্য কিছু আইন প্রণয়ন করা হয়েছে।\n\n\n== একজন গর্ভপাত ক্লিনিক সহচরের ভূমিকা ==\nপ্রতিটি পরিবার পরিকল্পনা চিকিৎসালয়ে বিভিন্ন নিয়ম ও নির্দেশিকা বিদ্যমান, কিন্তু গর্ভপাত ক্লিনিক সহচরদের প্রথম কাজ হল রোগীদের কাছে যাওয়া এবং তাদের জানানো যে, কেন তারা সেখানে আছে এবং তারা চিকিৎসালয়ের সাথে কি কাজ করছে। ক্লিনিকের সহচর রোগীদের এবং কর্মীদের ক্লিনিকের প্রবেশদ্বার পর্যন্ত পৌঁছে দেয় ও সেখান থেকে নিয়ে আসে, বিশেষত তারা যখন মনে করে যে তাদের সহায়তার প্রয়োজন আছে। একজন সংঘর্ষ নিয়ন্ত্রক হিসাবে সকলকে রক্ষা করা হল তাদের কাজ। পরিবার পরিকল্পনা ক্লিনিকের পরিষেবাগুলি অধিগত করার ক্ষেত্রে রোগীর আইনি অধিকার রক্ষা করার জন্য গর্ভপাত ক্লিনিক সহচর রয়েছে, তা গর্ভপাতের উদ্দেশ্যে হোক বা না হোক। প্রায়শই, ক্লিনিকের সহচরদের বলা হয় রোগী বা কর্মীদের ক্লিনিকের প্রবেশপথের সামনে না দাঁড়াতে বা তাদের বাধা না দিতে এবং প্রতিবাদকারী উপস্থিত থাকলে কোনো যোগাযোগ না করতে।\nগর্ভপাত ক্লিনিক সহচরের নিজস্ব গোপনীয়তা রক্ষা করার জন্য, একে অপরের নাম ধরে না ডাকা স্বাভাবিক অনুশীলনের মধ্যে পড়ে। অতিরিক্তভাবে, একজন গর্ভপাত ক্লিনিকের সহচরকে বলা হয় একইভাবে একজন রোগীর ইচ্ছাকে সম্মান করতে, যদি তারা পরিবার পরিকল্পনা কেন্দ্রে একাই যেতে চায় এবং সেখান থেকে একাই ফিরতে চায়।\nক্লিনিক সহচরদের জন্য কিছু পরিবার পরিকল্পনা ক্লিনিকের নীতি হল অন্যদের বাক স্বাধীনতার অধিকার এবং প্রতিবাদ করার স্বাধীনতাকে সমর্থন করা ও সম্মান করা। এই বিষয়টি উত্থাপন করে, গর্ভপাত ক্লিনিকগুলি ক্লিনিক সহচরদের এই অধিকার বজায় রাখতে এবং কখন আইন ভঙ্গ করা হয়েছে তা সনাক্ত করার মধ্যে পার্থক্য করতে শেখায়। যদি পরবর্তী ঘটনাটি ঘটে থাকে, গর্ভপাত ক্লিনিকের সহচরদের এটি জানানোর জন্য নির্দেশ দেওয়া হয়, কারণ তাদের ভূমিকা হল পরিবার পরিকল্পনা ক্লিনিকের পরিষেবাগুলি অধিগত করার জন্য রোগীর আইনি অধিকার রক্ষা করা।\nএটা লক্ষণীয় যে দেশে দেশে আইন ভিন্ন হবে, তবুও অপরাধের ঘটনাগুলির মধ্যে আছে অনুপ্রবেশ, আক্রমণ ইত্যাদি। মার্কিন যুক্তরাষ্ট্রে, ক্লিনিকে প্রবেশকারী ব্যক্তিকে ভয় দেখানো, হস্তক্ষেপ করা বা হুমকি দেওয়া বেআইনি; প্রবেশদ্বার বা গাড়ীবারান্দা অবরুদ্ধ করা বা আওয়াজ এবং বিশৃঙ্খল আচরণের মাধ্যমে ক্লিনিক পরিষেবাগুলিকে ব্যাহত করা বেআইনি। কিছু দেশে, রোগীদের ছবি না তোলার অধিকার আছে, যদি এমন ঘটনা ঘটে, ক্লিনিকের সহচরদের নির্দেশ দেওয়া হয় যে কেউ রোগীর ছবি তোলার চেষ্টা করলে রোগীর সামনে চলে আসতে বা তাকে আড়াল করতে।\nসাধারণত, ক্লিনিক সহচরদের ভূমিকা নির্ধারণের নিয়মগুলিতে বলা হয় যে তাদের সর্বদা আশেপাশের বিষয় সম্বন্ধে এবং তাদের কাছাকাছি, বা পরিবার পরিকল্পনা ক্লিনিকের প্রাঙ্গনে ঘটতে পারে এমন কোনো অস্বাভাবিক আচরণ সম্বন্ধে সচেতন হওয়া উচিত। তাদের স্থানীয় ক্লিনিক মেনে চলার জন্য যা জানিয়েছে, তাদের সেই নিরাপত্তা পদ্ধতি অনুসরণ করা উচিত এবং পরিবার পরিকল্পনা ক্লিনিকে কোনো সন্দেহজনক বিপদের বিষয় বিবৃত করা উচিত।\n\n\n== তথ্যসূত্র =="}