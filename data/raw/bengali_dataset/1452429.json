{"pageid": 1452429, "title": "নানশা বন্দর", "url": "https://bn.wikipedia.org/wiki?curid=1452429", "content": "নানশা বন্দর, আনুষ্ঠানিকভাবে নানশা বন্দর এলাকা, হল একটি বন্দর, যেটি কুয়াংচৌ বন্দরের তিনটি বন্দর এলাকার মধ্যে একটি। বন্দরটি সমুদ্র থেকে প্রায় ৩৫ নটিক্যাল মাইল অভ্যন্তরে পার্ল নদীর মোহনায় অবস্থিত।বএটি ২০০০-এর দশকের প্রথম দিকে বিকশিত হয়েছিল, এবং কুয়াংচৌ বন্দরের অবিচ্ছেদ্য অংশ হিসাবে ২০০৪ খ্রিস্টাব্দে আনুষ্ঠানিকভাবে কার্যক্রম শুরু করেছিল। বন্দর ব্যবস্থাটি নদীতীরস্থিত গভীর নাব্যতা জেটিসমূহ নিয়ে গঠিত। বন্দরটি মূলত বৃহৎ কন্টেইনার জাহাজ পরিচালনা করে; ১৭ মিটারের বেশি ড্রাফ্‌ট সম্পন্ন জাহাজ নোঙর করতে পাড়ে।\n\n\n== নৌ-চ্যানেল ==\nবন্দরের পোতাশ্রয়ে জাহাজ চলাচলের জন্য সমুদ্রস্থিত একটি ৩৫ নটিক্যাল মাইল দীর্ঘ নৌ-চ্যানেল ব্যবহৃত হয়। নৌ-চ্যানেলটির গভীরতা ১৫ মিটার এবং প্রস্থতা ৩৮৫ মিটার, ফলে পোতাশ্রয়ে জোয়ারের সহায়তায় ব্যতীত ১৫ মিটার ড্রাফ্‌টের জাহাজ প্রবেশ ও প্রস্থান করতে সক্ষম। তবে, বন্দর এলাকায় জোয়ারের সময়ে পরিলক্ষিত সর্বোচ্চ ও সর্বনিম্ন জলস্ফীতি যথাক্রমে ৪.৯০ মিটার (১৬.১ ফু) ও ২.২০ মিটার (৭.২ ফু), যা নৌ-চ্যানেলের গভীরতা উল্লেখযোগ্যভাবে বৃদ্ধি ঘটাতে সক্ষম। জোয়ারের সময়ে জলস্ফীতির সহায়তায় চ্যানেলের গভীরতা ১৭ মিটার অধিক; এই সময়ে ১৭ মিটার ড্রাফ্ট সম্পন্ন জাহাজ চলাচল করতে সক্ষম।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nটেমপ্লেট:Ports of China"}