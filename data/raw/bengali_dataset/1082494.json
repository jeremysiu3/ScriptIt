{"pageid": 1082494, "title": "তানভীর হাসান", "url": "https://bn.wikipedia.org/wiki?curid=1082494", "content": "তানভীর হাসান একজন বাংলাদেশী শিক্ষাবিদ। তিনি ঢাকায় অবস্থিত বেসরকারি বিশ্ববিদ্যালয়, ইন্ডিপেন্ডেন্ট বিশ্ববিদ্যালয়, বাংলাদেশের (আইইউবি) সাবেক উপাচার্য।\n\n\n== শিক্ষাজীবন ==\nতানভীর মির্জাপুর ক্যাডেট কলেজ থেকে ১৯৭৯ সালে মাধ্যমিক এবং ১৯৮১ সালে উচ্চমাধ্যমিক পাস করেন। তিনি ঢাকা বিশ্ববিদ্যালয় থেকে ১৯৮৬ সালে ফিন্যান্সে স্নাতক এবং যুক্তরাষ্ট্রের বেইলর বিশ্ববিদ্যালয় থেকে ১৯৮৯ সালে এমবিএ ডিগ্রি লাভ করেন। তিনি যুক্তরাষ্ট্রের টেক্সাসে অবস্থিত হিউস্টন বিশ্ববিদ্যালয় থেকে ১৯৯৩ সালে ফিন্যান্সের ওপর পিএইচডি ডিগ্রি অর্জন করেন।\nতানভীর হাসান একজন সার্টিফাইড ফ্রড একজামিনার (সিএফই) এবং মাস্টার অ্যানালিস্ট ইন ফিন্যান্সিয়াল ফরেনসিক (এমএএফই) সনদধারী। এছাড়া তিনি যুক্তরাষ্ট্রের হার্ভার্ড বিশ্ববিদ্যালয় থেকে ম্যানেজমেন্ট ডেভেলপমেন্ট প্রোগ্রাম (এমডিপি) সম্পন্ন করেছেন।\n\n\n== কর্মজীবন ==\nহাসান যুক্তরাষ্ট্রের রুজভেল্ট বিশ্ববিদ্যালয়ের ফিন্যান্স বিভাগের রলফ এ ওয়েইল অধ্যাপক হিসেবে দায়িত্ব পালন করেন। তিনি বিশ্ববিদ্যালয়টির সহযোগী প্রাধ্যক্ষ (পরিকল্পনা ও বাজেট) এবং এমবিএ প্রোগ্রামের সহযোগী ডিন ও পরিচালক ছিলেন। বিশ্ববিদ্যালয়টিতে একাধিক প্রোগ্রাম চালু ও পাঠ্যক্রম উন্নয়নে তার অবদান রয়েছে। এছাড়া তিনি রুজভেল্ট বিশ্ববিদ্যালয়ের কলেজ অব বিজনেসের ফিন্যান্স অনার্স প্রোগ্রামের প্রতিষ্ঠাতা নির্বাহী পরিচালক হিসেবে দায়িত্ব পালন।\nতানভীর হাসান ২০২১ সালের ২৩ ফেব্রুয়ারি ঢাকায় অবস্থিত বেসরকারি বিশ্ববিদ্যালয়, ইন্ডিপেন্ডেন্ট বিশ্ববিদ্যালয়, বাংলাদেশের (আইইউবি) উপাচার্যের দায়িত্বভার গ্রহণ করেন। ২০২৪ সালের ১৫ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== প্রকাশনা ==\nতানভীর হাসান ব্যবসা ও অর্থনীতি বিষয়ক জার্নালে ৪০টিরও অধিক নিবন্ধ প্রকাশ করেছেন।\n\n\n== তথ্যসূত্র =="}