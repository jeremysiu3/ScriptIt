{"pageid": 1092524, "title": "সাহাল আব্দুল সামাদ", "url": "https://bn.wikipedia.org/wiki?curid=1092524", "content": "সাহাল আব্দুল সামাদ (জন্ম: ১ এপ্রিল ১৯৯৭) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লিগের শীর্ষ স্তর ইন্ডিয়ান সুপার লিগের ক্লাব  মোহনবাগান সুপার জায়েন্ট এবং ভারত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১২–১৩ মৌসুমে, ভারতীয় ফুটবল ক্লাব আল-ইতিহাদের যুব পর্যায়ের হয়ে খেলার মাধ্যমে সাহাল ফুটবল জগতে প্রবেশ করেছেন এবং পরবর্তীকালে কেরলের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৭–১৮ মৌসুমে, প্রথমে কেরল ব্লাস্টার্স বি এবং পরবর্তীকালে কেরল ব্লাস্টার্সের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৯ সালে, সাহাল ভারত অনূর্ধ্ব-২৩ দলের হয়ে ভারতের বয়সভিত্তিক পর্যায়ে অভিষেক করেছিলেন। ভারতের বয়সভিত্তিক দলের হয়ে খেলার পর, তিনি ২০১৯ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ১৪ ম্যাচে ১টি গোল করেছেন।\n\n\n== প্রারম্ভিক জীবন ==\nসাহাল আব্দুল সামাদ ১৯৯৭ সালের ১লা এপ্রিল তারিখে সংযুক্ত আরব আমিরাতের আল-আইনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসাহাল ভারত অনূর্ধ্ব-২৩ দলের হয়ে খেলার মাধ্যমে ভারতের প্রতিনিধিত্ব করেছেন। ২০১৯ সালের ২২শে মার্চ তারিখে তিনি প্রীতি ম্যাচে উজবেকিস্তান অনূর্ধ্ব-২৩ দলের বিরুদ্ধে ম্যাচে ভারত অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। ভারতের বয়সভিত্তিক দলের হয়ে তিনি ২ ম্যাচে অংশগ্রহণ করেছেন।\n২০১৯ সালের ৫ই জুন তারিখে, ২২ বছর, ২ মাস ও ৪ দিন বয়সে, ডান পায়ে ফুটবল খেলায় পারদর্শী সাহাল কুরাসাওয়ের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৯ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি কুরাসাও ১–৩ গোলের ব্যবধানে জয়লাভ করেছিল। ভারতের হয়ে অভিষেকের বছরে সাহাল সর্বমোট ৯ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৪ মাস ও ১১ দিন পর, ভারতের জার্সি গায়ে প্রথম গোলটি করেছেন; ২০২১ সালের ১৬ই অক্টোবর তারিখে, নেপালের বিরুদ্ধে ম্যাচের ৯১তম মিনিটে রহিম আলির অ্যাসিস্ট হতে ভারতের হয়ে গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n=== আন্তর্জাতিক গোল ===\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সাহাল আব্দুল সামাদ  (ইংরেজি)  \nট্রান্সফারমার্কেটে সাহাল আব্দুল সামাদ (ইংরেজি) \nওয়ার্ল্ডফুটবল.নেটে সাহাল আব্দুল সামাদ (ইংরেজি) \nইএসপিএন এফসিতে সাহাল আব্দুল সামাদ (ইংরেজি) \nন্যাশনাল-ফুটবল-টিমস.কমে সাহাল আব্দুল সামাদ (ইংরেজি)"}