{"pageid": 1320390, "title": "উইদাদ অ্যাথলেটিক ক্লাব", "url": "https://bn.wikipedia.org/wiki?curid=1320390", "content": "উইদাদ অ্যাথলেটিক ক্লাব (আরবি: نادي الوداد الرياضي, আরবি উচ্চারণ: [naːdiː‿l.wydaːd arrːiyːadˤiː], ইংরেজি: Wydad AC; সাধারণত উইদাদ এসি এবং সংক্ষেপে উইদাদ নামে পরিচিত) হচ্ছে কাসাব্লাঙ্কা ভিত্তিক একটি মরক্কী পেশাদার ফুটবল ক্লাব। এই ক্লাবটি বর্তমানে মরক্কোর শীর্ষ স্তরের স্তরের ফুটবল লিগ বুতুলাহে প্রতিযোগিতা করে। এই ক্লাবটি ১৯৩৭ সালের ৮ই মে তারিখে প্রতিষ্ঠিত হয়েছে। ৪৫,০০০ ধারণক্ষমতাবিশিষ্ট পঞ্চম মুহাম্মদ স্টেডিয়ামে উইদাদুল উম্মাহ নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন তিউনিশীয় সাবেক ফুটবল খেলোয়াড় মাহদি নাফতি এবং সভাপতির দায়িত্ব পালন করছেন সাইদ নাসিরি। বর্তমানে মরক্কী মধ্যমাঠের খেলোয়াড় ইয়াহিয়া জাবরান এই ক্লাবের অধিনায়কের দায়িত্ব পালন করছেন। উইদাদ হচ্ছে বুতুলাহের বর্তমান চ্যাম্পিয়ন, যারা ২০২১–২২ মৌসুমে ক্লাবের ইতিহাসে ২২তম বারের মতো শিরোপা জয়লাভ করেছিল।\nঘরোয়া ফুটবলে, উইদাদ এপর্যন্ত ৩১টি শিরোপা জয়লাভ করেছে; যার মধ্যে বাইশটি বুতুলাহ এবং নয়টি মরক্কী থ্রোন কাপ রয়েছে। অন্যদিকে, আন্তর্জাতিক প্রতিযোগিতায়, এপর্যন্ত ৬টি শিরোপা জয়লাভ করেছে; যার মধ্যে তিনটি ক্যাফ চ্যাম্পিয়নস লিগ, একটি আফ্রিকান কাপ উইনার্স কাপ এবং একটি ক্যাফ সুপার কাপ শিরোপা রয়েছে। ওয়ালিদ আল কার্তি, আয়মান আল হাসুনি, সালাহউদ্দিন সাইদি, ফ্রাবিস ওন্দামা এবং আইয়ুব আল কাবির মতো খেলোয়াড়গণ উইদাদের জার্সি গায়ে মাঠ কাঁপিয়েছেন।\nক্লাবটির রাজার সাথে প্রতিদ্বন্দ্বিতা রয়েছে, যার নাম কাসাব্লাঙ্কা ডার্বি। এছাড়াও উইদাদের রয়্যাল আর্মড ফোর্সেসের সাথেও প্রতিদ্বন্দ্বিতা রয়েছে। ফুটবলের পাশাপাশি ক্লাবটির অন্যান্য বিভাগ বাস্কেটবল, হ্যান্ডবল, ফিল্ড হকি, সাইকেল স্পোর্টস, ভলিবল এবং রাগবিতেও প্রতিযোগিতা করে।\n\n\n== ইতিহাস ==\nক্লাব প্রতিষ্ঠার প্রায় ১৯ বছর পর, ১৯৫৬–৫৭ মৌসুমে উইদাদ প্রথমবারের মতো মরক্কোর পেশাদার ফুটবলের শীর্ষ স্তর বুতুলাহে অংশগ্রহণ করতে সক্ষম হয়েছিল। ১৯৫৬–৫৭ বুতুলাহে উইদাদ ১৮টি জয় এবং ৭টি ড্রয়ে সর্বমোট ৭৩ পয়েন্ট অর্জন করে পয়েন্ট তালিকায় ১ম স্থান অধিকার করে প্রথম ক্লাব হিসেবে বুতুলাহের শিরোপা জয়লাভ করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)"}