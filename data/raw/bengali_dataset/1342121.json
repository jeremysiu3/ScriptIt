{"pageid": 1342121, "title": "ওলান (রান্নার পদ)", "url": "https://bn.wikipedia.org/wiki?curid=1342121", "content": "ওলান একটি রান্নার পদ যা দক্ষিণ ভারতের কেরালা রাজ্যের কেরালা রন্ধনশৈলীর অন্তর্ভুক্ত।  এটি একটি হালকা এবং মৃদু গন্ধযুক্ত খাবার। এই খাবার তৈরির প্রধান উপাদানগুলি হল সাদা করলা বা ছাই-করলা, কালো শিম বা ব্ল্যাক আইড্‌ বীন্স, নারকেলের দুধ, নারকেল তেল ও আদা।  কেরালার প্রথাগত সাদয়া -তে এই পদটি পরবেশিত হয় \n\n\n== রন্ধনপ্রনালী ==\nওলান কেরালা রন্ধনশৈলীর অন্তর্গত একটি খাবার। তাই বেশিরভাগ ক্ষেত্রে এই খাবার রান্না করতে কেরালার ঐতিহ্যবাহী রন্ধন প্রনালীর দ্বারা নির্দেশিত পদ্ধতি অনুসরণ করা হয়।\n\n\n=== কেরালা রন্ধনপ্রনালী ===\n\n\n==== উপকরণ ====\nএটি কেরালার একটি জনপ্রিয় পদ। কেরালার প্রথাগত সাদয়া -তে অন্যন্য খাবারের সাথে কলার পাতায় এই পদটি পরিবেশন করা হয়।\nওলান রান্নার প্রধান উপকরনগুলি হল, কোড়ানো কালো শিম বা ব্ল্যাক আইড্‌ বীন্স (১ কাপ), কোড়ানো সাদা কুমড়া (১ কাপ), কাটা ও কোড়ানো সাধারণ কুমড়ো (১ কাপ), কাটা সবুজ মরিচ (৩ থেকে ৪ কাপ), নারকেল দুধ (দেড় কাপ), কারি পাতা (পাঁচ থেকে ৬ টি), তেল (এক টেবিল চামচ) ও স্বাদ অনুসারে লবণ।\n\n\n==== প্রস্তুতি ====\nএই রান্না প্রস্তুতির প্রাথমিক পর্ব হিসাবে কালো শিম বা ব্ল্যাক আইড্‌ বীন্সকে সারারাত ভিজিয়ে রাখতে হয়। তারপর তাকে প্রেসার কুকারে রান্না করা হয়। তার সাথে কেটে রাখা কুমড়ো, লবণ এবং চেরা সবুজ মরিচ যোগ করা হয়। এরপর অল্প জল যোগ করতে হয়। কুমড়া এবং মটরশুটি পুরোপুরি সেদ্ধ হয়ে গেলে তাতে কারিপাতা দিয়ে গরম তেল ঢেলে দেওয়া হয়। সবশেষে রান্নার পাত্রে নারকেল দুধ যোগ করতে হয় এবং তিন থেকে চার মিনিটের জন্য সিদ্ধ করতে হয়।\n\n\n== প্রকার ==\nব্যবহৃত উপাদান অনুযায়ী ওলানের কিছু প্রকারভেদ দেখা যায়। নাম্বুদিরির ওলান সাধারনভাবে প্রস্তুত ওলানের থেকে কিছুটা আলাদা হয়।\n\n\n== তথ্যসূত্র =="}