{"pageid": 1405288, "title": "রঘুনাথ দাস গোস্বামী", "url": "https://bn.wikipedia.org/wiki?curid=1405288", "content": "রঘুনাথ দাস গোস্বামী (১৪৯৪-১৫৮৬) বা ওরফে দাস গোস্বামী চৈতন্য মহাপ্রভুর বাণীপ্রচারক শ্রী যদুনন্দন-আচার্যের শিষ্য ছিলেন (দেখুন বিলাপ কুসুমাঞ্জলির শ্লোক ৪, চৈতন্য-চরিতামৃত-আদিলীলা অধ্যায় ১২, অন্ত্যলীলা ৬ অধ্যায়)। রঘুনাথ দাস গোস্বামী সম্মিলিতভাবে বৃন্দাবনের ছয় গোস্বামী নামে পরিচিত বৈষ্ণবগোষ্ঠীর সদস্য ছিলেন। ষড়গোস্বামী একসাথে দার্শনিক রচনা এবং রেকর্ড স্থাপন করেন যা গৌড়ীয় বৈষ্ণব ঐতিহ্যের ধর্মতাত্ত্বিক ভিত্তি হয়ে ওঠে। ছয়জনের মধ্যে, রঘুনাথ দাস তার সরলতা এবং ত্যাগের জন্য বিখ্যাত ছিলেন।\n\n\n== পটভূমি ==\nবর্তমান পশ্চিমবঙ্গের হুগলি জেলার সপ্তগ্রামের  ধনী জমিদার বংশে গোবর্ধন দাস এর পুত্র হিসাবে রঘুনাথ জন্মগ্রহণ করেন। রঘুনাথ দাস স্বাভাবিক ভোগ,সুখ, আনন্দের প্রতি বিশেষ অনাগ্রহ এবং অপেক্ষাকৃত অল্প বয়স থেকেই বেশি ধর্মীয় সাধনার প্রতি আগ্রহ দেখিয়েছিলেন বলে জানা যায়।  রঘুনাথের এই বৈরাগ্য তার পিতামাতার অসন্তোষের কারণ হয়েছিল। রঘুনাথ দাস আধ্যাত্মিক জীবন যাপনের লক্ষ্যে গৃহ ত্যাগ করতে চেয়েছিলেন। কিন্তু তার পিতামাতা তাকে বাধা দেওয়ার উদ্দেশ্যে রক্ষী নিয়োগ করে। অবশেষে রঘুনাথ দাস তার বাড়ি থেকে পালিয়ে যান এবং জগন্নাথ পুরীতে যাত্রা করেন। সেখানে তিনি তার গুরু চৈতন্য মহাপ্রভুর সাথে দেখা করেন।\n\n\n== পানিহাটি চিড়া দধি উৎসব ==\nরঘুনাথ দাস গোস্বামী যে একটি প্রধান অনুষ্ঠানের আয়োজন করেছিলেন তা হল পানিহাটির চিড়া-দধি উৎসব। বলদেবের অবতার ভগবান নিতাইচাঁদ এবং তার সহযোগীদের সাথে দেখা করতে রঘুনাথ পানিহাটিতে গিয়েছিলেন। নিতাই তাকে সেখানে উপস্থিত সমস্ত ভক্তদের চিড়া-দধি (চিড়ার সাথে মিশ্রিত দই) খাওয়াতে অনুরোধ করেছিলেন। রঘুনাথ আশেপাশের গ্রাম থেকে উপকরণের ব্যবস্থা করে এবং তার সহযোগীদের সাহায্যে দুই ধরনের চিড়া-দধি প্রস্তুত করেন। একটিতে দই, চিনি এবং কলার সাথে মিশ্রিত চিড়া ছিল; এবং অন্যটিতে ছিল মাখন, চিনি, ঘি এবং ভোজ্য কর্পূরের সাথে মিশ্রিত চিড়া।\nতারপর প্রস্তুত চিড়া-দধি পরিবেশন করা হয়, এবং সবাই তা উপভোগ করেছিল।\n\n\n== সংযমী জীবনধারা ==\nকৃষ্ণদাস কবিরাজ গোস্বামী রচিত চৈতন্য চরিতামৃতের বিবরণ অনুসারে, রঘুনাথ দাস চরম ভক্তিমূলক অনুশীলনের জীবনযাপন করেছিলেন। তিনি দিনে চব্বিশের মধ্যে বাইশ ঘণ্টার বেশি সময় কাটাতেন হরে কৃষ্ণ মহা মন্ত্র উচ্চারণ করে, এবং স্বল্প পরিমাণে আহার করতেন, দেড় ঘণ্টা বা কোন দিন তারও কম সময় ঘুমাতেন। তার বস্ত্র ছিল সাধারণ ছিন্ন কাপড় এবং একটি জোড়াতালি দেওয়া উত্তরীয়।\nএই প্রসঙ্গে রঘুনাথ দাস বলেছেন:\n\n\"যদি কারো হৃদয় নিখুঁত জ্ঞান দ্বারা পরিশুদ্ধ হয় এবং কেউ পরম ব্রহ্ম কৃষ্ণকে উপলব্ধি করে, তবে সে সমস্ত কিছু লাভ করে। কেন এমন ব্যক্তি তার জড় দেহ বজায় রাখার জন্য খুব সতর্কতার সাথে চেষ্টা করে একজন পাপীর মতো কাজ করবে?\"\nরঘুনাথ দাস গোস্বামী জগন্নাথ পুরীতে ষোল বছর চৈতন্য মহাপ্রভুর সেবা করেছিলেন। এর পরে তিনি বৃন্দাবনে যান ১৫৪৩-৪৪ সালে  যেখানে তিনি রাধা-কুণ্ড নামে পরিচিত এক পবিত্র হ্রদে বহু বছর বাস করেন। তাঁর ভজন-কুটির বা উপাসনার স্থান আজও সেখানে বিদ্যমান এবং বহু তীর্থযাত্রী সেখানে গিয়ে থাকেন।\n\n\n== প্রধান কৃতিত্ব ==\n\n\n== আরও দেখুন ==\nভক্তি যোগ\nহরে কৃষ্ণ (মন্ত্র)\nনিত্যানন্দ\nগৌড়ীয় মঠ\nআন্তর্জাতিক কৃষ্ণভাবনামৃত সংঘ\nকৃষ্ণবাদ\n\n\n== তথ্যসূত্র ==\n\n\n== বহিঃসংযোগ ==\nRaghunatha dasa Goswami  ওয়েব্যাক মেশিনে আর্কাইভকৃত ২০ আগস্ট ২০০৮ তারিখে (radhakunda.com)\nRaghunatha Das gosai - The Gaudiya Treasures of Bengal"}