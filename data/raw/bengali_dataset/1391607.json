{"pageid": 1391607, "title": "বাংলাদেশের সামরিক বাজেট", "url": "https://bn.wikipedia.org/wiki?curid=1391607", "content": "বাংলাদেশের সামরিক বাজেট হলো বাংলাদেশের সামগ্রিক জাতীয় বাজেটের একটি অংশ যা বাংলাদেশ সশস্ত্র বাহিনীকে অর্থায়নের উদ্দেশ্যে বরাদ্দ করা হয়। এই সামরিক বাজেট কর্মচারীদের বেতন ও প্রশিক্ষণের খরচ, সরঞ্জাম এবং বিভিন্ন সুযোগ সুবিধার রক্ষণাবেক্ষণ, নতুন বা চলমান অপারেশনগুলোর সহযোগিতা, নতুন অস্ত্র, সরঞ্জাম ও যানবাহনের উন্নয়ন এবং সংগ্রহের জন্য অর্থায়নে ব্যয়িত হয়। বাজেটে বাংলাদেশ সশস্ত্র বাহিনীর সেনা, নৌ এবং বিমান বাহিনী এই তিনটি শাখাকে অর্থায়ন করা হয়।\n২০২২-২৩ অর্থবছরের জন্য, বাংলাদেশ সরকার বাংলাদেশ সশস্ত্র বাহিনীর জন্য ৳৪০,৩৬০ কোটি বরাদ্দ করা হয়েছিল, যা আগের অর্থবছরের তুলনায় ৭.৫% বৃদ্ধি পেয়েছে।\n\n\n== অন্যান্য সামরিক-সম্পর্কিত ব্যয় ==\nবেসরকারিভাবে অনুমান করা হয় যে বাংলাদেশ সশস্ত্র বাহিনীর জন্য সামরিক ব্যয়ের মোট পরিমাণ সরকারি বরাদ্দকৃত পরিসংখ্যানের চেয়ে বেশি, তবে বরাদ্দের পরিমাণটি নির্দিষ্টভাবে অনুমান করা যায়নি। ২০২১ সাল পর্যন্ত, বাংলাদেশের সামরিক বাহিনী একটি সমৃদ্ধশালী সামরিক শিল্প কার্যক্রম এবং অন্যান্য ব্যবসায়িক স্বার্থ বজায় রাখে। ইকোনমিস্টের মতে, বাংলাদেশ সেনাবাহিনীর মালিকানাধীন সেনা কল্যাণ সংস্থার একাই ৭০০ মিলিয়ন ডলারের বেশি সম্পদ রয়েছে।\nবাংলাদেশ সশস্ত্র বাহিনীর শিল্পজাত কার্যক্রম বিস্তৃতিকরণের পাশাপাশি চলমান আধুনিকীকরণ কর্মসূচি ফোর্সেস গোল ২০৩০-এর জন্যেও একটি পৃথক বরাদ্দ দেওয়া হয় যার পরিমাণ প্রকাশ করা হয়নি। বরাদ্দটি প্রাথমিকভাবে অস্ত্র ও প্রযুক্তি সংগ্রহ, নতুন সামরিক ঘাঁটি স্থাপন এবং গবেষণা ও উন্নয়নের জন্য ব্যবহৃত হয়। অর্থ মন্ত্রণালয়ের প্রতিবেদন অনুযায়ী, সরকার ২০১২-২০১৭ সময়ের মধ্যে প্রায় ৪০০০ কোটি বা ৫.২ বিলিয়ন মার্কিন ডলার টাকা বরাদ্দ করেছে।\n২০০৭ সালে প্রকাশিত প্রতিবেদন অনুসারে, বাংলাদেশ সশস্ত্র বাহিনী প্রতি বছর জাতিসংঘের কাছ থেকেও প্রায় ৩০০ মিলিয়ন মার্কিন ডলার তহবিল পেয়ে থাকে।\n\n\n== পূর্ববর্তী বরাদ্দসমূহ ==\n\n\n== আরও দেখুন ==\nবাংলাদেশের প্রতিরক্ষা শিল্প\nফোর্সেস গোল ২০৩০\nবঙ্গবন্ধু অ্যারোনটিক্যাল সেন্টার\n\n\n== তথ্যসূত্র =="}