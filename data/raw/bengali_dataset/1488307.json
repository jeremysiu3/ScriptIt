{"pageid": 1488307, "title": "নাজমুল আহসান (অধ্যাপক)", "url": "https://bn.wikipedia.org/wiki?curid=1488307", "content": "নাজমুল আহসান (জন্ম: ২১ জুলাই ১৯৬৭) একজন বাংলাদেশী মৎস্য বিজ্ঞানী। তিনি খুলনা বিশ্ববিদ্যালয়ের ফিশারিজ অ্যান্ড মেরিন রিসোর্স টেকনোলজি (এফএমআরটি) ডিসিপ্লিনের অধ্যাপক এবং খুলনা কৃষি বিশ্ববিদ্যালয়ের (খুকৃবি) বর্তমান উপাচার্য।\n\n\n== শিক্ষাজীবন ==\nনাজমুল ১৯৬৭ সালের ২১ জুলাই খুলনায় জন্মগ্রহণ করেন। তিনি ক্রিসেন্ট মাধ্যমিক বিদ্যালয় থেকে ১৯৮৩ সালে এসএসসি এবং সরকারি ব্রজলাল কলেজ থেকে ১৯৮৫ সালে এইচএসসি পাস করেন। তিনি বাংলাদেশ কৃষি বিশ্ববিদ্যালয় থেকে ১৯৮৯ সালে বিএসসি (ফিশারিজ) এবং ১৯৯১ সালে এমএস ডিগ্রি অর্জন করেন। তিনি জাপানের টোকিও বিশ্ববিদ্যালয় থেকে ২০০০ সালে এমএসসি এবং ২০০৩ সালে পিএইচডি ডিগ্রি লাভ করেন। পরবর্তীকালে, ২০০৮ সালে তিনি টোকিও বিশ্ববিদ্যালয়েই পোস্ট-ডক্টরাল গবেষণা সম্পন্ন করেন।\n\n\n== কর্মজীবন ==\nনাজমুল আহসান ১৯৯৫ সালে খুলনা বিশ্ববিদ্যালয়ের ফিশারিজ অ্যান্ড মেরিন রিসোর্স টেকনোলজি ডিসিপ্লিনে প্রভাষক হিসেবে শিক্ষকতা জীবন শুরু করেন। পর্যায়ক্রমে, তিনি ১৯৯৮ সালে সহকারী অধ্যাপক, ২০০০ সালে সহযোগী অধ্যাপক এবং ২০০৬ সালে অধ্যাপক পদে উন্নীত হন। অধ্যাপনার পাশাপাশি তিনি খুলনা বিশ্ববিদ্যালয়ের গবেষণা সেলের পরিচালক, ফিশারিজ ডিসিপ্লিনের প্রধান, লাইফ সায়েন্স স্কুলের ডিন এবং খুলনা বিশ্ববিদ্যালয় স্টাডিজের সম্পাদকীয় বোর্ড, বোর্ড অব অ্যাডভান্সড স্টাডিজ, একাডেমিক কাউন্সিল, পরিকল্পনা ও উন্নয়ন কমিটি এবং সিন্ডিকেটসহ বিভিন্ন গুরুত্বপূর্ণ বোর্ড ও কমিটির সদস্য হিসেবে দায়িত্ব পালন করেছেন। ২০২৪ সালের ২৯ অক্টোবর তিনি খুলনা কৃষি বিশ্ববিদ্যালয়ের উপাচার্য নিযুক্ত হন এবং ৩০ অক্টোবর আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}