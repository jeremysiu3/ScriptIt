{"pageid": 1530764, "title": "মালিন্দি মসজিদ", "url": "https://bn.wikipedia.org/wiki?curid=1530764", "content": "মালিন্দি‌ মসজিদ স্টোন টাউন, জাঞ্জিবার, তানজানিয়ার একটি মসজিদ, যা বন্দরের কাছাকাছি অবস্থিত। এটি ১৮৩০-এর দশকে নির্মিত। তবে ধারণা করা হয় এটি একটি পুরাতন মসজিদের স্থানে নির্মিত হয়েছে, যা ১৭শ শতক বা তার আগের সময়ে নির্মিত হতে পারে। কিছু ভ্রমণ গাইড এটিকে ১৫শ শতকের বলে উল্লেখ করেছেন।\nবর্তমান মসজিদটি ১৮৩৪-১৮৩৫ খ্রিস্টাব্দে / ১২৫০ হিজরি সালে মুহাম্মদ বিন আবদুলকাদির আল-মানসাবি কর্তৃক নির্মিত হয়, যিনি সোমালিয়ার বেনাদির উপকূলের একজন ধনী ব্যবসায়ী ছিলেন। তিনি ১৮২০ থেকে ১৮৪০ সালের মধ্যে জাঞ্জিবারে ব্যবসা পরিচালনা করতেন। মসজিদটি ১৮৪১ এবং ১৮৯০ সালে দুইবার সম্প্রসারিত করা হয়।\nমসজিদটিতে কিছু অনন্য স্থাপত্য বৈশিষ্ট্য রয়েছে। এর মধ্যে একটি শঙ্কু-আকৃতির মিনার (পুরো পূর্ব আফ্রিকায় এ ধরনের মিনারের সংখ্যা মাত্র তিনটি) এবং একটি বর্গাকার প্ল্যাটফর্ম অন্যতম।\n\n\n== আরও দেখুন ==\nতানজানিয়ায় ইসলাম\n\n\n== তথ্যসূত্র =="}