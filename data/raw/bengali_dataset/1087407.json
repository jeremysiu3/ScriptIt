{"pageid": 1087407, "title": "নুরুল ইসলাম শিশু", "url": "https://bn.wikipedia.org/wiki?curid=1087407", "content": "নুরুল ইসলাম শিশু বাংলাদেশের একজন সামরিক কর্মকর্তা ও রাজনীতিবিদ। তিনি পাকিস্তান সেনাবাহিনীর একজন অফিসার হিসাবে কতর্বরত অবস্থায় \n১৯৭১ সালে বাংলাদেশের মুক্তিযুদ্ধে অংশগ্রহণ করেন। ১৯৭৭ সালে মেজর জেনারেল হিসাবে তিনি বাংলাদেশ সেনাবাহিনী থেকে অবসর গ্রহণ করেন। পরবর্তীকালে তিনি রাজনীতিতে অংশগ্রহণ করেন ও রাষ্ট্রপতি জিয়াউর রহমানের মন্ত্রিসভায় বাংলাদেশ সরকারের বন ও কৃষি মন্ত্রীর দায়িত্ব পালন করেন। তিনি বাংলাদেশ জাতীয়তাবাদী দলের মহাসচিব ছিলেন।\n\n\n== প্রাথমিক জীবন ==\nনুরুল ইসলাম শিশুর জন্ম বরিশালে। ১৯৯১ সালে তিনি মার্কিন যুক্তরাষ্ট্রের ওক‌লাহোমাতে প্রবাস জীবন শুরু করেন।\n\n\n== কর্মজীবন ==\nনুরুল ইসলাম শিশু পাকিস্তান সেনাবাহিনীতে যোগ দিয়ে মেজর জেনারেল পদে পৌঁছেছিল। তিনি ইন্টার-সার্ভিসেস ইন্টেলিজেন্সে দায়িত্ব পালন করেন। আইএসআই -এর জন্য তথ্য সংগ্রহের জন্য তাকে পূর্ব পাকিস্তানে পাঠানো হয়েছিল, তিনি গোপনে মুক্তিবাহিনীতে যোগদান করেন এবং বাংলাদেশের স্বাধীনতা যুদ্ধে অংশগ্রহণ করেন। বাংলাদেশের স্বাধীনতার পর, তিনি মিয়ানমারে বাংলাদেশ দূতাবাসে ডিফেন্স অ্যাটাচি হিসেবে দায়িত্ব পালন করেন।\n১৯৭৬ সালে, তিনি প্রধান সামরিক আইন প্রশাসকের প্রধান সহকারী হিসেবে দায়িত্ব পালন করেন।\nতিনি বাংলাদেশ সেনাবাহিনী থেকে ৪০ বছর বয়সে অবসর গ্রহণ করেন, যখন তিনি মেজর জেনারেল পদে ছিলেন।\n\n\n=== রাজনৈতিক জীবন ===\nনুরুল ইসলাম শিশু রাষ্ট্রপতি জিয়াউর রহমানকে বাংলাদেশ জাতীয়তাবাদী দল গঠনে এবং দলে রাজনীতিবিদদের নির্বাচন করতে সাহায্য করেছিলেন। তিনি রাষ্ট্রপতি জিয়াউর রহমানের মন্ত্রিসভায় কৃষিমন্ত্রীর দায়িত্ব পালন করেন। খালেদা জিয়া পার্টির চেয়ারপারসন হওয়ার পর তিনি বাংলাদেশ জাতীয়তাবাদী দলের মহাসচিব হিসেবে দায়িত্ব পালন করেন।\n\n\n== তথ্যসূত্র =="}