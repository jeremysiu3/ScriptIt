{"pageid": 1182696, "title": "ওখা, গুজরাত", "url": "https://bn.wikipedia.org/wiki?curid=1182696", "content": "ওখা হল ভারতের গুজরাত রাজ্যের দেবভূমি দ্বারকা জেলার একটি উপকূলীয় শহর। এখানে একটি সমুদ্র বন্দর রয়েছে। ওখা বন্দর থেকে প্রায় ৩০ কিমি দক্ষিণে দ্বারকা ও ২.৯ কিমি প্রস্ত একটি ছোট খাঁড়ি বিপরীতে বেত দ্বারকা দ্বীপ অবস্থিত। বেত দ্বারকা কৃষ্ণের মন্দিরের কারণে একটি প্রধান হিন্দু তীর্থস্থান।\n\n\n== ইতিহাস ==\nএই শহরের উল্লেখ প্রাচীন ভারতীয় মহাকাব্য সাহিত্যে পাওয়া যায়। এটি কৃষ্ণ ও ঊষার (গুজরাতি ভাষায় ওখা বলা হয়) নাতি অনিরুদ্ধের সঙ্গে বানাসুরের কন্যার বিয়ের গল্পের সহিত জড়িত। অষ্টাদশ শতাব্দীর গুজরাতি আখ্যানা, প্রেমানন্দ ভট্টের ওখহারান শিরোনামে একই কাহিনী বর্ণনা করা হয়েছে।\nদ্বারকা ও বেত দ্বারকা সহ ওখা বরোদা রাজ্যের গায়কওয়াড়দের অধীনে ছিল। ১৮৫৭ সালের ভারতীয় বিদ্রোহের সময়, বাঘেররা ১৮৫৮ সালে অঞ্চলটি দখল করে। পরে ব্রিটিশ, গায়কওয়াড় এবং অন্যান্য রাজ্যের সৈন্যদের যৌথ আক্রমণের মাধ্যমে বিদ্রোহীদের উৎখাত করা হয়েছিল এবং অঞ্চলটি ১৮৫৯ সালে পুনরুদ্ধার করা হয়েছিল।\n\n\n== অর্থনীতি ==\nওখা গুজরাতের একটি ব্যস্ত ও ঐতিহাসিক বন্দর, যা কৌশলগতভাবে অবস্থিত। এটি ঐতিহাসিকভাবে ভারতের পশ্চিম উপকূলে প্রথম বন্দর ছিল, যেটি আরব থেকে উপকূল বরাবর ভ্রমণকারী একটি জাহাজের মুখোমুখি হয়েছিল। ওখায় ভারতীয় নৌবাহিনী, ভারতীয় উপকূলরক্ষী বাহিনী, ভারতীয় কাস্টমস ও গুজরাত সামুদ্রিক পুলিশের ক্রজক্রম কার্যক্রম পরিচালনাকারী কমান্ড কেন্দ্র রয়েছে। ওখা বন্দর গুজরাতের তাপবিদ্যুৎ কেন্দ্র এবং টাটা কেমিক্যালসের সোডা অ্যাশ প্ল্যান্টের জন্য ইন্দোনেশিয়া থেকে মূলত লিগনাইট আমদানি করে। ওখায় একটি অটোমোবাইল-অ্যাসেম্বলি কারখানা আছে। মাছ ধরা ও লবণ প্রক্রিয়াজাতকরণ শিল্পও রয়েছে।\n\n\n== তথ্যসূত্র ==\n\n\n== বহিঃসংযোগ ==\nOkha Nagarpalika  ওয়েব্যাক মেশিনে আর্কাইভকৃত ২১ জুন ২০২০ তারিখে by * Shivagya Infosoft\nজামনগর, ওখা বন্দর  ওয়েব্যাক মেশিনে আর্কাইভকৃত ১২ জুলাই ২০১২ তারিখে"}