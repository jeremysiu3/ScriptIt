{"pageid": 1014445, "title": "শ্রীমঙ্গল রেলওয়ে স্টেশন", "url": "https://bn.wikipedia.org/wiki?curid=1014445", "content": "শ্রীমঙ্গল রেলওয়ে স্টেশন হচ্ছে বাংলাদেশের মৌলভীবাজার জেলার শ্রীমঙ্গল উপজেলায় অবস্থিত একটি রেলওয়ে স্টেশন। এটি আখাউড়া–কুলাউড়া–ছাতক রেলপথের অন্তর্ভুক্ত। ১৯১২ সালে এটি চালু হয়।\n\n\n== ইতিহাস ==\n১৯১২ সালে শ্রীমঙ্গল রেলওয়ে স্টেশন চালু হয়। প্রথম দিকে ব্রিটিশরা রেলগাড়ি দিয়ে চা ও বিভিন্ন পণ্য উঠা-নামাতে এটি ব্যবহার করত। পরে আস্তে আস্তে এখানে ট্রেনে ভ্রমণকারী মানুষের সংখ্যা বৃদ্ধি পায়।\n\n\n== রেল সেবা ==\n২০২০ সালের হিসাবে মোট ছয়টি আন্তঃনগর ট্রেন এই স্টেশনে যাত্রাবিরতি দেয়। এর মধ্যে রয়েছে ঢাকা–সিলেট রেলপথের উপবন এক্সপ্রেস, কালনী এক্সপ্রেস, জয়ন্তিকা এক্সপ্রেস ও পারাবত এক্সপ্রেস এবং চট্টগ্রাম–সিলেট রেলপথের উদয়ন এক্সপ্রেস ও পাহাড়িকা এক্সপ্রেস। এছাড়াও লোকাল ও মেইল ট্রেন এই স্টেশনে চলাচল করে।\n\n\n== বর্তমান অবস্থা ==\nশ্রীমঙ্গল রেল স্টেশন বিভিন্ন সমস্যায় জর্জরিত। ঢাকা-সিলেট-চট্টগ্রাম রুটে প্রতিদিন ছয়টি আন্তঃনগর ট্রেন চলাচল করে। তবে বর্তমানে প্রযুক্তিগত সমস্যার কারণে সিলেট-চট্টগ্রাম রুটের জালালাবাদ এক্সপ্রেস মেল ট্রেন বন্ধ রয়েছে। ভ্রমণকারীরা টিকেট সঙ্কট, সরকারী শৌচাগারের অভাব, বসার ব্যবস্থার অভাব, অস্বাস্থ্যকর প্ল্যাটফর্ম, দুর্বল রেল লাইন, এবং প্রশাসন কর্তৃক প্রদত্ত সেবার মান নিয়ে অসন্তুষ্ট।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\nশ্রীমঙ্গল রেলওয়ে স্টেশনের সময়সূচী"}