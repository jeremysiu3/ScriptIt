{"pageid": 1102625, "title": "কাইয়ু কানিদু কুরিয়া", "url": "https://bn.wikipedia.org/wiki?curid=1102625", "content": "কাইয়ু কানিদু কুরিয়া (আরবি: كايو كانيدو كوريا‎, ইংরেজি: Caio Canedo Corrêa; ৯ আগস্ট ১৯৯০; কাইয়ু কানিদু নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল আইন এবং সংযুক্ত আরব আমিরাত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০০৭–০৮ মৌসুমে, ব্রাজিলীয় ফুটবল ক্লাব ভোলতা রেদোন্দার যুব পর্যায়ের হয়ে খেলার মাধ্যমে কানিদু ফুটবল জগতে প্রবেশ করেছেন এবং পরবর্তীকালে সাও পাওলো এবং বোতাফোগোর যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০০৮–০৯ মৌসুমে, ব্রাজিলীয় ক্লাব ভোলতা রেদোন্দার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভোলতা রেদোন্দার হয়ে এক মৌসুম অতিবাহিত করার পর ২০১০–১১ মৌসুমে তিনি বোতাফোগোয় যোগদান করেছেন। বোতাফোগোয় দুই মৌসুম অতিবাহিত করার পর ব্রাজিলীয় ক্লাব ইন্তেরনাসিওনালের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১৫ ম্যাচে ৩টি গোল করেছেন। পরবর্তীকালে, তিনি ভিতোরিয়া এবং আল ওয়াসলের হয়ে খেলেছেন। ২০১৯–২০ মৌসুমে, তিনি প্রায় ৫ মিলিয়ন ইউরোর বিনিময়ে আল ওয়াসল হতে আমিরাতি ক্লাব আল আইনে যোগদান করেছেন।\nকানিদু ২০২০ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ১২ ম্যাচে ৪টি গোল করেছেন।\n\n\n== প্রারম্ভিক জীবন ==\nকাইয়ু কানিদু কুরিয়া ১৯৯০ সালের ৯ই আগস্ট তারিখে ব্রাজিলের রিউ দি জানেইরুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২০ সালের ১২ই নভেম্বর তারিখে, ৩০ বছর, ৩ মাস ও ৩ দিন বয়সে, ডান পায়ে ফুটবল খেলায় পারদর্শী কানিদু তাজিকিস্তানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৮ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি সংযুক্ত আরব আমিরাত ৩–২ গোলের ব্যবধানে জয়লাভ করেছিল। সংযুক্ত আরব আমিরাতের হয়ে অভিষেকের বছরে কানিদু সর্বমোট ২ ম্যাচে ১টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ নভেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে কাইয়ু কানিদু কুরিয়া  (ইংরেজি)  \nট্রান্সফারমার্কেটে কাইয়ু কানিদু কুরিয়া (ইংরেজি) \nওয়ার্ল্ডফুটবল.নেটে কাইয়ু কানিদু কুরিয়া (ইংরেজি) \nইএসপিএন এফসিতে কাইয়ু কানিদু কুরিয়া (ইংরেজি) \nন্যাশনাল-ফুটবল-টিমস.কমে কাইয়ু কানিদু কুরিয়া (ইংরেজি)"}