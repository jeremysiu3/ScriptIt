{"pageid": 1381662, "title": "নিকেতন", "url": "https://bn.wikipedia.org/wiki?curid=1381662", "content": "নিকেতন (যা নিকেতন আবাসিক এলাকা, গুলশান বা নিকেতন হাউজিং সোসাইটি নামেও পরিচিত) হলো বাংলাদেশের ঢাকার একটি অভিজাত আবাসিক এলাকা। নিকেতন ঢাকার গুলশান থানা ও ঢাকা উত্তর সিটি কর্পোরেশনের ২০নং ওয়ার্ডেরও একটি অংশ।\n\n\n== ভূগোল ==\nনিকেতন ২৩.৭৭৪৫৯৪° উত্তর ৯০.৪১২০০৩° পূর্ব﻿ / 23.774594; 90.412003-এ অবস্থিত। নিকেতনের চারদিকে গুলশান-১, মহাখালী, তেজগাঁও ও হাতিরঝিল এলাকা রয়েছে। নিকেতনের পাশে গুলশান লেক নামে একটি হ্রদ রয়েছে। নিকেতন এলাকায় মোট চৌদ্দটি রাস্তা রয়েছে এবং রাস্তার নম্বরগুলো হলো ১, ২, ৩, ৪, ৫, ৬, ৭, ৮, ৯, ১৯, ১১, ১২, ১৩ এবং ১৪। নিকেতন এলাকায় ব্লকও রয়েছে এবং ব্লকগুলো হলো এ, বি, সি, ডি, ই, এফ, জি, এবং এইচ। এটি আবাসিক এলাকা হলেও এ এলাকায় বেশকিছু অফিস নির্মাণ করা হয়েছে। নিকেতনের ঠিক পাশেই শহীদ ডা. ফজলে রাব্বি পার্ক নামে একটি পার্ক বা উদ্যান রয়েছে।\n\n\n== ইতিহাস ==\nনিকেতন আবাসিক এলাকা যা নিকেতন হাউজিং সোসাইটি নামেও পরিচিত, ইস্টার্ন হাউজিং লিমিটেডের একটি আবাসন প্রকল্প ছিল। এলাকার সোসাইটির নাম নিকেতন ওয়েলফেয়ার সোসাইটি। এই আবাসিক এলাকায় ৫টি ফটক রয়েছে। এটি ঢাকার অন্যতম অভিজাত আবাসিক এলাকা। পূর্বে এই জায়গায় ভোলা গ্রাম নামে একটি প্রাচীন গ্রাম ছিল। ১৯৬১ সালে গুলশান একটি পরিকল্পিত মডেল টাউন হিসাবে প্রতিষ্ঠিত হয়, তখন এর নিজস্ব পৌরসভা ছিল। ১৯৬৪ সালে পার্শ্ববর্তী বনানী মডেল টাউন প্রতিষ্ঠিত হয়। ১৯৭২ সালে গুলশান থানা প্রতিষ্ঠিত হয়। ১৯৮২ সালে গুলশান পৌরসভা বিলুপ্ত হয়। ১৯৮৪ সালে, গুলশান ও মিরপুর পৌরসভাকে বিলুপ্ত করে ঢাকার সাথে অন্তর্ভুক্ত করা হয়।\n২০১৯ সালের ১৮ নভেম্বর এই নিকেতন এলাকার ৬ নম্বর রোডে রাজধানী উন্নয়ন কর্তৃপক্ষের (রাজউক) নকশা না মেনে বাড়ির অবৈধভাবে বর্ধিত অংশ নির্মাণ করায় রাজউকের ভ্রাম্যমাণ আদালত বাড়ির মালিক চলচ্চিত্র অভিনেতা শাকিব খানকে ১০ লাখ টাকা জরিমানা ও অনাদায়ে ১ বছরের কারাদণ্ডাদেশ দেন।\n২০২৩ সালের মার্চ মাসে ঢাকার নিকেতন এলাকায় এসি বিস্ফোরণে দুজন দগ্ধ হন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে নিকেতন সম্পর্কিত মিডিয়া দেখুন।"}