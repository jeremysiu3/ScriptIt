{"pageid": 1529869, "title": "ইয়াসুকো আওইকে", "url": "https://bn.wikipedia.org/wiki?curid=1529869", "content": "ইয়াসুকো আওইকে (জাপানি- 青池 保子, আওইকে ইয়াসুকো) একজন জাপানি মহিলা মাঙ্গা শিল্পী, যিনি ২৪ জুলাই ১৯৪৮ সালে জাপানের ইয়ামাগুচি অঞ্চলের শিমোনোসেকিতে জন্মগ্রহণ করেন। তিনি মূলত শোজো মাঙ্গা রচনার জন্য বিখ্যাত। শোজো মাঙ্গা প্রধানত প্রেম, রোমাঞ্চ এবং হালকা কৌতুকের বিষয়ের উপর গুরুত্ব দিয়ে রচনা করা হয়। আওইকে জাপানের প্রখ্যাত মাঙ্গা রচনাকারদের সংগঠন ইয়ারস টুয়েন্টি ফোর  -এর অন্যতম সদস্য।\nআওইকে এক বৃহৎ পরিবারের সন্তান ছিলেন। তার পাঁচ বোন এবং এক ভাই আছে। তিনি তার মা-বাবার সবচেয়এ কনিষ্ঠ সন্তান। তার পরিবার একটি নির্মাণ সংস্থা চালনা করতেন। পারবারিক ব্যাবসা ছাড়াও আইওকের পিতা ছিলেন একজন অপেশাদার শিল্পী। শিশুকাল থেকেই আওইকের উপর তার বাবার বিরাট প্রভাব ছিল।\n১৯৬৩ সালে আওইকের যখন মাত্র পনেরো বছর বয়স, তখন রিবন নামক সচিত্র পত্রিকার শীতকালীন বিশেষ সংস্করণে সায়োনারা ন্যানেটের নামক তার স্বরচিত একটি ছোট গল্প প্রকাশ পায় যার মাধ্যমে তিনি পেশাদার জগতে আত্মপ্রকাশ করেন।  ১৯৭০-এর দশকের মাঝামাঝি সময়ে তার ছোট ছোট রচনাগুলি একত্রে শোজো ফ্রেন্ড নামক এক পূর্ণাঙ্গ গ্রন্থ হিসাবে প্রকাশিত হয়েছিল। তিনি মূলত আকিতা শোতেন নামক জাপানি প্রকাশনা সংস্থার অধীনে ধারাবাহিকভাবে লেখার কাজ শুরু করেন। ১৯৭৫ সালের জানুয়ারিতে প্রিন্সেস পত্রিকায় আওইকের রচনা মিরিয়াম ব্লু'স লেক প্রকাশিত হয়।  ১৯৭০-এর দশকের শেষের দিকে শুয়েইশা নামক  কিশোরবয়স্কদের পত্রিকায় আওইকের রচনা প্রকাশিত। ১৯৮০-এর দশকে হাকুসেনশা নামক জাপানি প্রকাশনা সংস্থার অধীনস্থ লালা ম্যাগাজিনেও তার কাজ প্রকাশিত হয়েছিল। \nআওইকে তার রচনা ফ্রম ইরোইকা উইথ লাভ -এর জন্য সর্বাধিক পরিচিত, যা ১৯৭৬ সাল থেকে আকিতা শোতেন প্রকাশনা সংস্থার পক্ষ থেকে ধারাবাহিকভাবে বিভিন্ন খন্ডে প্রকাশিত হয়েছে। ২০০৪-২০১০ সালে সিএমএক্স প্রকাশনা সংস্থা থেকে এই মাঙ্গার পনেরটি খণ্ড ইংরেজী ভাষায় প্রকাশ করা হয়েছিল।  ১৯৯১ সালে আওইকে তার রচনা আলকাজার -এর জন্য জাপান কার্টুনিস্ট অ্যাসোসিয়েশন অ্যাওয়ার্ড -এর পক্ষ থেকে এক্সিলেন্স অ্যাওয়ার্ড -এ ভূষিত হন।\n\n\n== নির্বাচিত কাজ ==\nইয়াসুকো আওইকে তার রচিত বিভিন্ন স্বতন্ত্র মাঙ্গা এবং ছোটগল্পের জন্য পরিচিত।  তার কিছু উল্লেখযোগ্য রচনার শিরোনাম নিচে দেওয়া হল;\n\nগ্রিনহিল স্টোরি\nমিরিয়াম ব্লু'স লেক\nফ্রম ইরোনিকা উইথ লাভ (জাপানি- エロイカより愛をこめて)\nসন্স অফ ইভ (জাপানি- イブの息子たち)\nসেভেন সিস, সেভেন স্কাইস (জাপানি- 七つの海七つの空)\nএল হ্যাল্কন (জাপানি- エル・アルコン - 鷹 )\nআইভি নেভি\nট্যাফাল্গার\nজেড\nদের ফ্রেইজস্যুট(জাপানি- 魔弾の射手)\nআলকাজার (জাপানি- アルカサル-王城)\nদ্যা টেল অফ আ প্রিস্ট অ্যান্ড আ ডক্টর\nদ্যা ডে অফ সালাদিন (জাপানি- サラディンの日)\nরিচার্ড, দ্যা লায়ন হার্ট\nব্রাদার ফ্যাল্কো (জাপানি- 修道士ファルコ)\n\n\n== তথ্যসূত্র =="}