{"pageid": 1023365, "title": "বাংলাদেশের উপপ্রধানমন্ত্রী", "url": "https://bn.wikipedia.org/wiki?curid=1023365", "content": "বাংলাদেশের উপ-প্রধানমন্ত্রী হলেন গণপ্রজাতন্ত্রী বাংলাদেশ সরকারের উপ-প্রধান এবং জাতীয় সংসদের দ্বিতীয় সর্বোচ্চ পদমর্যাদার সংসদ নেতা। একজন উপ-প্রধানমন্ত্রী সাধারণত স্ব-পদ ছাড়া প্রধানমন্ত্রীর অনুপস্থিতিতে মন্ত্রিসভার কার্যভার এর পাশাপাশি যেকোনো স্বতন্ত্র মন্ত্রাণলয়ের দায়িত্বও পালন করতে পারেন। এই পদটি অনিয়মিতভাবে তৈরী করা হয়েছে, প্রতিষ্ঠার পর মাত্র ৯ বার এটি বহাল করা হয়েছিল। এই পদটি সাধারণত রাষ্ট্রপতি শাসন আমলে বিশেষ ভাবে লক্ষ্য করা যায়। বর্তমানে বাংলাদেশ সরকারের কোনো উপ-প্রধানমন্ত্রীর পদ নেই।\n\n\n== ইতিহাস ==\nবাংলাদেশের সাবেক রাষ্ট্রপতি আবু সাদাত মোহাম্মদ সায়েম (১৯৭৫–১৯৭৭) এর রাষ্ট্রপতিত্বে এবং জিয়াউর রহমানের (১৯৭৭–১৯৮১) শাসন আমলে মওদুদ আহমেদ\n১৯৭৬ সাল থেকে ১৯৭৮ সাল পর্যন্ত বাংলাদেশের উপ-প্রধানমন্ত্রী হিসাবে দায়িত্ব পালন করেন। পরবর্তীতে জামাল উদ্দিন আহমেদ ১৯৭৭ সাল থেকে ১৯৮২ সাল পর্যন্ত বাংলাদেশের উপ-প্রধানমন্ত্রী হিসাবে দায়িত্ব পালন করেন। হুসেইন মুহাম্মদ এরশাদ এর শাসন আমলেও ১৯৮৪ সাল থেকে ১৯৮৮ সাল পর্যন্ত এম এ মতিন বাংলাদেশের উপ-প্রধানমন্ত্রী হিসাবে দায়িত্ব পালন করেন। কাজী জাফর আহমেদ প্রথমে উপ-প্রধানমন্ত্রী হিসাবে ১৯৮৫ সাল থেকে দায়িত্ব পালন করেন কিন্তু তিনি ১৯৮৯ থেকে পুনরায় বাংলাদেশের প্রধানমন্ত্রীর দায়িত্ব প্রাপ্ত হোন।\n\n\n== গুঞ্জন ==\n২০১৭ সালে কিছু সামাজিক মাধ্যমগুলোতে বাংলাদেশ আওয়ামী লীগের সাবেক সাধারণ সম্পাদক এবং সাবেক জনপ্রশাসন মন্ত্রী সৈয়দ আশরাফুল ইসলাম এর উপ-প্রধানমন্ত্রী হিসাবে দায়িত্ব গ্রহণের গুঞ্জন ছড়িয়ে পড়ে। পরবর্তীতে বাংলাদেশ আওয়ামী লীগের সাধারণ সম্পাদক এবং সড়ক পরিবহন ও সেতু মন্ত্রী ওবায়দুল কাদের এটিকে গুজব বলে উড়িয়ে দেন এবং বলেন, \"প্রধানমন্ত্রীই সিদ্ধান্ত নিবেন কাকে রাখবেন, কাকে বাদ দিবেন। তবে একটি পরিবর্তন আসতে পারে। এখন সেটি কখন হবে তা আমি জানি না।\"\n\n\n== বিরোধীদলীয় নেতার পদকে উপ-প্রধানমন্ত্রীর মর্যাদার দাবী ==\n২০১৯ সালে বাংলাদেশের সাবেক রাষ্ট্রপতি এবং জাতীয় পার্টির চেয়ারম্যান হুসেইন মুহম্মদ এরশাদ সংসদের বিরোধী দলের নেতাকে উপ-প্রধানমন্ত্রীর এবং দলের চিফ হুইপের পদকে প্রতিমন্ত্রীর মর্যাদার দাবী করেন। তিনি সংসদে স্পিকারের কাছে উত্থাপন করার কথা জানান।\n\n\n== উপপ্রধানমন্ত্রীর তালিকা ==\nরাজনৈতিক দল\n\n\n== আরও দেখুন ==\nবাংলাদেশের উপরাষ্ট্রপতি\nবাংলাদেশের প্রধানমন্ত্রী\nবাংলাদেশের প্রধানমন্ত্রীদের তালিকা\nবাংলাদেশের রাষ্ট্রপতি\nবাংলাদেশের রাষ্ট্রপতিদের তালিকা\n\n\n== তথ্যসূত্র =="}