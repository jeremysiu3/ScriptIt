{"pageid": 1045013, "title": "ভিতালী দাস", "url": "https://bn.wikipedia.org/wiki?curid=1045013", "content": "ভিতালী দাস (৬ জুন ১৯৭৯ - ২১ এপ্রিল ২০২১) আসামের গুয়াহাটির বিখ্যাত বিহু গায়ক ছিলেন। তিনি তার সুরেলা কণ্ঠের জন্য জনপ্রিয় ছিলেন। তিনি জুবিন গার্গ এবং বিভিন্ন শিল্পীর সাথে ৫০০০টিরও বেশি বিহু গান গেয়েছিলেন। তিনি জানমনি, জোনবাই, রংধালী, রোহেদোই, বগিটোড়া, এনাজোরি এবং আরও অনেক সংগীত অ্যালবামে গান গেয়েছিলেন। ভিতালী দাস মৃত্যুর সময় তাঁর বয়স ছিল ৪১।\n\n\n== প্রাথমিক জীবন ও শিক্ষা ==\nভিতালী দাস উত্তর গুয়াহাটির মাজগাঁওয়ের বাসিন্দা ছিলেন এবং সেখানে বেড়ে ওঠেন। তিনি গুয়াহাটির সেনাইরাম উচ্চ মাধ্যমিক ও বহুমুখী বিদ্যালয়ে পড়াশোনা করেন। তিনি গৌহাটি বিশ্ববিদ্যালয়ের কলেজ থেকে স্নাতক লাভ করেন।\n\n\n== কর্মজীবন ==\nভিতালী দাস প্রায় দুই দশকেরও বেশি সময় ধরে অসমীয়া গান গেয়েছেন এবং তাঁর গানগুলি আসামে খুব জনপ্রিয়। ভিতালী একাই জুবীন গার্গের সাথে ৩০০০-এরও বেশি গান রেকর্ড করেছিলেন। তিনি অনেক জনপ্রিয় শিল্পী যেমন বোর্নালী কলিতা, তারালী সারমা, নির্মালী দাস প্রমুখের সাথে অনেক বিহু অ্যালবামে এবং এককে গানে গেয়েছেন। তার গাওয়া কিছু অ্যালবাম হল:\n\nটিপ টপ\nধোনিরি নুমনি\nআহিলে বোহাগী\nরংধালী\nরোহেদোই\nএনাজোরি\nনাংসেং\nকোপো ফুল\nমইনা সোরাই মইনা ম্যাট\nবগিটোড়া\nজোনবাই\nজানমনি\nটগর\n\n\n== মৃত্যু ==\n২০২১ সালের এপ্রিলে, ভিতালী দাস সংক্রামক করোনাভাইরাস (কোভিড ১৯) এ আক্রান্ত হন এবং তাকে ২০ এপ্রিল গুয়াহাটির কালাপাহার সিভিআইডি কেয়ার সেন্টারে ভর্তি করা হয়। ২১ এপ্রিল জানা যায় যে কোভিড ১৯-এর জটিলতায় তিনি গুরুতর অবস্থার মধ্যে আছেন। অবস্থার অবনতি হওয়ায় তাকে ইনটেনসিভ কেয়ার ইউনিটে (আইসিইউ) স্থানান্তরিত করা হয়। ঐদিন সন্ধায়, ২১ এপ্রিল ২০২১ সালে তিনি মৃত্যুবরণ করেন।\n\n\n== তথ্যসূত্র =="}