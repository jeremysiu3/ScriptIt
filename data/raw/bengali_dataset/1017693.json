{"pageid": 1017693, "title": "লিডস গ্র্যান্ড মসজিদ", "url": "https://bn.wikipedia.org/wiki?curid=1017693", "content": "লিডস গ্র্যান্ড মসজিদ (এলজিএম) হলো নিয়মিত ১২০০ মুসুল্লি একত্রে নামাজ আদায় করতে পারে এমন লিডসের একটি মসজিদ। এটি যুক্তরাজ্যের ৯ উডসলে রোড, হাইড পার্ক, লিডস, এলএস৬ ১এসএন ওয়েস্ট ইয়র্কশায়ারে অবস্থিত। মসজিদে পুরুষ ও মহিলা উভয় উপাসকদের জন্য সুবিধাসহ একটি বিচিত্র এবং মিশ্র জাতিগত জামাত রয়েছে। জুমার নামাজের খুতবা আরবির পাশাপাশি ইংরেজিতেও দেওয়া হয়।\nমসজিদটির ইমাম হলেন শেখ ড. মোহাম্মদ তাহের এবং আবাসিক ইসলামী পণ্ডিত হলেন শেখ আবদুল্লাহ আল জুদাই'।\nএটি লিডসের প্রথম মুসলিম স্কাউট গ্রুপের আবাস। ২০০৬ সালে ১৫ জন স্কাউট নিয়ে এটি চালু হয়।\n\n\n== নির্মাণ ==\nমসজিদটি মূলত ডেরেক ওয়াকার কর্তৃক ডিজাইনকৃত সেক্রেড হার্ট চার্চ ছিল যা ১৯৬৫ সালে সম্পূর্ণ হয় এবং এটি ১৯৬০-এর দশকে নির্মিত সবচেয়ে আকর্ষণীয় চার্চগুলোর একটি। এটি ১৯৯৩ সালে বন্ধ করে বিক্রি করে দেওয়া হয় এবং ১৯৯৪ সালে সংযুক্ত আরব আমিরাতের আবুধাবির সাইফ বিন মুহাম্মাদ আল-নিহায়ান এর অর্থায়নে রূপান্তরিত হয়। গির্জাটি সপ্তাহের দিনগুলোতে ব্যবহৃত একটি ছোট প্রার্থনা কক্ষে রূপান্তরিত হয় এবং মূল কক্ষের পিছন দিকে মহিলাদের জন্য একটি গ্যালারি তৈরি করা হয়। এর দাগযুক্ত কাঁচের জানালা ও সুস্পষ্ট খ্রিস্টীয় প্রতীকগুলো সরিয়ে ফেলা হয় এবং ওজুখানা স্থাপিত হয়।\nপ্রধান কক্ষে বিশাল ফাঁকা জায়গা রয়েছে যা মানব প্রতিধ্বনি সংক্রান্ত পরীক্ষার-নিরীক্ষার কাজে ব্যবহৃত হয়।\n২০১৩ সালে একটি অস্বাভাবিক ঝড় ছাদের কিছু অংশ উড়িয়ে নিয়ে যায়, ফলে বৃষ্টির কারণে ব্যাপক ক্ষতি হয়।\n\n\n== বৈশিষ্ট্য ==\n\nমসজিদটিতে পুরুষ এবং মহিলা উভয়ের জন্য প্রার্থনা কক্ষ রয়েছে। এছাড়া এটিতে বক্তৃতা কক্ষ, একাধিক কাজের জন্য ব্যবহৃত বেসমেন্ট, গ্রন্থাগার ও খাদ্য পরিবেশনের জন্য রান্নাঘর রয়েছে। মসজিদের চারপাশ উদ্যান দ্বারা বেষ্টিত এবং ২০ টি গাড়ি রাখার জায়গা রয়েছে। সংযুক্ত বাড়ির ভাড়া মসজিদটির আয়ের একটি উৎস।\n\n\n== চিত্রশালা ==\n\n\n== আরও দেখুন ==\nযুক্তরাজ্যে ইসলাম\nযুক্তরাজ্যের মসজিদের তালিকা\nবার্মিংহাম কেন্দ্রীয় মসজিদ\nমদিনা মসজিদ (শেফিল্ড)\nশেফিল্ড\n\n\n== তথ্যসূত্র ==\n\n\n== বহিঃসংযোগ ==\n\nপ্রাতিষ্ঠানিক ওয়েবসাইট (ইংরেজি)"}