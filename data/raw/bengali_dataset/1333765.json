{"pageid": 1333765, "title": "লক্ষ্মী পোরুরি", "url": "https://bn.wikipedia.org/wiki?curid=1333765", "content": "লক্ষ্মী পোরুরি-মদন (জন্ম ৯ই নভেম্বর, ১৯৭২) হলেনএকজন অবসরপ্রাপ্ত আমেরিকান পেশাদার টেনিস খেলোয়াড় এবং আধুনিক যুগে ডব্লিউটিএ ট্যুরে পেশাদার টেনিস খেলা প্রথম ভারতীয়-আমেরিকান মহিলা।\nপোরুরি ভারতের গুন্টুরে জন্মগ্রহণ করেন এবং সেন্ট্রাল ক্যালিফোর্নিয়ায় বড় হয়ে ওঠেন, যেখানে খুব অল্প বয়স থেকেই তিনি একজন বিস্ময়কর টেনিস ব্যক্তি হিসেবে পরিচিত ছিলেন। ১৯৮৬ সালে, তিনি ফাইনালে মনিকা সেলসকে হারিয়ে অরেঞ্জ বোল জিতেছিলেন। ১৫ বছর বয়সে, তিনি তাঁর প্রথম ইউএস ওপেন খেলেন যেখানে তিনি ২য় রাউন্ডে ক্যাটেরিনা মালিভার কাছে হেরে যান। তিনি ১৯৯০ থেকে ১৯৯৪ সাল পর্যন্ত একটি সম্পূর্ণ অ্যাথলেটিক স্কলারশিপে স্ট্যানফোর্ড বিশ্ববিদ্যালয়ে যোগ দেন, যেখানে তিনি চারবারের অল-আমেরিকান অ্যাথলেট, ১৯৯৪ সালের প্লেয়ার অফ দ্য ইয়ার, এবং দেশের শীর্ষস্থানীয় মহিলা কলেজিয়েট টেনিস খেলোয়াড় ছিলেন।\n\n\n== শিক্ষাগত জীবন ==\nস্ট্যানফোর্ড থেকে স্নাতক হওয়ার পর, পোরুরি বেশ কয়েক বছর পেশাদার টেনিস খেলেন। পেশাদার টেনিস থেকে অবসর নেওয়ার পর, তিনি বোস্টন, এমএ-তে এক বছর ইংরেজি শেখান। তিনি তারপরে কানাডার ম্যাকগিল বিশ্ববিদ্যালয়ে পড়াশোনা করেন, যেখানে তিনি নিজের এমবিএ ডিগ্রী লাভ করেন। তিনি ২০০৪ সালে ক্যালিফোর্নিয়ায় ফিরে আসার আগে দুই বছর ওয়াল স্ট্রিটে কাজ করেছিলেন।\n\n\n== ব্যক্তিগত জীবন ==\nলক্ষ্মী পোরুরি বিয়ে করেছেন অজয় মদনকে, যিনি  একজন কর্পোরেট এবং নিরাপত্তা বিষয়ক আইনজীবী। ২০১৫ সাল অনুযায়ী, তিনি তাঁর স্বামী অজয় মদন এবং কন্যার সাথে আমেরিকা যুক্তরাষ্ট্রের টেক্সাসের অস্টিন শহরে থাকেন।\n\n\n== তথ্যসূত্র ==\n\n\n== বহিঃসংযোগ ==\nমহিলাদের টেনিস অ্যাসোসিয়েশনে লক্ষ্মী পোরুরি(ইংরেজি)\nআন্তর্জাতিক টেনিস ফেডারেশনে লক্ষ্মী পোরুরি (ইংরেজি)"}