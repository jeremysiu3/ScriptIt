{"pageid": 1034318, "title": "গোনসালো বিয়ার দেল ফ্রাইলে", "url": "https://bn.wikipedia.org/wiki?curid=1034318", "content": "গনসালো বিয়ার দেল ফ্রাইলে (স্পেনীয় উচ্চারণ: [ɡon´θalo biˈʎaɾ], স্পেনীয়: Gonzalo Villar; জন্ম: ২৩ মার্চ ১৯৯৮; গনসালো বিয়ার নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লীগের শীর্ষ স্তর সেরিয়ে আ-এর ক্লাব রোমা এবং স্পেন অনূর্ধ্ব-২১ দলের হয়ে একজন মধ্যমাঠের খেলোয়াড় হিসেবে খেলেন। তিনি মূলত একজন কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলে থাকেন।\n২০০৯–১০ মৌসুমে, স্পেনীয় ফুটবল ক্লাব এলচের যুব পর্যায়ের হয়ে খেলার মাধ্যমে বিয়ার ফুটবল জগতে প্রবেশ করেছেন এবং পরবর্তীকালে ভালেনসিয়ার যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৪–১৫ মৌসুমে, স্পেনীয় ক্লাব এলচে বি-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি মাত্র ১ মৌসুম অতিবাহিত করেছেন; এলচে বি-এর হয়ে তিনি ৩ ম্যাচে অংশগ্রহণ করেছেন। অতঃপর ২০১৫–১৬ মৌসুমে তিনি ভালেনসিয়া বি-এ যোগদান করেছেন। ভালেনসিয়া বি-এ প্রায় ৩ মৌসুম অতিবাহিত করার পর এলচের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ৩৯ ম্যাচে ২টি গোল করেছেন। ২০১৯–২০ মৌসুমে, তিনি প্রায় ৪ মিলিয়ন ইউরোর বিনিময়ে এলচে হতে ইতালীয় ক্লাব রোমায় যোগদান করেছেন।\n২০১৬ সালে, বিয়ার স্পেন অনূর্ধ্ব-১৯ দলের হয়ে স্পেনের বয়সভিত্তিক পর্যায়ে অভিষেক করেছিলেন।\n\n\n== প্রারম্ভিক জীবন ==\nগনসালো বিয়ার দেল ফ্রাইলে ১৯৯৮ সালের ২৩শে মার্চ তারিখে স্পেনের মুর্সিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবিয়ার স্পেন অনূর্ধ্ব-১৯ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের স্পেন অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে গোনসালো বিয়ার দেল ফ্রাইলে  (ইংরেজি)  \nসকারবেসে গোনসালো বিয়ার দেল ফ্রাইলে (ইংরেজি) \nবিডিফুটবলে গোনসালো বিয়ার দেল ফ্রাইলে  (ইংরেজি)  \nওয়ার্ল্ডফুটবল.নেটে গোনসালো বিয়ার দেল ফ্রাইলে (ইংরেজি) \nইএসপিএন এফসিতে গোনসালো বিয়ার দেল ফ্রাইলে (ইংরেজি)"}