{"pageid": 1470608, "title": "আমার বাংলাদেশ পার্টি", "url": "https://bn.wikipedia.org/wiki?curid=1470608", "content": "আমার বাংলাদেশ পার্টি (সংক্ষেপে এবি পার্টি) বাংলাদেশের একটি রাজনৈতিক দল। দলটি ২ মে ২০২০ সালে সাম্য, মানবিক মর্যাদা ও সামাজিক সুবিচার এই তিন মূলনীতির ভিত্তিতে অধিকার ভিত্তিক কল্যাণ রাষ্ট্র প্রতিষ্ঠার লক্ষ্যে যাত্রা শুরু করে। এটি মূলত জামায়াতের সংস্কারপন্থীদের নতুন দল। ২০২৪ সালে নিবন্ধন পায় দলটি। দলটির নিবন্ধন নম্বর ৫০ ও দলটির প্রতীক ঈগল।\n\n\n== ইতিহাস ==\nবাংলাদেশ জামায়াতে ইসলামী থেকে বেরিয়ে আসা ও বহিষ্কৃতদের সমন্বয়ে রাজনৈতিক উদ্যোগ ‘জন আকাঙ্ক্ষার বাংলাদেশ’ নামে সংগঠনটিকে রিসার্চ উইং হিসেবে রেখে ২০২০ সালের ২ মে নতুন রাজনৈতিক দল হিসেবে আত্মপ্রকাশ করে। এটি বাংলাদেশে জামায়াতে ইসলামীর বিকল্প কোনো দল হিসেবে সমালোচিত হলেও এর প্রতিষ্ঠাতারা দাবি করেন যে এটি একেবারেই স্বতন্ত্র একটি দল হিসেবে আত্মপ্রকাশ করবে। ২০২৩ সালের অক্টোবরে ভাঙনের মুখে পড়ে এবি পার্টি। দলের বেশ কয়েকজন গুরুত্বপূর্ণ নেতা আকস্মিক দল ছেড়ে সৈয়দ মুহাম্মদ ইবরাহিমের নেতৃত্বাধীন বাংলাদেশ কল্যাণ পার্টিতে যোগ দেন।\n২০২৪ সালের নির্বাচনের আগে দলটি নিবন্ধনের আবেদন করে এবং প্রাথমিক বাছাইয়েও উত্তীর্ণ হয়। কিন্তু শেষ পর্যন্ত তারা নিবন্ধন পায় নি।\n১৯ আগস্ট ২০২৪ তারিখে হাইকোর্টের দেওয়া রায় ও আদেশের পরিপ্রেক্ষিতে গণপ্রতিনিধিত্ব আদেশ ১৯৭২ অধ্যায় ৬-এর বিধান অনুযায়ী দলটিকে নিবন্ধন দেওয়া হয়।\n\n\n== ছায়া সংগঠন ==\nবাংলাদেশ ছাত্রপক্ষ\nএবি যুবপার্টি\nএবি পার্টি – মহিলা শাখা\n\n\n== উল্লেখযোগ্য সদস্যবৃন্দ ==\nএ এফ এম সোলায়মান চৌধুরী - পার্টির প্রতিষ্ঠাতা আহ্বায়ক এবং জামায়াতের সাবেক কেন্দ্রীয় শুরা সদস্য\nব্যারিস্টার আসাদুজ্জামান ফুয়াদ - পার্টির সাধারণ সম্পাদক\n\n\n== তথ্যসূত্র =="}