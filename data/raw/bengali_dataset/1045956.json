{"pageid": 1045956, "title": "হিগুরাশি নো নাকু কোরো নি", "url": "https://bn.wikipedia.org/wiki?curid=1045956", "content": "হিগুরাশি হোয়েন দে ক্রাই (জাপানি: ひぐらしのなく頃に, হেপবার্ন: হিগুরাশি নো নাকু কোরো নি, টেমপ্লেট:আক্ষরিক. \"যখন সিকাডারা কাঁদে\"), অথবা ২০২০ সালের আগে, উত্তর অ্যামেরিকায় মুক্তিপ্রাপ্ত অ্যানিমে অভিযোজনের ফলে লোকেমুখে সর্বাধিক প্রচলিত নাম  হোয়েন দে ক্রাই, হলো ০৭থ এক্সপ্যানশন-এর প্রযোজিত একটি জাপানীজ হত্যা রহস্য দোজিন সফ্ট ভিজুয়্যাল নভেল সিরিজ, যেটি এই হোয়েন দে ক্রাই ফ্র্যাঞ্চাইজের প্রথম দুই খণ্ডের সমন্বয়ে গঠিত। একদল তরুণ বন্ধুদের নিয়ে এই সিরিজের শুরু, যারা হিনামিজাওয়া নামে একটি পুরনো গ্রামে বসবাস করে এবং ১৯৮৩ সালে সেখানে ঘটে যাওয়া ঘটনাদ্বয়ের উপর কাহিনীটি কেন্দ্রীভূত হয়েছে।\nগেমগুলি এনস্ক্রিপ্টার গেম ইঞ্জিন এবং অপারেটিং সিস্টেম মাইক্রোসফ্ট উইন্ডোজ থেকে তৈরি করা হয়েছে। এই সিরিজের প্রথম গেম, ওনিকাকুশি-হেন, ২০০২ সালের ১০ই আগস্ট মুক্তি পেয়েছিল, ও আসল পিসি সিরিজের অষ্টম বা শেষ গেম, মাতসুরিবায়াশি-হেন, ২০০৬ সালে আগস্টের ১৩ তারিখ মুক্তি পেয়েছিল। যেহেতু হিগুরাশি নো নাকু কোরো নি শিরোনামে, এর প্রথম চারটি গেমকে হোয়েন দে ক্রাই ফ্র্যাঞ্চাইজের প্রথম এন্ট্রি হিসেবে বিবেচিত করা হয়েছিল, তাই পরবর্তী চার গেমকে হিগুরাশি নো নাকু কোরো নি কাই শিরোনামে মুক্তি দেওয়া হয় এবং এটিকে দ্বিতীয় এন্ট্রি হিসেবে মনোনীত করা হয়েছিল। মূল সিরিজের সঙ্গে আরও নতুন গল্প খন্ড যুক্ত করা হয়েছিল মাঙ্গা এবং প্লেস্টেশন ২ ও নিন্টেন্ডো-এর জন্যে তৈরী ভিডিও গেমের সঙ্গে, যাতে কাহিনীটিকে আরো সুবিস্তৃত করা যায়। আসল ৮টি পিসি রিলিজের ইংরেজি ভার্সান মাঙ্গাগেমার ২০০৯ থেকে ২০১০ সালের মধ্যে মুক্তি দিয়েছিল।\nদুটি ড্রামা সিডির সেট তৈরি করা হয়েছিল, একটি ওয়াইউতা এবং আরেকটি ফ্রন্টিয়ার ওয়ার্কস-এর দ্বারা। আগস্ট ২০০৭ থেকে মার্চ ২০০৯ সাল পর্যন্ত কোদানশা এই গেম সিরিজকে উপন্যাস আকারে প্রকাশ করেছিল। গেমগুলির থেকে একটি মাঙ্গা সিরিজ অভিযোজিত হয়, যা ৮টি আলাদা আলাদা মাঙ্গা আর্টিস্টরা এক থেকে তিনটি বিভিন্ন গল্প খন্ডকে নিয়ে তাদের কাজ সম্পন্ন করেছিল এবং স্কোয়ার এনিক্স ও কাদোকাওয়া শোতেন এদেরকে প্রকাশিত করেছিল।উত্তর আমেরিকায়, ইয়েন প্রেস মাঙ্গাটি দত্তাধিকারে নিয়ে ইংরেজিতে হিগুরাশি: হোয়েন দে ক্রাই নামে মুক্তি দেয় এবং এটির প্রথম খণ্ড নভেম্বর ২০০৮ সালে মুক্তি পেয়েছিল। জাপানে এই মাঙ্গা মুক্তিকে অনুসরণ করে, স্টুডিও ডিন প্রযোজনায় এবং চিয়াকি কোন-এর পরিচালনায় দুটি অ্যানিমে টেলিভিশন সিরিজ ২০০৬ ও ২০০৭ সালে তৈরি হয়; ২০০৯ সালে একটি তৃতীয় অ্যানিমে অভিযোজনের মুক্তি হয় অরিজিনাল ভিডিও অ্যানিমেশন (ওভা) হিসেবে। প্রথম অ্যানিমে সিরিজটি জিনিয়ন এন্টারটেইনমেন্ট ইংরেজিতে ২০০৭ সালে দত্তাধিকার গ্রহণ করেছিল, কিন্তু ২০১১ সালে সেই অধিকার ফুরিয়ে যায়। তখন থেকে সেন্টাই ফিল্মওয়ার্কস দুটি অ্যানিমে সিরিজ সমেত ২০০৯ সালের ওভাগুলিকে নিজের অধিকার নিয়ে নেয়। আতারু ওইকাওয়ার লেখা ও পরিচালিত একটি লাইভ অ্যাকশন ফিল্ম জাপানের থিয়েটারগুলিতে ২০১৬ সালের ২০শে মে মুক্তি পায়, যার একটি সিক্যুয়েল ২০০৯ সালের ১৬ই এপ্রিল মুক্তি পেয়েছিল। ৬টি পর্বের একটি লাইভ অ্যাকশন টেলিভিশন সিরিজ জাপানে ২০শে মে ২০১৬ সালে এবং ৪টি পর্বের একটি সিক্যুয়াল ২০১৬ সালের ২৫শে নভেম্বর প্রিমিয়ার হয়। প্যাশনে একটি নতুন অ্যানিমে টেলিভিশন সিরিজ অক্টোবর ২০২০ সাল থেকে ২০২১ সালের মার্চ মাস পর্যন্ত সম্প্রচারিত করে, এবং একটি সিক্যুয়াল জুলাই ২০২১ সালে আসতে চলেছে।।\n\n\n== গেমপ্লে ==\n\"হিগুরাশি হোয়েন দে ক্রাই\" হলো একটি \"সাউন্ড নভেল\", ভিজুয়্যাল নভেলের এমন একটি প্রকরণ যা শব্দ এবং পরিবেশের উপর বেশি নির্ভর করে। গেমপ্লেতে স্বতন্ত্র দৃশ্যগুলি পড়তে পারায় সীমাবদ্ধতা রয়েছে, যখন চরিত্রেরা স্থির দ্বিমাত্রিক স্প্রাইট প্রদর্শিত করে। গেমের যে সংস্করণটি হোম কনসোলগুলিতে পোর্ট করা হয়েছে, তাতে বাড়তি পেশাদার কণ্ঠ শিল্পীদের সরবরাহিত কণ্ঠ অভিনয় বর্তমান রয়েছে। গেমের কাহিনীটি \"অধ্যায়\" নামে বিভিন্ন গল্প আর্কে বিভক্ত আছে, যেগুলি ডেভলপারদের দ্বারা কঠোরভাবে প্রতিষ্ঠিত হয়ে এক অনুক্রমে অভিগম্য হয়েছে। কাহিনী বর্ণনাটি বিভিন্ন চরিত্রের পক্ষে পরিচালিত হয়। কোনো অধ্যায়ের একটি নির্দিষ্ট পরিমাণ লেখা পড়ার পর প্লেব্যাক সমাপ্ত হয়। সেই সময়, প্লেয়ারকে গেম সেভ করতে ডাকা হয়, এবং গেমের সেটিংসের কিছু \"টিপস\" প্রকাশ করা হয়, যা মূল কাহিনীতে উপস্থিত ছিল না। আখ্যানের বর্ণিত রহস্যের পেছনে থাকা সমাধানকে অনুমান করতে   টিপগুলি প্লেয়ারদের কয়েকসময় সাহায্যও করতে পারে। গেমের অধ্যায়গুলি দুটি শ্রেণীতে বিভক্ত — \"প্রশ্ন আর্ক\" ও \"উত্তর আর্ক\"। প্রত্যেক প্রশ্ন আর্ক হলো বিকল্প জগতে জায়গা করে নেওয়া স্বনির্ভরশীল কাহিনী, এদিকে উত্তর আর্ক হলো নির্দিষ্ট প্রশ্ন আর্কগুলির মতো একই দৃষ্যবিবরণীতে প্রস্তুত এবং প্লেয়ারদের একটি প্রশ্ন আর্ক সংক্রান্ত ঘটনার যথাযথ দর্শন সূচিত করতে সাহায্য করে। প্রত্যেক অধ্যায়ে একটি \"কঠিনতার পরিসীমা\" বরাদ্দ আছে যেটি রহস্যের জটিলতা দেখায়। কোনো একটি অধ্যায় পড়া শেষ হলে, সকল পূর্ববর্তী টিপস্ আর স্বতন্ত্র দৃশ্যের ছবি গ্যালারিরূপে প্লেয়ারদের জন্যে ম্যান মেনুতে চলে আসে। তারই সাথে, প্লেয়ার \"স্টাফ রুম\" নামে একটি ফিচার পাবে, যেখানে লেখক রিয়ুকিশি০৭ সেই অধ্যায়টি নিয়ে আলোচনা ও পরীক্ষা করে, অথবা \"অল-কাস্ট রিভিউ সেশন\"টি তারা পায়, যেখানে চরিত্রেরা চতুর্থ দেওয়াল ভেঙ্গে দেয় এবং অধ্যায়ের ঘটনাগুলি সম্পর্কে বিতর্ক করে।।\n\n\n== উন্নয়ন ==\nসিরিজটি হলো ০৭থ এক্সপ্যানশন কর্তৃক প্রযোজিত প্রথম ভিজুয়্যাল নভেল। গেমের পরিচালক ও দৃশ্য লেখক হলো রিয়ুকিশি০৭, যিনি চরিত্র অঙ্কনও নিজে করেছেন। ব্যাকগ্রাউন্ডের ছবিগুলো রিয়ুকিশি০৭, তার ছোট ভাই ইয়াতাজাকুরা, আর কামেয়া মান্নেদো তুলেছেন। প্রোগ্রামিংয়ে ও মূল কাঠামোয় ইয়াতাজাকুরা কাজ করেছেন, বিরতি ও টিপসে কাজ করেচেন৪ইউ, মিনি গেমগুলিতে বিটি কজ করেছে। গেম ইঞ্জিন এনস্ক্রিপ্টার দিয়ে গেমটি উদ্ভবিত হয়েছে। \"হিগুরাশি\"র গানগুলি বিভিন্ন সঙ্গীত শিল্পীদের দ্বারা গাওয়া হয়েছে, দাই সমেত পেশাদার আর \"দোজিন\" শিল্পীরা সকলেই।\n২০০৪ সালে রিয়ুকিশি০৭ লিখেছিলেন যে তিনি \"হিগুরাশি নো নাকু কোরো নি\" পরিকল্পনার সময় কীভাবে কিয়ের কাজ দেখে প্রভাবিত হয়েছিলেন। অন্যান্য ভিজুয়্যাল নভেলগুলির মধ্যে, রিয়ুকিশি০৭ কি-য়ের গেমগুলি তথ্যসূত্র হিসেবে খেলেন এবং এগুলি বিশ্লেষণ করে তাদের বিখ্যাত হওয়ার কারন খোঁজেন। তিনি বুঝতে পারেন যে মূল রহস্যটা আসলে কাহিনীগুলির মধ্যে লুকিয়ে আছে। কাহিনী সর্বদা সাধারন হাসিখুশি দিনগুলির সাথে শুরু হবে, কিন্তু হঠাৎ এমন একটা কিছু ঘটনা তাতে ঘটবে, যাতে প্লেয়ার চমকে গিয়ে কেঁদে ওঠে। তিনি \"হিগুরাশি\"র গোড়া হিসেবে এই একই পদ্ধতি ব্যবহার করবে বলে ঠিক করলেন, কিন্তু প্লেয়ার দের কাঁদানোর পরিবর্তে ভয়ঙ্কর জিনিস দেখিয়ে ভয় দেখানোর চেষ্টা করেন। এইভাবে, রিয়ুকিশি চেয়েছিলেন কি-কে \"মাস্টারপিস মেকার\" হিসেবে বর্ণনা করবেন।\n২০০৮ সালের ডিসেম্বর মাসে,  ইয়েন প্রেসের \"ইয়েন প্লাস\" মাঙ্গা সংহিতার একটি সাক্ষাৎকারে রিয়ুকিশি০৭ বলেন যে \"হিগুরাশি\"র সূচনা হয় হিনামিজাওয়া তেইরিয়ুজো (雛見沢停留所, lit. হিনামিজাওয়া বাস স্টপ) নামের একটি অপ্রকাশিত থিয়েটার স্ক্রিপ্ট থেকে, যা তিনি \"হিগুরাশি\" গেমের মুক্তির কয়েক বছর আগে লিখেছিলেন। যখন তিনি স্ক্রিপ্টটি পুনরায় লিখবেন এবং মুক্তি দেবেন বলে ঠিক করেন, তখন তিনি \"সরল, মজাদার জীবন ও সাধারন কিছু থেকে উঠে আসা কোনো কিছু ভয়ঙ্করের মধ্যে বৈপরীত্য\" তৈরি করতে চেয়েছিলেন। \"হিগুরাশি\" জগৎটি সৃষ্টি করার সময় রিয়ু কিশি০৭ সেইশি ইয়োকোমোজির কথায় চমৎকারভাবে অনুপ্রেরণা পান। রিয়ুকিশি০৭ সিদ্ধান্ত নিলেন \"গল্পটি আগে থেকে এমনভাবে তৈরি করবেন, যাতে কিছু দীর্ঘকালীন কাহিনীগুলো দেখলে সত্যিটা সামনে চলে আসে\"। যদিও এটিকে তিনি প্রথমে একটিমাত্র গেম হিসেবে মুক্তি দেওয়ার কথা চিন্তা করেছিলেন কারন তিনি মনে করেন গল্পটি একটা বছরের মধ্যেই লেখা সম্পূর্ণ হয়ে যাবে।\n\"হিগুরাশি\" শব্দটি একপ্রকারের ঘুর্ঘুরে পোকার নাম। \"নাকু\"-র অর্থ হলো \"শব্দ তৈরি করা\" (鳴く), বিশেষত আমনুষ্যগত উত্তেজনার। রিয়ুকিশির অনুযায়ী, প্রতীকচিহ্নে লাল Na (な) হলো শিরোনামেরই একটি অফিসিয়াল অংশ।।\n\n\n== প্রেক্ষাপট ==\n\nহিগুরাশি নো নাকু কোরো নি, ১৯৮৩ সালের জুন মাসে, হিনামিজাওয়া (雛見沢) নামে একটি কাল্পনিক গ্রামে স্থান দখল করে। এর ঠিক কিছু সময় আগে কাহিনীর কেন্দ্রীয় চরিত্র, মায়বারা কেইচি, এই গ্রামে বসবাস করা শুরু করে এবং তার স্কুলের সহপাঠীদের— মিয়ন সোনোজাকি, তার যমজ বোন শিয়ন সোনোজাকি, রেনা রিউগু, রিকা ফুরুদে ও সাতোকো হোজো-কে নিজের বন্ধু বানিয়ে ফ্যালে। কেইচি খুব শীঘ্রই এই গ্রামের বার্ষিক উৎসব, ওয়াতানাগাশি উৎসবের সম্বন্ধে জানতে পারে, যা উদযাপন করা হয় গ্রামের স্থানীয় দেবতা ওয়াশিরো-কে ধন্যবাদ ও স্মরণ করার জন্যে। হিনামিজাওয়াকে প্রথমত দেখলে শান্ত আর শান্তিপূর্ন মনে হবে, কিন্তু উৎসবের কিছু আগে কেইচি জানতে পারে যে এই গ্রামের মানুষেরা পরস্পর চার বছর ধরে এই উৎসবের সন্ধ্যায় খুন হয়ে বা নিখোঁজ হয়ে আসছে। এইসমস্ত অপরাধের রহস্য এখনো পর্যন্ত কেউ সমাধান করতে পারেনি এবং গ্রামের বাসিন্দারা একে ওয়াশিরো অভিশাপ বলে থাকে। এবছর, উৎসবের পরের দিনে পুলিশ এই গ্রামের ক্লিনিকের নার্স, মিয়ো তাকানোর দগ্ধ দেহ খুঁজে পায় এবং ফ্রিল্যান্স ফটোগ্রাফার জিরো তোমিতাকের মৃতদেহ আবিষ্কার করে, যাকে দেখে বোঝা যায় যে সে তার নিজের হাত দিয়ে গলা ছিঁড়ে নিয়েছিল। বেশিরভাগ চ্যাপ্টারে, কেইচি এই ওয়াশিরো অভিশাপকে নিয়ে অনুসন্ধান করার চেষ্টা করে, কিন্তু শেষকালে শুধুমাত্র সে আর তার বন্ধুরা ভৌতিকভাবে বিকারগ্রস্ত হয়ে পড়ে তাদেরই কেউ একজন আরেকজনকে হত্যা করে অপরাধ  সৃষ্টি করে। উৎসবের কিছু দিন পরে, রিকার মৃতদেহ, ওয়াশিরোকে উৎসর্গ করে থাকা পারিবারিক মন্দিরের মধ্যে খুঁজে পাওয়া যায়, এবং সেই একই দিনে মারাত্বকরকমভাবে এই গ্রামে সোয়াম্প গ্যাসের নির্গমন ঘটে, যার ফলে পুরো গ্রামের সকলেই মারা যায়।\nউত্তর খন্ডগুলিতে বোঝা যায় যে আগের প্রত্যেকটি খণ্ড হলো এক একটি বিকল্প বাস্তব, যেখানে রিকা নিজের মৃত্যুকে আটকানোর আপ্রাণ চেষ্টা করে গেছে। ফুরুদে মন্দিরের পুরোহিত হওয়ার ফলে রিকা, হানিয়ু নামে একটি আত্মার সাথে যোগাযোগ করতে পারে, যে ওয়াশিরোর দূত হিসেবে উপচরিত হয়েছিল এবং সে একজন ফুরুদে পরিবারের পূর্বসুরী। রিকা মরে গেলে হানিয়ু তাকে অপর একটি বাস্তব জগতে পাঠিয়ে দিত, যাতে সে তার পরিস্থিতি পরিবর্তন করতে পারে। রিকা তার অতীতের সবকটি বাস্তব জগতের কথা মনে রাখতে পারে, শুধুমাত্র তার মৃত্যুর শেষ মিনিটগুলি ছাড়া, ফলে তার এই অকাল পরিণতির কারন সে খুঁজে পেতে পারেনা। মিনাগোরোশি-হেন ও মাতসুরিবায়াশি-হেন চ্যাপ্টারগুলিতে আমরা জানতে পারি, মিয়ো, যে কিনা এই গ্রামের একটি স্থানীয় পরজীবী রোগকে নিয়ে অনুসন্ধান করছে, সেই ওয়াশিরো অভিশাপের নাম ভঙ্গিয়ে আগের কিছু অপরাধের পেছনে রয়েছে। রোগটি কার্যকরী হওয়া শুরু করে, যখন কেউ \"সংক্রামক রানীর\" থেকে কিছু দূরত্বে চলে যায়। এই রানী আসলে নিজের থেকে একপ্রকার ফেরোমন মুক্ত করে, যা গ্রামবাসীদের রোগের প্রকোপ থেকে বাঁচিয়ে রাখে, অথবা তাদেরকে, যারা প্রচণ্ড মানসিক চাপে থাকে। সংক্রমিত মানুষেরা ধীরে ধীরে তাদের সদ্বিবেচনা হারিয়ে ফেলে ও নিজেদের গলা চিরে আত্মহত্যা করে ফ্যালে। ফুরুদে পরিবারের সকল নারীরা সংক্রামক রানী হিসেবে ভূমিকা পালন করে গেছে, এবং এখন রিকা তার বাবা মার মৃত্যুর পর  এই পরিবারের একমাত্র প্রতিনিধি।\nমিয়ো রিকাকে প্রত্যেক বাস্তবতায় হত্যা করেছে এই রোগকে অবমুক্ত করার জন্যে, যাতে সে তার পালিত পিতামহর কাজকে প্রমাণিত করতে পারে, যাকে এই রোগের থিসিস লেখার জন্যে বিজ্ঞানমহল কঠিনভাবে উপহাসের পাত্র ও লজ্জিত করেছে। কয়েক শত লুপের পর কেইচির অবচেতনভাবে পূর্ববর্তী কিছু লুপের কথা মনে পড়ে যায়, ফলে সে কিছু আসন্ন সংকট এড়াতে পারে এবং সকলে মিলে মিয়োকে প্রায় পরাস্ত করতে ফ্যালে। অন্তিম লুপে, দলের সকলে হানিয়ুকে তাদের সঙ্গে অংশগ্রহণ করতে বলে, ও তাই সে একটি বাস্তব শরীর তৈরি করতে সক্ষম হয়ে যায়। তার সহায়তায়, সকলে শেষপর্যন্ত বেঁচে থাকে ও মিয়োর পরিকল্পনা সব বাঁচাল করে দেয়। এরপর মিয়ো ও তার বাবাকে বাঁচাতে হানিয়ু অতীতে ফিরে যায় এবং সমস্ত ভবিষ্যত পরিবর্তন করে দেয়।।\n\n\n== অভিযোজন ==\n\n\n=== ড্রামা সিডি ===\nসিরিজকে কেন্দ্র করে কতকগুলি ড্রামা সিডির সেট মুক্তি পেয়েছিল, মূলত ফ্রন্টিয়ার ওয়ার্কস আর ওয়াইউতার মাধ্যমে এগুলি বিতরিত হয়েছিল। পরবর্তী মুক্তিগুলি অন্যান্য মিডিয়া অভিযোজনের থেকে আলাদা হয় কারন সেগুলিতে আসল সাউন্ড নভেল থেকে ব্যাপকভাবে মূল বিষয়বস্তুগুলি নেওয়া হয়েছিল, এবং কয়েকটি সময় এগুলিতে দাই-এর অ্যালবাম থেকে গানও অন্তর্ভুক্ত করা হয়েছিল। HOBiRECORDS প্রকাশিত মূল ৮টি সাউন্ড নভেল খণ্ড মোট ১১টি সিডিতে মুক্ত পেয়েছিল ও ওয়াইউতা আর জিনিয়ন এন্টারটেইনমেন্ট ২০০৫ সালের ২৭শে মে থেকে ২০১২ সালের ৯ই মার্চ পর্যন্ত এগুলির বিতরন করেছিল; মিনাগোরোশি-হেন ও মাতসুরিবায়াশি-হেন —এদেরকে দুটি কি তিনটি আলাদা আলাদা মুক্তি দিয়ে পৃথক করা হয়েছিল। প্রত্যেকটি চ্যাপ্টার হলো ২০০-৩০০ মিনিট পর্যন্ত এবং ৩-৬টি ডিস্কে বিভক্ত। সিডিগুলিতে গেমের মিউজিক রিমিক্স আর আবহ সঙ্গীত রয়েছে ও স্বয়ং রিয়ুকিশি০৭ কণ্ঠস্বর দেওয়ার জন্যে ব্যক্তিদের নির্বাচন করেছেন, যদিও অ্যানিমে আর পিএস ২ মুক্তির সময়সূচি নিয়ে ঝামেলা হওয়ার কারণে কিছুজনের পরিবর্তন ঘটে। বুকলেটের অন্তর্গত সিডিগুলির মধ্যে পাসওয়ার্ড সংরক্ষণ করা ছিল, সেটি ব্যবহার করে যদি কেউ অফিসিয়াল ওয়েবসাইটে যায়, প্রত্যেকটি খণ্ডের অডিও ফাইল ডাউনলড করতে পারবে সে। ফ্যানদের অনুরোধে, ২০০৫ সালের ২৯শে ডিসেম্বর কমিকেট ৬৯-এ প্রথম ৫টি খণ্ডের অডিও টিআইপিএস অ্যাপেন্ড ডিস্ক ০১ নামের ড্রামা সিডিগুলিতে উপলদ্ধ হয়ে যায়, এবং ২০০৭ সালের ২৬শে অক্টোবর, অ্যাপেন্ড ডিস্ক ০২ মুক্তি পায়। HOBiRECORDS আরো তিনটে ড্রামা সিডি মুক্তি করে, যেগুলিতে কাতারিবানাশি-হেন উপন্যাস বা মাঙ্গা অ্যান্থলজি খণ্ড থেকে ফ্যানদের উপস্থাপিত গল্পের অভিযোজন ছিল। প্রথম সিডিটি ২৫শে এপ্রিল, ২০০৭ সালে, দ্বিতীয়টি ৯ই মে, ২০০৮ সালে এবং তৃতীয়টি ২৪শে এপ্রিল, ২০০৯।\n ফ্রন্টিয়ার ওয়ার্কস কয়েকটি সিডির মুক্তি দিয়েছিল, যার শুরুতে \"অ্যান্থলোজি ড্রামা সিডি ১\" নামে একটি নৃতাত্ত্বিক পিস ২২শে ডিসেম্বর, ২০০৫ সালে বেরোয়, পরবর্তীকালে এটির একটি দ্বিতীয় সিডি ২০০৬ সালের ২৪শে মার্চ মুক্তি পায় যার নাম দেওয়া হয় \"অ্যান্থলোজি ড্রামা সিডি ২\", আর তারও পরে \"অ্যান্থলোজি ড্রামা সিডি হিগুরাশি নো নাকু কোরো ন ফিচারিং উমিনেকো নো নাকু কোরো নি\" ২৭শে মে, ২০০৯ সালে আসে। নৃতত্ত্বগুলি ছাড়াও, বহু সংখ্যক চরিত্র সঙ্গীত সিডি আর ডিজেসিডি বিশেষ বিশেষ ইভেন্টগুলিতে মুক্তি পেয়েছে, যেমন— কমিকেট, ম্যাগাজিন সাবস্ক্রিপশন, এবং অ্যানিমে/ফিল্ম/গেম প্রি-অর্ডার বোনাসের সাথে।।\n\n\n=== মাঙ্গা ===\n\"হিগুরাশি\" মাঙ্গা সিরিজে আটটি মূল খণ্ড রয়েছে, প্রথম চারটি প্রশ্ন খণ্ড এবং পরের চারটি উত্তর খণ্ড। প্রত্যেক প্রশ্ন খণ্ডের মধ্যে দুটি করে আবদ্ধ খণ্ড রয়েছে। প্রথম দুই উত্তর খণ্ডকে চার ভাগে ভাগ করা হয়েছে, অন্যদিকে \"মিনাগোরোশি-হেন\" ছয়টি ভাগে বিভক্ত ও \"মাতসুরিবায়াশি-হেন\" আট ভাগে। মাঙ্গায় বিভিন্ন খণ্ডে বিভিন্ন শিল্পিরা কাজ করেছেন। কারিন সুজুরাগি এঁকেছেন \"ওনিকাকুশি-হেন\", \"সুমিহোরোবোশি-হেন\" আর \"মাতসুরিবায়াশি-হেন\", ইউতোরি হোজো এঁকেছেন \"ওয়াতানাগাশি-হেন\" আর \"মায়কাশি-হেন\", জিরো সুজুকি এঁকেছেন \"তাতারিগোরোশি-হেন\", ইয়োশিকি তোনোগাই এঁকেছেন \"হিমাতসুবুশি-হেন\", এবং হিনাসে মোমোয়ামা এঁকেছেন \"মিনাগোরোশি-হেন\"। কোকোরোইয়াশি-হেন (心癒し編, হৃদয় নিরাময়ী অধ্যায়) নামে আরেকটি মাঙ্গা ইউনা কাগেসাকি এঁকেছেন ও ২০০৮ সালের ২৬শে আগস্টে কাদোকাওয়া শোতেন-এর কম্প এস্\"-এ শুরু হয়। ইয়েন প্রেস মাঙ্গা সিরিজটির দত্তাধীকার নিয়ে উত্তর অ্যামেরিকায় ইংরেজিতে হিগুরাশি: হোয়েন দে ক্রাই\" নামকরনে বিতরন করে। প্রথমত, মাঙ্গাটি ইয়েন প্রেসের ইয়েন প্লাস নৃতাত্বিক পত্রিকায় ধারাবাহিকভাবে প্রকাশিত হয়, যার প্রথম ইস্যু ২৯শে জুলাই, ২০০৮ সালে বাজারে আসে। মাঙ্গার প্রথম ইংরেজি খণ্ডটি ২০০৯ সালের শুরুর দিকে বিক্রি করবার সিদ্ধান্ত নেওয়া হয়েছিল, কিন্তু মুক্তি পায় ২০০৮ সালের নভেম্বর মাসে।\nএগুলি হচ্ছে মূল \"হিগুরাশি\" কাহিনীর তিনটি পার্শ্ব কাহিনী, তবে নতুন নতুন চরিত্রের সাথে। প্রথমটির নাম হলো ওনিসারাশি-হেন\" (鬼曝し編, দৈত্য উদ্ভাসিত অধ্যায়), এটি এঁকেছেন এন কিতো ও কম্প এস-এ মার্চ ২০০৫ থেকে জুন ২০০৬ পর্যন্ত ধারাবাহিকভাবে প্রকাশিত হয়। পরেরটির নাম দেওয়া হয়, ইয়োগোশি-হেন\" (宵越し編, রাতারাতি অধ্যায়), এঁকেছেন মিমোরি ও \"জিফ্যান্টাসি\"তে ২০০৬ থেকে ২০০৭ সাল পর্যন্ত প্রকাশিত হয়। শেষ পার্শ্ব কাহিনীটিকে সকলে উৎসুতসুকোওয়াশি-হেন (現壊し編, বাস্তব লঙ্ঘনকারী অধ্যায়) নামে চেনে, এটিও এন কিতো এঁকে থাকেন ও \"কম্প এস\"-এ ২০০৬ থেকে ২০০৭ সাল পর্যন্ত ধারাবাহিকভাবে প্রকাশিত হয়।\nহিগুরাশির পূর্বসুরী হিনামিজাওয়া তেইরিয়ুজু-র একটি মাঙ্গা অভিযোজন স্কোয়ার এনিক্সের \"বিগ গানগান\" ম্যাগাজিনে ধারাবাহিকভাবে প্রকাশিত হয়, এবং ২০১১ সালের ২৫শে অক্টোবর বিক্রি হয়।।\n\n\n=== উপন্যাস ===\nচারটি লাইট নভেল বর্তমান রয়েছে, যেটিতে পাঁচজন ভিন্ন শিল্পীর আঁকা বাড়তি চিত্র সংযুক্ত আছে এবং পৃথক ভিজুয়্যাল নভেল খণ্ডের জন্যে ১৭টি নতুন উপন্যাস লেখা হয়েছে। প্রত্যেক উপন্যাস রিয়ুকিশি০৭-এর লেখা। লাইট নভলগুলির সবকটি মুক্তি পেয়েছিল যেহেতু লিমিটেড এডিশনগুলি দোকানে বিক্রি হয়নি। প্রথমটি, \"নেকোগোরোশি-হেন\", অলংকরণ করেছেন কারিন সুজুরাগি, ইউতোরি হোজো, আর জিরো সুজুকি এবং তাদের কাছে এটি পাঠানো হয়েছে যারা \"ওনিকাকুশি-হেন\", \"ওয়াতানাগাশি-হেন\" ও \"তাতারিগোরোশি-হেন\" —এদের মাঙ্গা অভিযোজনের প্রথম খণ্ডটি কিনেছে। দ্বিতীয় লাইট নভেল, \"কুরাদাশি-হেন\" অলংকরণ করেছেন ইয়োশিকি তোনোগাই, কারিন সুজুকি, ইউতোরি হোজো ও মিমোরি। এই উপন্যাসটি তাদের কাছে পাঠানো হয়েছিল যারা \"হিমাতসুবাশি-হেন\" মাঙ্গার দ্বিতীয় খণ্ড এবং \"সুমিহোরোবোশি-হেন\", \"মায়কাশি-হেন\", ও \"ইয়োইগোশি-হেন\" — এদের মাঙ্গা অভিযোজনের প্রথম খণ্ডটি কিনেছিল। বিশেষ ছোট্ট গল্পটি পড়ার জন্যে পাঠককে একটি নির্দিষ্ট দিনের মধ্যে এই চারটি মাঙ্গার কাটআউট স্ট্যাম্প পাঠাতে হবে। তৃতীয় লাইট নভেল, \"হাজিসারাশি-হেন\", অলংকরণ করেছেন রাতো, এবং এর মধ্যে প্লেস্টেশন ২ গেম \"হিগুরাশি নো নাকু কোরো নি মাতসুরি\" -এর লিমিটেড এডিশন অন্তর্গত রয়েছে। চতুর্থ উপন্যাসটি হলো \"কুরাদাশি-হেন জোকু\", এটি \"কুরাদাশি-হেন\"-এর সিক্যুয়াল এবং এটি তাদের কাছে পাঠানো হয়েছিল যারা \"সুমিহোরোবোশি-হেন\", \"মায়কাশি-হেন\", ও \"ইয়োইগোশি-হেন\" মাঙ্গার দ্বিতীয় খণ্ডগুলি কিনেছিল। বিশেষ ছোট্ট গল্পটি পড়ার জন্যে পাঠককে একটি নির্দিষ্ট দিনের মধ্যে এই চারটি মাঙ্গার কাটআউট স্ট্যাম্প পাঠাতে হবে। স্কোয়ার এনিক্স লাইট নভেলগুলি ২০০৬ এবং ২০০৭ সালে মুক্তি দিয়েছিল।\nকোদানশা বক্স ভিজুয়্যাল নভেল খণ্ডগুলির থেকে রূপান্তরিত ১৭টি উপন্যাসের সাথে তোমোহির আঁকা অলংকরণ মুক্তি দেয় আগস্ট ২০০৭ থেকে মার্চ ২০০৯ পর্যন্ত, যার শুরু \"ওনিকাকুশি-হেন\" থেকে এবং শেষ \"সাইকোরোশি-হেন\"। বেশিরভাগ গল্প খণ্ডগুলি দুটি ভাগে বিভক্ত, তবে \"হিমাতসুবুশি-হেন\" ও \"সাইকোরোশি-হেন\" একটি খণ্ডে সংযোজিত হয়েছে আর \"মাতসুরিবায়াশি-হেন\" তিনটি খণ্ডে। সেপ্টেম্বর ২০১০-এ, সম্পাদক কাতসুশি ওতা টুইটারে সুনিশ্চিত করেন যে উপন্যাসগুলো পেপারব্যাক এডিশনে প্রাকমুক্তি পাবে। তোমোহির নতুন প্রচ্ছদ চিত্রের সাথে সেইকাইশা পেপারব্যাকগুলি ১২ই জানুয়ারি ২০১১ সাল থেকে ৮ই জুন ২০১২ সাল পর্যন্ত প্রকাশিত হয়েছিল। ২০২০ সালে, ফুতাবাশা জুনিয়ার বুনকো লেবেলের আন্ডারে সিরিজটি ফুতাবাশা প্রকাশিত ও সাতোইয়োশিমির অলংকারিত একটি নতুন পেপারব্যাক এডিশন গ্রহণ করে, যা অক্টোবর ২৩-এ \"ওনিকাকুশি-হেন\" থেকে শুরু হয়।।\n\n\n=== লাইভ অ্যাকশন ===\nআতারু ওইকাওয়া লিখিত ও পরিচালিত একটি লাইভ অ্যাকশন ফিল্ম অভিযোজন জাপানীজ থিয়েটারে ২০০৮ সালের ১০ই মে মুক্তি পায়, যার নাম দেওয়া হয় হিগুরাশি নো নাকু কোরো নি (ひぐらしのなく頃に, আন্তর্জাতিকভাবে \"শ্রীল ক্রায়েস অফ সামার\" নামে খ্যাত)। এই ফিল্মটি প্রথম গল্প আর্ক, \"ওনিকাকুশি-হেন\"-এর অভিযোজন। কেইচির অভিনয়ে আছে গোকি মায়দে, রেনার অভিনয়ে আছে আইরি মাতসুয়ামা, রিন আসুকা মিয়নের জায়গায় আছেন, আইকা অভিনয় করেছেন রিকার স্থানে, এবং এরেনা ওনো সাতোকোর ভূমিকা পালন করেছেন। ফিল্মটি ৬০টা থিয়েটারে মুক্তি পেয়েছিল ও বক্স অফিসে ¥২০০ মিলিয়ন অর্থ আয় করেছিল।\nআরেকটি লাইভ অ্যাকশন, একটি সিক্যুয়াল জাপানের থিয়েটারে ১৮ই এপ্রিল, ২০০৯ সালে মুক্তি পায়, যায় নাম দেওয়া হয় হিগুরাশি নো নাকু কোরো নি চিকাই\" (ひぐらしのなく頃に誓, হোয়েন দা সিকাডাস ক্রাই: ওথ, আন্তর্জাতিকভাবে \"শ্রীল ক্রায়েস রিসাফেল\" নামে খ্যাত)। সিক্যুয়ালটি \"সুমিহোরোবোরোশি-হেন\"-এর উপর তৈরি হয়েছে, কিন্তু অন্যান্য আর্কের অংশও এখানে সংযুক্ত করা আছে এবং এতে খানিক আলাদারকম সমাপ্তি হয়। অভিনয়ের প্রত্যেকেই আগের ফিল্মের মতো এখানেও কাজ করে গেছেন, শুধুমাত্র ওইশির ভূমিকায় তেত্তা সুগিমোতোকে সরিয়ে রেন অসুগিকে আনা হয়।\nক্যাবল চ্যানেল বিএস স্কাই পারফেকটিভি!তে ২০শে মে, ২০১৬ সালে তোরু ওতসুকার পরিচালিত এবং কেইচির ভূমিকায় ইউ ইনাবা থাকা একটি লাইভ-অ্যাকশন টেলিভিশন সিরিজ অভিযোজন জাপানে প্রিমিয়ার হয়। অভিনয়ে এনজিটি৪৮-এর সদস্যরা ভূমিকা নিয়েছে। চার-পর্বের একটি সিক্যুয়াল ২৫শে নভেম্বর, ২০১৬ সালে প্রিমিয়ার হয়।।\n\n\n== অ্যানিমে ==\nপ্রথম মৌসুমের নামকরণ করা হয়েছে হিগুরাশি নো নাকু কোরো নি\" (ひぐらしのなく頃に)। এটি অ্যানিমেটেড হয়েছে স্টুডিও ডিন থেকে, প্রযোজনা করেছে ফ্রন্টিয়ার ওয়ার্কস, জেনিয়ন এন্টারটেইনমেন্ট আর সোতসু। সিরিজটি পরিচালনা করেছেন চিয়াকি কোন ও সিরিজ রচনায় ভূমিকা নিয়েছে তোশিফুমি কাওয়াসে। কিয়ুতা সাকাই চরিত্র অঙ্কন ও কেনজি কাওয়াই সঙ্গীত প্রস্তুত করেন। জেনিয়ন আর ফানিমেশন এটির ইংরেজি নামকরণ দেয় \"হোয়েন দে ক্রাই — হিগুরাশি নো নাকু কোরো নি\"। ২৬ পর্বের প্রথম মৌসুমটি ২০০৬ সালের ৪ঠা এপ্রিল থেকে ২৬শে নভেম্বর পর্যন্ত চিবা টিভি, কানসাই টিভি, টোকাই টিভি প্রভৃতি টেলিভিশন নেটওয়ার্কে সম্প্রচারিত হয়েছিল। কাহিনীর সূত্র ধরে দেখা যায় পাঁচ বন্ধুরা তাদের গ্রামের গত তিন বছরে ঘটে থাকা সমস্ত অমীমাংসিত খুনের রহস্য সমাধান করার চেষ্টা করে। সিরিজটি ছয়টি অধ্যায় বিভক্ত, যেগুলি আসল ভিজুয়্যাল নভেল সিরিজের অধ্যায়গুলির উপর কেন্দ্রীভূত। প্রথম অধ্যায়টি হলো \"ওনিকাকুশি-হেন\" (পর্ব ১-৪), দ্বিতীয় অধ্যায়টি হলো \"ওয়াতানাগাশি-হেন\" (পর্ব ৫-৮), তৃতীয় অধ্যায়টি হলো \"তাতারিগোরোশি-হেন\" (পর্ব ৯-১৩), চতুর্থ অধ্যায়টি হলো \"হিমাতসুবুশি-হেন\" (পর্ব ১৪ ও ১৫);সবথেকে ক্ষুদ্র গল্প আর্ক। শেষ দুই অধ্যায় হলো \"মায়কাশি-হেন\" (পর্ব ১৬-২১) এবং \"সুমি হোরোবোরোশি-হেন\" (পর্ব ২২-২৬)। রিয়ুকুশি০৭ একটি বাড়তি পর্বের ছোট গল্প লিখেছিলেন, হিগুরাশি নো নাকু কোরো নি গার্ডেন নেকোগোরোশি-হেন (ひぐらしのなく頃に外伝 猫殺し編, lit. হোয়েন দা সিকাডাস ক্রাই সাইড স্টোরি: ক্যাট কিলিং চ্যাপ্টার), প্রত্যেক নয়টি অ্যানিমে ডিভিডি খণ্ড কেনার বোনাস হিসেবে জাপানে প্রথম মৌসুমের জন্যে এটি ২০০৭ সালের ২৭শে জুলাই মুক্তি পায়। ওভাতে প্রথম মৌসুমের ওপেনিং আর এন্ডিং অ্যানিমেশন অন্তর্ভুক্ত থাকে, কিন্তু এর সাথে সাকাইয়ের দ্বিতীয় পর্বের জন্যে অঙ্কিত চরিত্র ফিচারও পাওয়া যায়।।\n\n\n== সংগীত ==\nসুপ্রতিষ্ঠিত কোম্পানিগুলির তৈরি ভিজুয়্যাল নভেলের মতো কিন্তু ০৭থ এক্সপ্যানশন \"হিগুরাশি\" গেমের সঙ্গীত তৈরি করেনি। প্রশ্ন আর্কগুলির মধ্যে অন্তর্গত সঙ্গীতগুলি ইন্টারনেট থেকে বিনামূল্যে নেওয়া হয়েছে, যেগুলির জন্যে কোনো লাইসেন্স লাগে না। এদিকে উত্তর আর্কগুলির জন্যে \"হিগুরাশি\" ফ্যানদের মধ্যে যারা দোজিন সঙ্গীত শিল্পী, তাদের থেকে গান নেওয়া হয়েছে। পরে, দোজিন সঙ্গীত শিল্পী, দাই, থ্যাংকস/ইউ নামে একটি সিডি অ্যালবাম মুক্তি করেন; সেখান থেকে বহু ট্র্যাক উত্তর আর্কগুলির জন্যে নেওয়া হয়েছিল। ফ্যানেরা সাধারণত এই অ্যালবামটিকেই অফিসিয়াল সাউন্ডট্র্যাক বলে থাকে। যদিও, সিরিজের আসল অফিসিয়াল সাউন্ডট্র্যাক অনেক আগেই মুক্তি পেয়েছিল, যেখানে উত্তর আর্কগুলির বেশিরভাগ গানের সমাগম ছিল। দুই-ডিস্ক সেটটি হলো গেমের সবথেকে সম্পূর্ণ সঙ্গীত সমগ্র।\nঅ্যানিমের প্রথম মৌসুমের ওপেনিং থিম \"হিগুরাশি নো নাকু কোরো নি\" গেয়েছেন এইকো শিমামিয়া; জাপানে এটি ২৪শে জুন, ২০০৬ সালে বিক্রি হয়। এন্ডিং থিম \"হোয়াই, ওর হোয়াই নট\" গেয়েছেন রেক্কা কাতাকিরি; এটি ২৮শে জুন, ২০০৬ সালে মুক্তি পায়। এগুলি দুটি অরিজিনাল সাউন্ডট্র্যাক হিসেবে মুক্তি পেয়েছিল। সিরিজটি কম্পোজ করেছেন কেনজি কাওয়াই এবং অ্যালবামগুলি তৈরি করেছে ফ্রন্টিয়ার ওয়ার্কস। জাপানে প্রথম খন্ড ২১শে জুলাই, ২০০৬ সালে এবং দ্বিতীয় খণ্ড ৬ই অক্টোবর, ২০০৬ সালে মুক্তি পায়। তিনটি চরিত্র সঙ্গীত সিডিও মুক্তি পেয়েছিল, যেগুলি অ্যানিমে অভিযোজনের কণ্ঠ শিল্পীরা গেয়েছিল, ২০০৭ সালের ২৮শে মার্চ এবং ২৫শে জুলাইয়ের মধ্যে। দ্বিতীয় মৌসুমের ওপেনিং থিম \"নারাকু নো হানা\" গেয়েছেন শিনামিয়া। প্রথম মৌসুমের ওপেনিং থিমে একটি গোপন বার্তা প্রেরণ করা আছে: শুরুতে (\"হান্নি হারা হারে হি\") যে গীত ব্যবহার করা হয়েছে, সেটি উল্টালে পাওয়া যায় নিগেরারেনাইন দা (逃げられないんだ, \"কোনো রেহাই নেই\")। দ্বিতীয় মৌসুমের ওপেনিং থিমের শেষেও (\"আয়য়ী হানান\") একটি বিপরীত অংশ রয়েছে, যেটি প্রথম ওপেনিং থিমকে পেছনদিক থেকে বাজালে বোঝা যায়। আননিনা গেয়েছেন এন্ডিং থিম \"তাইশো আ\"। প্রথম ওভা মৌসুমের ওপেনিং থিম \"সুপার স্ক্রিপশন অফ ড্যাটা\" গেয়েছেন শিনামিয়া ও এন্ডিং থিম \"মানাজাশি\" (まなざし) গেয়েছেন আননিনা। \"হিগুরাশি নো নাকু কোরো নি কিরা\" ওভাতে ব্যাবহৃত ওপেনিং থিম \"হ্যাপি! লাকি! ডোচি!\" সম্পাদন করেছেন ইউকারি তামুরা, মিকা কানাই আর ইউ হোরিয়ে —যথাক্রমে রিকা, সাতোকো আর হানিয়ুর কণ্ঠ শিল্পী। এন্ডিং থিম \"জেনদাই মিমোন মিরাকেল চেঞ্জ\" (前代未聞☆ミラクルチェンジ, অপূর্ব মিরাকেল চেঞ্জ) -এর চারটি আলাদা সংস্করণ রয়েছে: একটি রেনার কণ্ঠ শিল্পী মাই নাকাহারার গাওয়া এবং অন্যগুলি ইউকারি তামুরা আর মিকা কানাই,সাতসুকি ইউকিনো, মিয়ন আর শিয়নের কণ্ঠ শিল্পী এবং ইউ হোরিয়ের গাওয়া। \"গৌ\"-এর ওপেনিং থিম \"আই বিলিভ হোয়াট ইউ সেড\" গেয়েছেন আসাকা। তবে প্রথম পর্বেনএন্ডিং থিম হিসেবে শিমামিয়ার গাওয়া \"হিগুরাশি নো নাকু কোরো নি\"নব্যবহৃত করা হয়েছে, \"গৌ\"-এর এন্ডিং থিম হিসেবে পর্ব ২ থেকে ১৭ পর্যন্ত \"কামিসামা নো সিনড্রোম\" এবং পর্ব ১৮ থেকে ২৪ পর্যন্ত \"ফুকিসোকুসেই এনট্রপি\" নেওয়া হয়েছে, দুটিই আয়ানের গাওয়া। প্রথম লাইভ-অ্যাকশন ফিল্মের জন্যে, ফিল্মের থিম সঙ্গীতের একটি ক্ষুদ্র সংস্করণ ২২শে ডিসেম্বর, ২০০৭ সালে জাপানে মুক্তি পায়। আবারও, শিমামিয়া \"হুইল অফ ফরচুন\" (運命の輪, উন্মেই নো ওয়া) নামের গানটি গেয়েছেন। এন্ডিং থিম \"ডিওরামা\" (ディオラマ) গানটিও শিমামিয়া গেয়েছেন।।\n\n\n== তথ্যসূত্র =="}