{"pageid": 1472520, "title": "জাফর ইবনে আলি আল হাদী", "url": "https://bn.wikipedia.org/wiki?curid=1472520", "content": "আবু আব্দুল্লাহ জাফর ইবনে আলি আল হাদী  ( ৮৪০ থেকে ৮৮৫ খ্রিস্টাব্দ) হলেন একজন সুন্নি মুসলিম পণ্ডিত। তিনি সুন্নি সুফি ও বারো ইমামিয়া শিয়া মতাদর্শের দশম ইমাম আলী আল-হাদির তৃতীয় পুত্র ছিলেন। তিনি নিজেকে ইমাম বলে দাবি করেছিলেন এবং তার অনুসারীদের একটি নিজস্ব সম্প্রদায় প্রতিষ্ঠা করেছিলেন, যাদের কাছে তিনি আল-জাকি (অর্থাৎ বিশুদ্ধ একজন) নামে পরিচিত ছিলেন।\n\n\n== পরিবার ==\nজাফর ইবনে আলির বাবার নাম ইমাম আলী আল-হাদী। তার ভাই হাসান আল-আসকারি একাদশ ইমাম হিসেবে শিয়া ও সুফী মতাদর্শীদের মধ্যে পরিচিত। এছাড়া জাফর ইবনে আলির একজন বড় ভাই ছিল, যার নাম মুহাম্মদ। তিনি তার পিতার মৃত্যুর আগেই মারা যান।\n\n\n== সংঘাত ==\nইমামত ব্যবস্থা নিয়ে জাফর ইবনে আলি সংঘাতে জড়িয়ে পড়েন। কিছু মানুষ তাকে ইমাম হিসেবে স্বীকৃতি দিতো। তবে অনেকেই তাকে মেনে নেয় নি।\n\n\n=== আলি আল-হাদির মৃত্যুর পর ===\nজাফর ইবনে আলির বাবা আলী আল-হাদীর মৃত্যুর পর জাফর ইমামতি দাবি করেন। বারো ইমামিয়া শিয়ারা বিশ্বাস করতেন যে, নৈতিক দিক দিয়ে তিনি ইমাম হওয়ার যোগ্য ছিলেন না। তবে বাহাই মতাদর্শীরা বিশ্বাস করেন যে, তিনি একজন সত্যবাদী ইমাম ছিলেন। তার পক্ষে অনুসারীরা দাবি করেছিলেন যে, তার ব্যক্তিত্ব তার যৌবন থেকে পরিবর্তিত হয়েছিল। পরবর্তীতে তার অনুসারীরা জাফরিয়া নামে পরিচিতি লাভ করে। অপর দিকে যারা তার ভাই আল-আসকারিকে ইমাম হিসেবে অনুসরণ করতো, তারা বর্তমানে ইসনা আশারিয়া নামে পরিচিত।\n\n\n=== হাসান আল-আসকারির মৃত্যুর পর ===\nহাসান আল-আসকারির মৃত্যুর পর, জাফর ইবনে আলি তার সম্পত্তির দাবি করেন, যদিও আল-আসকারির মা তখনও জীবিত ছিলেন। তিনি দাবি করেছিলেন যে তার ভাইয়ের কোন উত্তরাধিকার ছিলো না।\n\n\n== তথ্যসূত্র =="}