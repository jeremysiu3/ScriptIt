{"pageid": 1148513, "title": "তে উরেওয়েরা", "url": "https://bn.wikipedia.org/wiki?curid=1148513", "content": "তে উরেওয়েরা হল নিউজিল্যান্ডের উত্তরাঞ্চলীয় দ্বীপের মূলত বনভূমি, বিক্ষিপ্তভাবে জনবসতিপূর্ণ রুক্ষ পাহাড়ি এলাকা, এর বেশিরভাগ উত্তর হকের উপসাগরীয় অঞ্চলে এবং কিছু অংশ পূর্ব উপসাগরীয় অঞ্চলে । এর বেশিরভাগই হুইয়ারাউ, ইকাভেনুয়া এবং মংগাপোহাতু রেঞ্জে অবস্থিত,  এবং উত্তরে নিম্নভূমি এলাকাও রয়েছে।  ওয়াইকারেমোনা এবং ওয়াইকারেইটি হ্রদ দক্ষিণ-পূর্ব অংশে অবস্থিত।\nবসতিগুলির মধ্যে রয়েছে রুয়াতাহুনা, ওয়াইমানা এবং রুয়াতোকি। এলাকাটি বিচ্ছিন্ন, স্টেট হাইওয়ে ৩৮ এর ভেতর দিয়ে যাবার জন্য একমাত্র মহাসড়ক, যা রোটোরুয়ার কাছে ওয়াইওটাপু থেকে মুরুপাড়া হয়ে ওয়াইরোয়া পর্যন্ত প্রসারিত।\nএটি তুহোয়ের রোহে (ঐতিহাসিক বাড়ি), একটি মাওরি আইউই (উপজাতি) যা মাওরি সার্বভৌমত্বের প্রতি তাদের অবস্থানের জন্য পরিচিত। বিচ্ছিন্নতা এবং ঘন বনের কারণে ২০ শতকের গোড়ার দিকে তে উরেওয়েরা ব্রিটিশ উপনিবেশবাদীদের থেকে অস্পৃশ্য ছিল; ১৮৮০ এর দশকেও এটি মাওরিদের নিয়ন্ত্রণে ছিল। তে কুটি, একজন মাওরি নেতা, তুহোর মধ্যে তার অনুসারীদের থেকে আশ্রয় পেয়েছিলেন, যাদের সাথে পরবর্তীতে তিনি একটি জোট গঠন করেন। সেই সময়ে রাজা দেশের মতো, কয়েকজন পাকেহা তে উরেওয়ারায় প্রবেশের ঝুঁকি নিয়েছিল।  বিংশ শতাব্দীর গোড়ার দিকে রুয়া কেনানা হেপেটিপা মংগাপোহাতুতে একটি ধর্মীয় সম্প্রদায় গঠন করে।\nতে উরেওয়েরা নামটি একটি মাওরি শব্দগুচ্ছ থেকে উদ্ভূত, যার অর্থ \"পোড়া লিঙ্গ\"  (মাওরি: ure ; মাওরি: wera, যার অর্থ  'পোড়া')\nএলাকার একটি বড় অংশ বর্তমানে সুরক্ষিত অবস্থায় আছে। তে উরেওয়েরা জাতীয় উদ্যান ১৯৫৪ সালে প্রতিষ্ঠিত এবং ২০১৪ সালে পুনপ্রতিষ্ঠিত হয় এবং একটি নতুন আইনি কাঠামো দ্বারা নিয়ন্ত্রণ স্থাপন করা হয়, যার নামও তে উরেওয়েরা। উইকা ব্যতীত উত্তর দ্বীপের সমস্ত দেশীয়-বনের পাখি প্রজাতি এই অঞ্চলে বাস করে।  ক্রাউন ফার্ন (ব্লেচনাম ডিসকালার) এই এলাকার একটি বিস্তৃত আন্ডারস্টরি উদ্ভিদ। \n\n\n== তথ্যসূত্র =="}