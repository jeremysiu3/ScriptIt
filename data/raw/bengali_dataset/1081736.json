{"pageid": 1081736, "title": "২০২১ আইসিসি নারী টি২০ বিশ্বকাপ ইউরোপ বাছাইপর্ব", "url": "https://bn.wikipedia.org/wiki?curid=1081736", "content": "২০২১ আইসিসি নারী টি২০ বিশ্বকাপ ইউরোপ বাছাইপর্ব ছিল একটি ক্রিকেট টুর্নামেন্ট যা ২০২১ সালের আগস্ট মাসে অনুষ্ঠিত হয়। ম্যাচগুলো টোয়েন্টি২০ আন্তর্জাতিক (টি২০আই) ফরম্যাটে অনুষ্ঠিত হয়, এবং টুর্নামেন্টের সেরা দল ২০২২ আইসিসি নারী টি২০ বিশ্বকাপ বাছাইপর্বে উত্তীর্ণ হয়। প্রথমে স্কটল্যান্ডে টুর্নামেন্টটি আয়োজনের কথা থাকলেও কোভিড-১৯ মহামারির কারণে টুর্নামেন্টটি স্পেনের লা মাংগা ক্লাবে সরিয়ে নিয়ে আসা হয়। ২০২১ সালের ১৬ আগস্ট টুর্নামেন্টের সূচি নিশ্চিত করা হয়।\nএ টুর্নামেন্টের মাধ্যমেই কোনও আইসিসি নারী ইভেন্টে ফ্রান্স ও তুরস্কের অভিষেক হওয়ার কথা ছিল। কিন্তু ২০২১ সালের ২৫ আগস্ট আন্তর্জাতিক ক্রিকেট কাউন্সিল (আইসিসি) নিশ্চিত করে যে তুরস্কের যুব ও ক্রীড়া মন্ত্রণালয় থেকে যাতায়াতের অনুমতি না পাওয়ায় তুরস্ক টুর্নামেন্ট থেকে নাম প্রত্যাহার করে নিয়েছে।\nটুর্নামেন্টের উদ্বোধনী দিনে ওলন্দাজ ক্রিকেটার ফ্রেডেরিক ওফেরডাইক ইতিহাসের প্রথম বোলার হিসেবে কোনও টি২০আই ম্যাচে সাত উইকেট লাভ করেন। স্কটল্যান্ড টুর্নামেন্টে অপরাজিত চ্যাম্পিয়ন হয় ও বৈশ্বিক বাছাইপর্বে খেলার যোগ্যতা অর্জন করে। আয়ারল্যান্ডের এইমেয়ার রিচার্ডসন টুর্নামেন্টের সেরা খেলোয়াড় নির্বাচিত হন।\n\n\n== দলসমূহ ==\nটুর্নামেন্টে নিম্নলিখিত দলসমূহ অংশগ্রহণ করে:\n\n আয়ারল্যান্ড\n জার্মানি\n নেদারল্যান্ডস\n ফ্রান্স\n স্কটল্যান্ড\n\n\n== দলীয় সদস্য ==\n\n২০২১ সালের ২৩ আগস্ট দেহে কোভিড-১৯ শনাক্ত হওয়ার কারণে শনা কাভানা আয়ারল্যান্ড দল থেকে ছিটকে যান। তাঁর বদলি হিসেবে অ্যামি হান্টারকে দলে নেয়া হয়।\n\n\n== পয়েন্ট তালিকা ==\n\n  মূল বাছাইপর্বে উত্তীর্ণ\n\n\n== সূচি ==\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টুর্নামেন্টের প্রধান পাতা (ইংরেজি)"}