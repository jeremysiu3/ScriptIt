{"pageid": 1416667, "title": "শমীক ভট্টাচার্য", "url": "https://bn.wikipedia.org/wiki?curid=1416667", "content": "শমীক ভট্টাচার্য একজন ভারতীয় রাজনীতিবিদ এবং ভারতীয় জনতা পার্টির সদস্য। তিনি ২০২০ থেকে ২০২৪ পর্যন্ত বিজেপি পশ্চিমবঙ্গের প্রধান মুখপাত্রও ছিলেন। ভট্টাচার্য উত্তর ২৪ পরগনা জেলার বসিরহাট দক্ষিণ কেন্দ্র  থেকে পশ্চিমবঙ্গ বিধানসভার সদস্য ছিলেন। ২০২৪ সাল থেকে পশ্চিমবঙ্গ থেকে রাজ্যসভার সদস্য হিসেবে দায়িত্ব পালন করছেন।\n\n\n== রাজনৈতিক পেশা ==\nশমীক ভট্টাচার্য বসিরহাট দক্ষিণ কেন্দ্র থেকে ২০১৪ সালের উপনির্বাচনে জয়ী হয়ে পশ্চিমবঙ্গ বিধানসভায় গিয়েছিলেন। তিনি ২০১৬ সালের পশ্চিমবঙ্গ বিধানসভা নির্বাচনেও একই আসন থেকে প্রতিদ্বন্দ্বিতা করেছিলেন কিন্তু নির্বাচনে হেরেছিলেন।\nতিনি তৃণমূল কংগ্রেসের প্রার্থী সৌগত রায়ের বিরুদ্ধে বিজেপি প্রার্থী হিসেবে দমদম সংসদীয় আসন থেকে ২০১৯ সালের লোকসভা নির্বাচনে হেরেছিলেন। এছাড়াও তিনি ২০২১ সালের পশ্চিমবঙ্গ বিধানসভা নির্বাচনে প্রতিদ্বন্দ্বিতা করেছিলেন, কিন্তু হেরেছিলেন।\n\n\n== তথ্যসূত্র =="}