{"pageid": 1383108, "title": "রংপুর পৌরসভা", "url": "https://bn.wikipedia.org/wiki?curid=1383108", "content": "রংপুর পৌরসভা বাংলাদেশের রংপুর জেলার অন্তর্গত একটি বিলুপ্ত পৌরসভা।\n\n\n== ইতিহাস ==\n১৮৬৯ খ্রিষ্টাব্দের ১ মে ৫০.৫৬ বর্গ কিলোমিটার আয়তনের রংপুর পৌরসভার গোড়াপত্তন হয়। প্রথম চেয়ারম্যান নিযুক্ত হন রংপুরের তৎকালীন কালেক্টর ই জি গ্লোজিয়ার।কে ডি ঘোষ (১৮৭১- ১৮৮৩), বাবু শ্যামা মোহন চক্রবর্তী (১৮৯০), বাবু রাজমোহন ব্যানার্জি (১৮৯১), ১৮৯২ সালে ডিমলার জমিদার রাজা জানকীবল্লভ সেন রংপুর পৌরসভার চেয়ারম্যান ছিলেন।বাবু মহেশ চন্দ্র সরকার (১৮৯৪-১৮৯৫),বাবু গঙ্গা নাথ রায় (১৮৯৭-১৮৯৯), বাবু উমেশ চন্দ্র গুপ্ত (১৯০০-১৯০২) , রায় বাহাদুর শরৎচন্দ্র চ্যাটার্জি (১৯০৪-১৯০৯), তাজহাটের জমিদার রাজা গোপাল লাল রায় (১৯১৪-১৯২৩) রায় বাহাদুর যোগেন্দ্র নাথ চ্যাটার্জি (১৯৩৪-১৯৩৮) ,শ্রী অতুল কৃষ্ণ রায় (১৯৩৯-১৯৪৬) সালে রংপুর পৌরসভার চেয়ারম্যান ছিলেন। এছাড়াও মৌলভী অ্যাডভোকেট বদির উদ্দিন আহমেদ (১৯৪৯-১৯৫২), অ্যাডভোকেট মাহাতাব উদ্দিন খান (১৯৫৫-১৯৬০,১৯৭৪-১৯৭৭),অ্যাডভোকেট মোহাম্মদ আফজাল (১৯৭৭-১৯৮২,১৯৮৪-১৯৮৬,১৯৮৭-১৯৮৮), মুক্তিযোদ্ধা অপিল উদ্দিন আহমেদ (১৯৮৮-১৯৯১), সাবেক এমপি শরফুদ্দিন আহমেদ ঝন্টু (১৯৯৩-১৯৯৯), কাজী মো. জুননুন (১৯৯৯-২০০৪) পর্যায়ক্রমে একাধিকবার এ পৌরসভার চেয়ারম্যান নির্বাচিত হয়েছিলেন। সবশেষ পৌর চেয়ারম্যান ছিলেন একেএম আব্দুর রউফ মানিক (২০০৪-২০১২)।\n১৮৯২ সালে ডিমলার জমিদারের দানকৃত বাগানবাড়ির জমিতে গড়ে তোলা হয় রংপুর পৌর ভবন। ১৯৮৬ সালে রংপুর পৌরসভাকে 'ক' শ্রেণীতে উন্নীত করা হয়। এ পৌরসভাকে তখন ৫০.৫৬ বর্গ কিলোমিটারে সম্প্রসারিত করা হয়েছিল। ২০১২ সালের ২৮ জুন স্থানীয় সরকার (সিটি কর্পোরেশন) বিল, ২০০৯-এর মাধ্যমে রংপুর পৌরসভাকে রংপুর সিটি কর্পোরেশনে উন্নীত করা হয়। একই বছরের ২০ ডিসেম্বর প্রথম নির্বাচন অনুষ্ঠিত হয়। \n২০১২ সালে শরফুদ্দিন আহমেদ ঝন্টু রংপুর সিটি কর্পোরেশনের প্রথম মেয়র নির্বাচিত হন এবং ২০১৭ সালে মোস্তাফিজার রহমান মোস্তফা মেয়র নির্বাচিত হন। ২০২২ সালের নির্বাচনে মোস্তাফিজার রহমান মোস্তফা পুনরায় রংপুর সিটি কর্পোরেশনের মেয়র হিসেবে নির্বাচিত হন।\n\n\n== আরও দেখুন ==\nরংপুর সদর উপজেলা\nরংপুর সিটি কর্পোরেশন\nরংপুর জেলা\n\n\n== তথ্যসূত্র ==\n\n\n== বহিঃসংযোগ =="}