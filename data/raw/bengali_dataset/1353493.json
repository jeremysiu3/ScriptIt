{"pageid": 1353493, "title": "বিমারু", "url": "https://bn.wikipedia.org/wiki?curid=1353493", "content": "বিমারু (ইংরেজি: BIMARU, হিন্দি: बीमारू, প্রতিবর্ণীকৃত: বীমারূ) হল ভারতের বিহার, মধ্যপ্রদেশ, রাজস্থান ও উত্তরপ্রদেশ রাজ্যের নামের আদ্যক্ষর দ্বারা গঠিত একটি শব্দ বা অ্যাক্রনিম। ১৯৮০-এর দশকে আশিষ বসু তৎকালীন প্রধানমন্ত্রী রাজীব গান্ধীকে লেখা একটি কাগজে প্রথম বিমারু শব্দটি ব্যবহার করেছিলেন। বিমারু শব্দটির সঙ্গে হিন্দি শব্দ বীমার্‌-এর (बीमार) মিল আছে, যার অর্থ 'অসুস্থ'।\nবিমারু শব্দটির মাধ্যমে বিহার, মধ্যপ্রদেশ, রাজস্থান ও উত্তরপ্রদেশ রাজ্যের শোচনীয় অর্থনৈতিক অবস্থাকে বোঝানো হয়। যখন বিমারু শব্দটি প্রথম ব্যবহৃত হয়েছিল, তখন উত্তরাখণ্ড, ছত্তিশগড় ও ঝাড়খণ্ড যথাক্রমে বিহার, মধ্যপ্রদেশ ও উত্তরপ্রদেশের অংশ ছিল। এসব রাজ্য হিন্দি বলয়ের অংশ। উত্তরাখণ্ডের আর্থিক উন্নয়ন, শিক্ষা ও স্বাস্থ্যের দিক থেকে তাকে সাধারণত ব্যতিক্রম হিসেবে ধরা হয়। উত্তরাখণ্ড ভারতের একমাত্র রাজ্য, যেখানে সমস্ত জেলা ২৫% মানব উন্নয়ন সূচক জেলার অন্তর্গত। এর শীতকালীন রাজধানী দেরাদুন উন্নত মানের শিক্ষার জন্য প্রসিদ্ধ এবং দেশের বিভিন্ন ভাল বিদ্যালয় দেরাদুনে অবস্থিত। এটি ভারতের বিদ্যালয় রাজধানী নামে পরিচিত। উত্তরাখণ্ডের পরে আছে রাজস্থান এবং মধ্যপ্রদেশ এবং এরা বিমারু থেকে বেরনোর চেষ্টা করছে। বিহার, উত্তরপ্রদেশ ও ঝাড়খণ্ড এখনো পিছিয়ে আছে। ছত্তিশগড় মানব উন্নয়ন সূচকের মধ্য শ্রেণির অন্তর্গত।\n২০০৮ থেকে ২০১১ সালের মধ্যে কিছু বিমারু রাজ্য অন্যান্য রাজের তুলনায় দ্রুত বিকাশ লাভ করেছিল এবং বিমারুর ধারণাকে মেয়াদোত্তীর্ণ বলে মনে করা হয়েছিল। কিন্তু পরবর্তীকালে বিমারু রাজ্যদের শ্লথ উন্নয়নের ফলে বিমারুর ধারণা পুনরুত্থিত হয়েছিল।\n\n\n== আরও দেখুন ==\nভারতের অর্থনীতি\n\n\n== তথ্যসূত্র =="}