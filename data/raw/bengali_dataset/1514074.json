{"pageid": 1514074, "title": "দি অডিটর্স", "url": "https://bn.wikipedia.org/wiki?curid=1514074", "content": "দি অডিটর্স (কোরীয়: 감사합니다, ইংরেজি: The Auditors) হলো একটি দক্ষিণ কোরীয় ওয়ার্কপ্লেস ভিত্তিক টেলিভিশন ধারাবাহিক। কুয়ন ইয়ং-ইল এবং জু সাং-গিউয়ের পরিচালনায় নির্মিত এই ধারাবাহিকটি রচনা করেছেন চোই মিন-হো। শিন হা-কিউন, লি জুং-হা, জিন গু, জো আ-রাম এবং জুং মুন-সুংয়ের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৪ সালের ৬ই জুলাই তারিখে টিভিএনে সম্প্রচার শুরু হয়েছিল, যা প্রতি সপ্তাহের শনিবার এবং রবিবার স্থানীয় সময় ২১:২০টায় প্রচারিত হয়েছে; যার সর্বমোট ১২টি পর্ব রয়েছে।\n\n\n== সারাংশ ==\nজেইউ কনস্ট্রাকশন নামক একটি বৃহৎ নির্মাণ কোম্পানির অভ্যন্তরীণ দুর্নীতি ও ক্ষমতার লড়াইকে কেন্দ্র করে এই ধারাবাহিকটির কাহিনী গড়ে উঠেছে। শিন চা-ইল (শিন হা-কিউন) কোম্পানির অভ্যন্তরীণ নিরীক্ষা দলের নেতা, যিনি তার কঠোর ও বাস্তববাদী মনোভাবের জন্য পরিচিত। তিনি যুক্তিকে আবেগের উপরে স্থান দেন এবং তার তীক্ষ্ণ বিচারশক্তি ও সিদ্ধান্ত গ্রহণের ক্ষমতার জন্য সুপরিচিত। গু হান-সু (লি জুং-হা) নতুন নিয়োগপ্রাপ্ত একজন কর্মী, যিনি প্রাথমিকভাবে নিরীক্ষা দলকে তার ফ্লোরিডা শাখায় স্থানান্তরের সোপান হিসেবে দেখেন। তবে, শিন চা-ইলের কঠোর মানদণ্ডের সাথে মানিয়ে নিতে গিয়ে তিনি নিজেকে চ্যালেঞ্জের মুখোমুখি পান। তার দয়ালু ও আবেগপ্রবণ স্বভাবের কারণে তিনি ধীরে ধীরে চা-ইলের পরামর্শে উন্নতি করতে থাকেন। হোয়াং দে-উং (জিন গু) জেইউ কনস্ট্রাকশনের ভাইস প্রেসিডেন্ট এবং প্রতিষ্ঠাতার তৃতীয় পুত্র, যিনি কোম্পানির প্রেসিডেন্ট হওয়ার জন্য তার বড় ভাইদের সাথে প্রতিদ্বন্দ্বিতা করছেন। ইউন সো-জিন (জো আ-রাম) নিরীক্ষা দলের আরেক নতুন সদস্য, যিনি গু হান-সুর বিপরীত স্বভাবের। তিনি একজন ব্যক্তিবাদী এবং সাফল্যের প্রতি মনোযোগী। তার এবং দে-উংয়ের মধ্যে শৈশব থেকে পরিচিতি থাকলেও, তারা কর্মস্থলে এই সম্পর্ক গোপন রাখেন।\nএই ধারাবাহিকটি জেইউ কনস্ট্রাকশনের অভ্যন্তরে অর্থপাচার, জালিয়াতি এবং অন্যান্য দুর্নীতির চিত্র তুলে ধরে। নিরীক্ষা দল এবং ভাইস প্রেসিডেন্ট হোয়াং দে-উংয়ের মধ্যে উত্তেজনা কাহিনীতে আরও গভীরতা যোগ করে।\n\n\n== অভিনয়শিল্পী ==\n\n\n=== কেন্দ্রীয় চরিত্র ===\nশিন হা-কিউন – শিন চা-ইল\nলি জুং-হা – গু হান-সু\nজিন গু – দে-উং\nজো আ-রাম – ইউন সো-জিন\nজুং মুন-সুং – হুয়াং সে-উং\n\n\n=== পার্শ্ব চরিত্র ===\nহং ইন – ইয়ম কিউং-সোক\nলি জি-হিউন – ওক আ-জুং\nও হি-জুন – মুন সাং-হো\nলি দো-ইয়প – হুয়াং গোন-উং\nকিম গং-পা – সো গিল-পিয়ো\nবেক হিউনজিন – ইয়াং জে-সুং\nউ জি-হিউন – ইম জং ইউন\nজুং দোং-হুয়ান – বাং কি-হো\nলি জুং-ওক – পার্ক জে-হুয়া\nলি চে-কিউং – লিম ইউ-সুন\nপার্ক সু-ইয়ং – গু সুক-গু\nউ মি-হুয়া – আন হিয়ে-ইয়ং\nকিম বি-বি – লি মি-জিন\nজন সু-জি – চে জং-উ\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় দি অডিটর্স (ইংরেজি) \nইন্টারনেট মুভি ডেটাবেজে দি অডিটর্স   (ইংরেজি)"}