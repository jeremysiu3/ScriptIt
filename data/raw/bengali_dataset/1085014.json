{"pageid": 1085014, "title": "রুদ্রভট্ট", "url": "https://bn.wikipedia.org/wiki?curid=1085014", "content": "রুদ্রভট্ট ছিলেন খ্রিস্টীয় দ্বাদশ শতাব্দীতে হৈসল রাজা দ্বিতীয় বীর বল্লালের (রাজত্বকাল ১১৭৩-১২২০ খ্রিস্টাব্দ) রাজসভার এক প্রভাবশালী কন্নড় কবি। কন্নড় ভাষা বিশারদ নরসিংহাচার্যের মতে, রাজার এক মন্ত্রী ছিলেন কবির পৃষ্ঠপোষক। সাহিত্য সমালোচক সুজিত মুখোপাধ্যায় মনে করেন যে, বীরশৈব কবিদের সাহিত্যিক বিপ্লবের এক শতাব্দী পরে রাজানুকুল্যে যে পরিস্থিতি সৃষ্টি হয়েছিল সেই সময়েই রুদ্রভট্ট প্রমুখ বৈষ্ণব কবি ও লেখকেরা সাহিত্য রচনায় অগ্রসর হন। রুদ্রভট্ট সংস্কৃত বিষ্ণুপুরাণ অবলম্বনে গদ্য-পদ্য মিশ্রিত ‘চম্পু’ শৈলীতে জগন্নাথ বিজয় মহাকাব্যটি রচনা করেন। দ্বিতীয় বীর বল্লালের সমসাময়িক কালের অভিলেখগুলির ভিত্তিতে নরসিংহাচার্য এই গ্রন্থটিকে আনুমানিক ১১৮০ অব্দের রচনা বলে উল্লেখ করেছেন।\n\n\n== তথ্যসূত্র ==\n\n\n== গ্রন্থপঞ্জি =="}