{"pageid": 1527044, "title": "নারী ক্রীড়া আইনে ন্যায্যতা", "url": "https://bn.wikipedia.org/wiki?curid=1527044", "content": "নারী ক্রীড়া আইনে ন্যায্যতা (ইংরেজি: ফেয়ারনেস ইন উইমেন’স স্পোর্টস অ্যাক্ট) আইডাহো, ফ্লোরিডা এবং আরকানসাসে পাস হওয়া একটি আইন। যা আন্তঃবিদ্যালয়, আন্তঃকলেজ, অন্তর্মহল, ক্লাব ক্রীড়া দল এবং সরকারি বিদ্যালয় বা বিশ্ববিদ্যালয়ের পৃষ্ঠপোষকতায় আয়োজিত যেকোনো খেলায় অংশগ্রহণকে ব্যক্তির জৈবিক লিঙ্গের ভিত্তিতে সীমাবদ্ধ করে। এই আইন প্রণয়ন করা হয়েছে এই আশঙ্কার ভিত্তিতে যে, ট্রান্সজেন্ডার নারীদের নারীদের ক্রীড়া প্রতিযোগিতায় অংশগ্রহণের সুযোগ দিলে তাদের শারীরিক বৈশিষ্ট্যের কারণে অন্য প্রতিযোগীদের তুলনায় বাড়তি সুবিধা সৃষ্টি হতে পারে।\nএই আইনগুলোর সমর্থকরা মনে করেন, নারীদের ক্রীড়াঙ্গনে ন্যায্য প্রতিযোগিতা বজায় রাখা এবং এর গৌরব রক্ষা করার জন্য এ ধরনের বিধিনিষেধ প্রয়োজন। অন্যদিকে, বিরোধীরা দাবি করেন যে এই আইনগুলো বৈষম্যমূলক ও অন্যায়। ট্রান্সজেন্ডার অধিকারকর্মীরা এসব আইনকে চ্যালেঞ্জ জানিয়ে আইনি লড়াই চালিয়ে যাচ্ছেন এবং সমালোচনা করছেন। তারা মনে করেন এসব বিধি ক্ষতিকর ধ্যানধারণাকে স্থায়ী করছে এবং লিঙ্গ পরিচয়ের বহুমুখিতা উপেক্ষা করছে।\nএ ধরনের আইন যুক্তরাষ্ট্রের বিভিন্ন অঙ্গরাজ্যে প্রস্তাবিত হয়েছে এবং এটি একটি জাতীয় বিতর্কের অংশ। যেখানে প্রশ্ন উঠেছে—ট্রান্সজেন্ডার ক্রীড়াবিদদের তাদের লিঙ্গ পরিচয়ের ভিত্তিতে খেলায় অংশগ্রহণের অনুমতি দেওয়া উচিত কি না। ২০২৫ সালে জানুয়ারিতে মার্কিন যুক্তরাষ্ট্রের প্রতিনিধি সভা \"প্রোটেকশন অব উইমেন অ্যান্ড গার্লস ইন স্পোর্টস অ্যাক্ট\" নামের একটি অনুরূপ আইন পাস করে, যা ট্রান্সজেন্ডার নারীদের নারীদের ক্রীড়া দলে অংশগ্রহণে নিষেধাজ্ঞা আরোপ করে।\n\n\n== আরো দেখুন ==\nখেলাধুলায় নারী\nখেলাধুলায় ট্রান্সজেন্ডার ব্যক্তি\nমার্কিন যুক্তরাষ্ট্রে ট্রান্সজেন্ডারদের আইনি ইতিহাস\n\n\n== তথ্যসূত্র =="}