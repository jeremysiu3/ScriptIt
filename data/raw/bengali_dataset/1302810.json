{"pageid": 1302810, "title": "কমকাস্ট", "url": "https://bn.wikipedia.org/wiki?curid=1302810", "content": "কমকাস্ট কর্পোরেশন (পূর্বে আমেরিকান কেবল সিস্টেমস এবং কমকাস্ট হোল্ডিংস নামে পরিচিত ছিল)। এটির সদরদপ্তর যুক্তরাষ্ট্রের ফিলাডেলফিয়ায় অবস্থিত। এটি যুক্তরাষ্ট্রের বৃহত্তম বহুজাতিক টেলিযোগাযোগ সংস্থা।  এটি আয়ের দিক থেকে বিশ্বের দ্বিতীয় বৃহত্তম সম্প্রচার এবং কেবল টেলিভিশন কোম্পানি ও বৃহত্তম পে-টিভি, কেবল টিভি কোম্পানি এবং মার্কিন যুক্তরাষ্ট্রের বৃহত্তম ইন্টারনেট পরিষেবা প্রদানকারী। এটি যুক্তরাষ্ট্রের তৃতীয় বৃহত্তম টেলিফোন পরিষেবা প্রদানকারী। এটি যুক্তরাষ্ট্রের ৪০টি রাজ্য এবং ওয়াশিংটনে মার্কিন আবাসিক এবং বাণিজ্যিক গ্রাহকদের পরিষেবা প্রদান করে৷  ২০১১ সাল থেকে এটি আন্তর্জাতিক মিডিয়া কোম্পানি এনবিসিইউনিভার্সালের মূল কোম্পানি হিসেবে পরিচিত।\nকমকাস্ট এক্সফিনিটি আবাসিক কেবল যোগাযোগের সহায়ক প্রতিষ্ঠান পরিচালনা করে। একটি বাণিজ্যিক পরিষেবা প্রদানকারী এক্সফিটিনিটি, যুক্তরাষ্ট্রের সম্প্রচার নেটওয়ার্ক এনবিসি, টেলিমুন্ডো, টেলেসিটোস, এবং কোজি টিভি পরিচালনা করে। এছাড়া ফিল্ম স্টুডিও ইউনিভার্সাল পিকচার্স ও ভিওডি স্ট্রিমিং সার্ভিস পিকক কমকাস্ট দ্বারা পরিচালিত হয়।   \nঅক্টোবর ২০১৮ থেকে, এটি স্কাই গ্রুপের মূল কোম্পানি হয়ে ওঠে। \nকমকাস্ট বিভিন্ন কারণে সমালোচিত হয়েছে। ২০০৮-২০১০ সালে কেবল শিল্পে এটির গ্রাহকদের সন্তুষ্টির রেটিং সর্বনিম্ন ছিল।  সমালোচকরা বলেন,এটি নেট নিরপেক্ষতার প্রতিশ্রুতি দিয়েও অতীতে নেট নিরপেক্ষতার অনুশীলন লঙ্ঘন করেছে।  সমালোচকরা কমকাস্টের পরিষেবায় বিশাল সংখ্যাগরিষ্ঠ অংশে প্রতিযোগিতার অভাব আছে বলে দাবি করেন।  দ্যা কনজিউমারিস্ট কমকাস্টকে ২০১০ এবং ২০১৪ সালে \"আমেরিকাতে সবচেয়ে খারাপ কোম্পানি\" বলে অভিহিত করেছিল। \n\n\n== তথ্যসূত্র =="}