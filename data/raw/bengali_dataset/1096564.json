{"pageid": 1096564, "title": "লুথার সিং", "url": "https://bn.wikipedia.org/wiki?curid=1096564", "content": "লুথার ওয়েসলি সিং (ইংরেজি: Luther Singh; জন্ম: ৫ আগস্ট ১৯৯৭; লুথার সিং নামে সুপরিচিত) হলেন একজন দক্ষিণ আফ্রিকান পেশাদার ফুটবল খেলোয়াড়। তিনি বর্তমানে পর্তুগালের পেশাদার ফুটবল লীগের শীর্ষ স্তর প্রিমেইরা লিগার ক্লাব ব্রাগা এবং দক্ষিণ আফ্রিকা জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে কেন্দ্রীয় আক্রমণভাগের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৬ সালে, লুথার দক্ষিণ আফ্রিকা অনূর্ধ্ব-২০ দলের হয়ে দক্ষিণ আফ্রিকার বয়সভিত্তিক পর্যায়ে অভিষেক করেছিলেন। পরের বছর তিনি দক্ষিণ আফ্রিকার হয়ে আন্তর্জাতিক পর্যায়ে অভিষেক করেছেন; দক্ষিণ আফ্রিকার জার্সি গায়ে তিনি এপর্যন্ত ৯ ম্যাচে ৩টি গোল করেছেন।\nব্যক্তিগতভাবে, লুথার বেশ কিছু পুরস্কার জয়লাভ করেছেন, যার মধ্যে ২০১৭ আফ্রিকা অনূর্ধ্ব-২০ কাপ অব নেশন্সের গোল্ডেন বুট জয় অন্যতম।\n\n\n== প্রারম্ভিক জীবন ==\nলুথার ওয়েসলি সিং ১৯৯৭ সালের ৫ই আগস্ট তারিখে দক্ষিণ আফ্রিকার সোয়েতোয় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলুথার জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত দক্ষিণ আফ্রিকা অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে লুথার সিং  (ইংরেজি)  \nসকারবেসে লুথার সিং (ইংরেজি) \nবিডিফুটবলে লুথার সিং  (ইংরেজি)  \nট্রান্সফারমার্কেটে লুথার সিং (ইংরেজি) \nওয়ার্ল্ডফুটবল.নেটে লুথার সিং (ইংরেজি) \nইএসপিএন এফসিতে লুথার সিং (ইংরেজি) \nন্যাশনাল-ফুটবল-টিমস.কমে লুথার সিং (ইংরেজি)"}