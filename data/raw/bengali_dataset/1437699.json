{"pageid": 1437699, "title": "শরণখোলা সরকারি ডিগ্রি কলেজ", "url": "https://bn.wikipedia.org/wiki?curid=1437699", "content": "শরণখোলা সরকারি ডিগ্রি কলেজ বাগেরহাট জেলার শরণখোলা উপজেলার একটি সরকারি কলেজ। কলেজটি ১৯৭৮ সালে প্রতিষ্ঠিত হয়। ২০১৮ সালে কলেজটি সরকারি কলেজে উন্নীত হয়।\n\n\n== ইতিহাস ==\nউচ্চ শিক্ষার প্রয়োজনীয়তা গভীরভাবে উপলব্ধি করে বীর মুক্তিযোদ্ধা ৯ নং সাব  সেক্টরের সেকেন্ড-ইন- কমান্ড জনাব শামসুল আলম তালুকদার মহোদয় শরণখোলা থানার উপকন্ঠে কিছু সংখ্যক শিক্ষানুরাগী নিয়ে ১৯৭৮ সালে রায়েন্দা মডেল প্রাথমিক বিদ্যালয়-এ অস্থায়ীভাবে গোলপাতায় নির্মিত একটি ঘরে একজন অধ্যক্ষ, চার জন শিক্ষক, তিনজন কর্মচারী নিয়ে শরণখোলা মহাবিদ্যালয় নামে কলেজটি প্রতিষ্ঠা করেন। পরবর্তীতে শরণখোলা থানার ২নং খোন্তাকাটা ইউনিয়নের রাজৈর গ্রামে  এক মনোরম পরিবেশে চারদিকে লেক বেষ্টিত ৮.০৫ একর জমিতে কলেজটি স্থানান্তর করা হয়।\n\n\n=== কোর্স চালুর ইতিহাস ===\n১৯৭৯ সালে কলেজটি মাধ্যমিক ও উচ্চ মাধ্যমিক শিক্ষা বোর্ড যশোরের স্বীকৃতি ও ১৯৯১ সালে কলেজটি রাজশাহী বিশ্ববিদ্যালয় কর্তৃক ডিগ্রি (পাস) কোর্সের অধিভূক্তি লাভ করে। বর্তমানে কলেজটিতে  জাতীয়  বিশ্ববিদ্যালয়ের  অধীনে ডিগ্রি (পাস) কোর্সে বি.এ, বি.এস.এস, বি.বি.এস ও ব্যবস্থাপনা, হিসাববিজ্ঞান, রাষ্ট্রবিজ্ঞান, সমাজবিজ্ঞান এবং ইসলামের ইতিহাস ও সংস্কৃতি বিষয়ে অনার্স কোর্স চালু আছে। এছাড়াও বাংলাদেশ  কারিগরি  শিক্ষা  বোর্ডের  অধিভূক্ত  পাঁচটি  স্পেসালাইজেশন  এবং  বাংলাদেশ  উন্মুক্ত  বিশ্ববিদ্যালয়ের এইচ.এস.সি ও স্নাতক (পাস) কোর্স চালু আছে।\n\n\n=== সরকারিকরণের ইতিহাস ===\nশরণখোলা সরকারি কলেজ ২০১৮ সালের আগস্ট মাসের ০৮ তারিখে সরকারি কলেজে উন্নীত হয়।\n\n\n== বিভাগসমূহ ==\n\n\n== তথ্যসূত্র =="}