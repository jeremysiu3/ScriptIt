{"pageid": 1096593, "title": "গোলাম মুস্তাফা (আলোকচিত্র শিল্পী)", "url": "https://bn.wikipedia.org/wiki?curid=1096593", "content": "গোলাম মুস্তাফা (৩০ নভেম্বর ১৯৪১–৯ জুলাই ২০২১) ছিলেন বাংলাদেশের একজন আলোকচিত্র শিল্পী। তার অবদানের জন্য বাংলাদেশ সরকার ২০১৮ সালে তাকে রাষ্ট্রের দ্বিতীয় সর্বোচ্চ বেসামরিক সম্মান একুশে পদক-এ ভূষিত করেন।\n\n\n== প্রাথমিক জীবন ==\nগোলাম মুস্তাফা ৩০ নভেম্বর ১৯৪১ সালে কোলকাতার খিদিরপুরে জন্মগ্রহণ করেন। দেশ ভাগের পর  ১৯৪৭ সালে তিনি তার দাদার বাড়ি চট্টগ্রামের মিরসরাইয়ে চলে আসেন। নারায়ণগঞ্জের বার একাডেমি স্কুলে এবং ঢাকায় জগন্নাথ কলেজে  তিনি লেখাপড়া করেন।\n\n\n== কর্মজীবন ==\nগোলাম মুস্তাফা ইউএসআইএস এ খণ্ডকালীন চাকরির মাধ্যমে কর্মজীবন শুরু করেন। তিনি তিনি আমেরিকান দূতাবাসেও চাকুরি করেন। পাকিস্তান টেলিভিশনের ঢাকা কেন্দ্রে ১৯৬৪ সালে যোগদান করেন তিনি এবং ১৯৯৮ সালে বিটিভি থেকে পরিচালক পদ থেকে অবসর গ্রহণ করেন। তিনি  বাংলাদেশ ফটোগ্রাফিক সোসাইটির সহসভাপতি এবং দুই বছর সভাপতি হিসেবে দায়িত্ব পালন করেন।\n\n\n== পুরস্কার ==\nএকুশে পদক (২০১৮)\nশিল্পকলা একাডেমি পুরস্কার (২০১৬)\nবাংলাদেশ ফটোগ্রাফিক সোসাইটি সম্মাননা পুরস্কার\nইস্ট ওয়েস্ট ইউনিভার্সিটি সম্মাননা পুরস্কার\nবিউটি বোর্ডিং আড্ডাবাজ সম্মাননা পুরস্কার\n\n\n== মৃত্যু ==\nগোলাম মুস্তাফা ৯ জুলাই ২০২১ সালে মৃত্যুবরণ করেন। তাকে আজিমপুর কবরস্থানে সমাহিত করা হয়।\n\n\n== তথ্যসূত্র =="}