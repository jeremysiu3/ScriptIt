{"pageid": 1143610, "title": "ভোলা দারুল হাদিস কামিল মাদ্রাসা", "url": "https://bn.wikipedia.org/wiki?curid=1143610", "content": "ভোলা দারুল হাদিস কামিল স্নাতকোত্তর মাদ্রাসা বাংলাদেশের ভোলা জেলার প্রাচীনতম একটি আলিয়া মাদ্রাসা। তবে এটি ভোলা জেলার কেন্দ্রীয় মাদ্রাসা হওয়াতে ভোলা আলিয়া মাদ্রাসা নামেও অভিহিত হয়ে থাকে। মাদ্রাসাটিতে আলিয়া মাদ্রাসার সর্বোচ্চ শ্রেণী কামিল পর্যন্ত রয়েছে। এটি ১৯১৩ সালে এটি ভোলা জেলার সদর উপজেলার কাতলাসেন নামক স্থানে প্রতিষ্ঠিত হয়েছিলো। এখানে বিজ্ঞান ও মানবিক উভয় বিভাগই চালু রয়েছে। মাদ্রাসার বর্তমান অধ্যক্ষ মোঃ আবুল বাশার আব্দুর রহিম।\n\n\n== ইতিহাস ==\n২০১৩ সালে প্রথম দিকে ভোলা জেলার প্রানকেন্দ্রে এই মাদ্রাসা  স্থাপিত হয়। এর অনেক পরে তৎকালীন সরকার কর্তৃক অনুমোদন লাভ করে। পরবর্তীতে স্থানীয় ব্যক্তিবর্গের প্রচেষ্টায় ধীরে ধীরে এই মাদ্রাসা কামিল মাদ্রাসায় রূপান্তরিত হয়। এছাড়াও সাবেক মন্ত্রী মোশাররফ হোসেন শাহজাহান তার বাবার অর্থানুকুল্যে স্থানীয় আলেমরা বর্তমান আলিয়া মাদ্রাসা প্রতিষ্ঠা করেন।\nভোলা জেলায় ইসলামি শিক্ষা প্রসারে এই মাদ্রাসার অবদান রয়েছে। ২০০৬ সালে মাদ্রাসাটি ইসলামী বিশ্ববিদ্যালয়, কুষ্টিয়ার অধিভুক্ত লাভ করে, এবং ফাজিল শ্রেণী সাধারণ ডিগ্রি মান অর্জন করে। এরপর ২০১৬ সালে মাদ্রাসাটি ইসলামি আরবি বিশ্ববিদ্যালয়ের অধিভুক্ত হয় এবং ২১টি মাদ্রাসার সঙ্গে এই মাদ্রাসায়ও অনার্স কোর্স চালু হয়।\n\n\n== শিক্ষা কার্যক্রম ==\nমাদ্রাসাটিতে প্রাথমিক শিক্ষাস্তর ইবতেদায়ী থেকে শুরু করে আলিয়া মাদ্রাসার সর্বোচ্চ পর্যায় কামিল শ্রেণী পর্যন্ত রয়েছে। এছাড়ারাও এই মাদ্রাসার দাখিল ও আলিম উভয় স্তরে বিজ্ঞান ও মানবিক শাখা বিদ্যমান রয়েছে। এই মাদ্রাসার শিক্ষার্থীরা পড়াশোনা সংক্রান্ত বিভিন্ন প্রতিযোগিতায় অংশগ্রহণ করে থাকে। বিজ্ঞান বিভাগের শিক্ষার্থীরা বিজ্ঞান মেলায় অংশগ্রহণ করে থাকে। এছাড়াও এই মাদ্রাসার ফাজিল ও কামিল পর্যায়ে আল কুরআন এন্ড ইসলামিক স্টাডিজ, আল হাদিস এন্ড ইসলামিক স্টাডিজ, দাওয়াহ প্রভৃতি বিভাগ চালু আছে।\nমাদ্রাসার বর্তমান অধ্যক্ষ মোঃ আবুল বাশার আব্দুর রহিমের এবং উপাধ্যক্ষ মাওলানা মোবাশ্বেরুল হক নাঈম।\n\n\n== উল্লেখযোগ্য ব্যক্তিত্ব ==\nরুহুল আমিন, মাদ্রাসার সাবেক অধ্যক্ষ।\nমাওলানা মোবাশ্বেরুল হক নাঈম, লেখক ও গবেষক, উপাধ্যক্ষ।\n\n\n== তথ্যসূত্র =="}