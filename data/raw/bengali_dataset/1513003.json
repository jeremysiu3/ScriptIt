{"pageid": 1513003, "title": "২০২৫ আইসিসি চ্যাম্পিয়ন্স ট্রফি ফাইনাল", "url": "https://bn.wikipedia.org/wiki?curid=1513003", "content": "২০২৫ আইসিসি চ্যাম্পিয়ন্স ট্রফি ফাইনাল ছিল একটি দিবারাত্রির একদিনের আন্তর্জাতিক (ওডিআই) ক্রিকেট ম্যাচ যেটি ২০২৫ আইসিসি চ্যাম্পিয়ন্স ট্রফি প্রতিযোগিতার বিজয়ী দল নির্ধারণের লক্ষ্যে ২০২৫ সালের ৯ই মার্চ সংযুক্ত আরব আমিরাতের দুবাই শহরে অবস্থিত দুবাই আন্তর্জাতিক ক্রিকেট স্টেডিয়ামে খেলাটি অনুষ্ঠিত হয়। এটি ছিল ৯ম আইসিসি চ্যাম্পিয়ন্স ট্রফির ফাইনাল ম্যাচ। ম্যাচটি নিউজিল্যান্ডের ও ভারত মধ্যে অনুষ্ঠিত হয়। ভারত ও নিউজিল্যান্ড উভয় দল ২০০০ সালের ফাইনালের পর এই নিয়ে দ্বিতীয়বারের মতো চ্যাম্পিয়ন্স ট্রফির ফাইনালে মুখোমুখি হয়।\nটস জিতে প্রথমে ব্যাট করতে নেমে নিউজিল্যান্ডের দলীয় সংগ্রহ ২৫১/৭ রান করেন। দ্বিতীয় ইনিংসে ভারত ২৫৪/৬ রান তাড়া করতে সক্ষম হয় এবং এইভাবে ম্যাচটি ভারত ৪ উইকেটে জয় লাভ করেন, তৃতীয় আইসিসি চ্যাম্পিয়ন্স ট্রফির শিরোপা জয় লাভ করেন। ভারতের দলের অধিনায়ক রোহিত শর্মা ৮৩ বলে ৭৬ রান করে ম্যাচসেরা হন।\n\n\n== প্রেক্ষাপট ==\n\n২০২৫ আইসিসি চ্যাম্পিয়ন্স ট্রফি আইসিসি চ্যাম্পিয়ন্স ট্রফির নবম আসর, যা আন্তর্জাতিক ক্রিকেট কাউন্সিল (আইসিসি) দ্বারা আয়োজিত একটি চতুর্বার্ষিক ওডিআই ক্রিকেট টুর্নামেন্ট। ২০২১ সালের নভেম্বরে, ২০২৪–২০৩১ আইসিসি পুরুষদের আয়োজক চক্রের অংশ হিসাবে, আইসিসি ঘোষণা করেছিল যে ২০২৫ চ্যাম্পিয়ন্স ট্রফি পাকিস্তানে অনুষ্ঠিত হবে।\n১৯ ডিসেম্বর ২০২৪-এ, ভারতীয় ক্রিকেট নিয়ন্ত্রণ বোর্ড (বিসিসিআই) এবং পাকিস্তান ক্রিকেট বোর্ডের (পিসিবি) মধ্যে একটি চুক্তির পরে, আইসিসি ঘোষণা করেছিল যে ২০২৪–২০২৭ আইসিসি আয়োজন চক্রে বা পাকিস্তান আয়োজিত আইসিসি ইভেন্টগুলিতে ভারত ও পাকিস্তানের ম্যাচগুলি একটি নিরপেক্ষ ভেন্যুতে খেলা হবে। ২৪শে ডিসেম্বর ২০২৪-এ, আইসিসি প্রতিযোগিতার সময়সূচী ঘোষণা করেন, দুবাই আন্তর্জাতিক ক্রিকেট স্টেডিয়ামকে প্রতিযোগিতার নিরপেক্ষ ভেন্যু হিসেবে এবং ফাইনাল ৯ মার্চ ২০২৫ তারিখে নির্ধারিত করা হয়। আইসিসি আরও জানিয়েছে, ভারত যদি ফাইনালে খেলার যোগ্যতা অর্জন করে তবে এটি দুবাই আন্তর্জাতিক ক্রিকেট স্টেডিয়ামে খেলা হবে, অন্যথায় এটি লাহোরের গাদ্দাফি স্টেডিয়ামে খেলা হবে।\nএটি ২০০০, ২০০২, ২০১৩ ও ২০১৭ সালের পরে ভারতের পঞ্চম চ্যাম্পিয়ন্স ট্রফির ফাইনাল ম্যাচ হবে এবং এটি ২০০০ ও ২০০৯ সালের পরে নিউজিল্যান্ডের তৃতীয় ফাইনাল ম্যাচ হবে। এই ম্যাচের আগে, ভারত এবং নিউজিল্যান্ড চ্যাম্পিয়ন্স ট্রফিতে মাত্র দু'বার একে অপরের মুখোমুখি হয়েছিল, যেখানে উভয় দলই একটি করে ম্যাচ জিতেছিল।\n\n\n== ফাইনালের পথ ==\n\n\n=== সংক্ষিপ্ত বিবরণ ===\nউৎস: ইএসপিএনক্রিকইনফো\n\n\n=== ভারত ===\nভারত বাংলাদেশের বিপক্ষে জয় দিয়ে তাদের চ্যাম্পিয়ন্স ট্রফি অভিযান শুরু করেন এবং তাদের চিরপ্রতিদ্বন্দ্বী পাকিস্তানকে পরাজিত করেছিল। পরে নিউজিল্যান্ডকে ৪৪ রানে হারিয়ে 'এ' গ্রুপের চ্যাম্পিয়ন হিসেবে গ্রুপ পর্ব শেষ করে। তারা পরে সেমি-ফাইনালে অস্ট্রেলিয়াকে হারিয়ে ২০০০, ২০০২, ২০১৩ ও ২০১৭ সালের পর রেকর্ড পঞ্চমবারের মতো চ্যাম্পিয়ন্স ট্রফির ফাইনালে জায়গা করে নেয়।\n\n\n=== নিউজিল্যান্ড ===\nনিউজিল্যান্ড স্বাগতিক পাকিস্তানের বিপক্ষে জয় দিয়ে তাদের চ্যাম্পিয়ন্স ট্রফি অভিযান শুরু করেন এবং বাংলাদেশকে পরাজিত করে। তবে গ্রুপ পর্বে নিজেদের শেষ ম্যাচে ভারতের কাছে হেরে 'এ' গ্রুপে দ্বিতীয় স্থান হয়। তারা পরে সেমি-ফাইনালে দক্ষিণ আফ্রিকাকে হারিয়ে ২০০০ ও ২০০৯ সালের পর তৃতীয়বারের মতো চ্যাম্পিয়ন্স ট্রফির ফাইনালে জায়গা করে নেয়।\n\n\n== ম্যাচের বিবরণ ==\n\n\n=== ম্যাচ পরিচালনাকারী কর্মকর্তা ===\n৬ মার্চ ২০২৫-এ, আন্তর্জাতিক ক্রিকেট কাউন্সিল (আইসিসি) ইংল্যান্ডের রিচার্ড কিথ ইলিংওয়ার্থ ও অস্ট্রেলিয়ার পল রোনাল্ড রেইফেলকে মাঠের আম্পায়ার হিসেবে এবং ওয়েস্ট ইন্ডিজের জোয়েল শেলডন উইলসনকে টেলিভিশন আম্পায়ার, শ্রীলঙ্কার কুমার ধর্মসেনাকে রিজার্ভ আম্পায়ার এবং রঞ্জন সেনেরাথ মাদুগালেকে ম্যাচ রেফারি হিসেবে মনোনীত করা হয়।\n\nমাঠের আম্পায়ার: রিচার্ড কিথ ইলিংওয়ার্থ (ইংল্যান্ড) ও পল রোনাল্ড রেইফেল (অস্ট্রেলিয়া)\nটেলিভিশন আম্পায়ার: জোয়েল শেলডন উইলসন (ওয়েস্ট ইন্ডিজ)\nরিজার্ভ আম্পায়ার: কুমার ধর্মসেনা (শ্রীলঙ্কা)\nম্যাচ রেফারি: রঞ্জন সেনেরাথ মাদুগালে (শ্রীলঙ্কা)\n\n\n=== দল এবং টস ===\nনিউজিল্যান্ডের অধিনায়ক মিচেল স্যান্টনার টস জিতে ব্যাটিংয়ের সিদ্ধান্ত নেয়। সেমি-ফাইনাল খেলা দল থেকে ভারত অপরিবর্তিত থাকলেও নিউজিল্যান্ড ম্যাট হেনরির জায়গায় নাথান স্মিথকে নিয়ে আসে।\n\n\n=== নিউজিল্যান্ডের ইনিংস ===\nনিউজিল্যান্ডের দুই ওপেনার উইল ইয়ং ও রচিন রবীন্দ্র ৫৭ রানের পার্টনারশিপ গড়ে শুভ সূচনা এনে দেন, ৮ম ওভারের শেষে বরুন চক্রবর্তী ইয়ংকে আউট করেন। পরে কুলদীপ যাদব পরের ওভারে রবীন্দ্র ও কেন উইলিয়ামসনকে আউট করে ৭৫ রানে ৩ উইকেট ফেলে দেন। টম ল্যাথামও রবীন্দ্র জাদেজার বলে আউট হন। পরে ড্যারিল মিচেল ১০১ বলে ৬৩ রান করে ইনিংস স্থিতিশীল করেন এবং ভারতীয় অধিনায়ক রোহিত শর্মার হাতে ধরা পড়েন। তাদের ইনিংস মন্থর হয়ে গেলেও মাইকেল ব্রেসওয়েলের ৪০ বলে ৫৩* এবং গ্লেন ফিলিপসের ৩৪ রানের কারণে তারা ৭ উইকেটে ২৫১ রান সংগ্রহ করে, যাদব ও চক্রবর্তী ২টি করে উইকেট নেন এবং জাদেজা ও মোহাম্মদ শামি ১টি করে উইকেট নেন।\n\n\n=== ভারতের ইনিংস ===\nভারত ক্রিকেট দল, ৫০ ওভারে ২৫২ রানের লক্ষ্য তাড়া করতে নেমে ৪৯ ওভারে ৪ উইকেটে জয় তুলে নেয়। ১৯তম ওভারে মিচেল স্যান্টনারের বলে গ্লেন ফিলিপসের হাতে ৩১ রানে ক্যাচ দেওয়ার আগে ওপেনার অধিনায়ক রোহিত শর্মা ও শুভমান গিলের ১০৫ রানের পার্টনারশিপ গড়ে ইনিংসের শুরুটা ভালোই হয়েছিল। গিলের উইকেট পতনের দুই বল পর মাইকেল ব্রেসওয়েলের বলে বিরাট কোহলি ও আউট হন। শ্রেয়াস আইয়ার এবং অক্ষর প্যাটেল মিডল অর্ডারে তারা ম্যাচের হাল ধরেছিলেন এবং আইয়ার স্যান্টনারের বলে আউট হওয়ার আগে ৬২ বলে ৪৮ রান করেছিলেন, যখন প্যাটেল ব্রেসওয়েলের বলে আউট হওয়ার আগে ৪০ বলে ২৯ রান করেছিলেন। কেএল রাহুল ৩৩ বলে ৩৪ রানে অপরাজিত থাকেন এবং কাইল জেমিসনের বলে আউট হওয়ার আগে হার্দিক পাণ্ড্য ১৮ বলে ১৮ রান করেন। রবীন্দ্র জাদেজা ৬ বলে ৯ রানে অপরাজিত থেকে এক ওভার বাকি থাকতে জয়সূচক রান তোলেন।\n\n\n=== ম্যাচ সারাংশ ===\n\n\n=== স্কোরকার্ড ===\n\n\n== ম্যাচের পর বিবরণ ==\n\n\n=== ম্যাচ পরবর্তী ===\n১২ বছর পর এটি ভারতের তৃতীয় আইসিসি চ্যাম্পিয়ন্স ট্রফি শিরোপা ছিল, এর আগেরটি ছিল ২০১৩ এবং ২০০২ সালে। রোহিত শর্মা পরে ম্যাচ সেরা পুরস্কারে ভূষিত হন এবং তিনি আইসিসি চ্যাম্পিয়ন্স ট্রফির ফাইনালে প্রথম অধিনায়ক হিসেবে ম্যাচ সেরা পুরস্কার জয় লাভ করেন। প্রতিযোগিতা জুড়ে অলরাউন্ড পারফরম্যান্স করার জন্য নিউজিল্যান্ডের রচিন রবীন্দ্রকে প্রতিযোগিতার সেরা খেলোয়াড়ের পুরস্কার দেওয়া হয়েছিল।\nআইসিসির কাছ থেকে ভারত শিরোপা জয়ের জন্য ২.৩৬৫ মিলিয়ন ডলার এবং নিউজিল্যান্ড রানার্স-আপ হওয়ার জন্য ১.২৪৫ মিলিয়ন ডলার প্রাইজমানি পেয়েছেন।\n\n\n=== প্রতিক্রিয়া ===\nভারতীয় রাষ্ট্রপতি দ্রৌপদী মুর্মু এবং প্রধানমন্ত্রী নরেন্দ্র মোদী প্রতিযোগিতার শিরোপা জয়ের জন্য ভারতীয় ক্রিকেট দলকে অভিনন্দন জানিয়েছেন।\n\n\n== সম্প্রচার ==\n\nফাইনাল ম্যাচটি ভারতে স্টার স্পোর্টস, ফ্রি-টু-এয়ার সম্প্রচারক ডিডি স্পোর্টস এবং ওটিটি প্ল্যাটফর্ম জিও হটস্টারে বিনামূল্যে সম্প্রচারিত করা হয়। স্কাই স্পোর্ট নিউজিল্যান্ডে ম্যাচটি সরাসরি সম্প্রচার করন। আইসিসি ফাইনালের জন্য নিম্নলিখিত ধারাভাষ্যকারদের প্যানেল ব্যক্তিগণ হল: হার্শা ভোগলে, ইয়ান বিশপ, সাইমন ডৌল, অ্যারন ফিঞ্চ, সুনীল গাভাস্কার, দিনেশ কার্তিক, রমিজ রাজা, রবি শাস্ত্রী এবং ইয়ান স্মিথ এইসব ব্যক্তিবর্গ ফাইনাল ম্যাটি ধারাভাষ্যকার করেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইএসপিএনক্রিকইনফোতে ২০২৫ আইসিসি চ্যাম্পিয়ন্স ট্রফি ফাইনাল (ইংরেজি)"}