{"pageid": 1449046, "title": "পাঠোত্তর সম্পর্ক", "url": "https://bn.wikipedia.org/wiki?curid=1449046", "content": "সাহিত্য তত্ত্বে কোনও পাঠ্যবস্তুর পাঠোত্তর সম্পর্ক (Transtextuality) বলতে সেই পাঠ্যবস্তুর সাথে অন্যান্য পাঠ্যবস্তুর সব ধরনের প্রত্যক্ষ, পরোক্ষ বা গুপ্ত সম্পর্কগুলিকে বোঝায়। ফরাসি সাহিত্যতাত্ত্বিক জেরার জেনেত এই ধারণাটির প্রবর্তন করেন। জেনেত প্রচলিত আন্তঃপাঠ্যতা পরিভাষাটির পরিবর্তে ব্যাপকরতর ও অপেক্ষাকৃত বেশি সামুদয়িক (inclusive) একটি পরিভাষা হিসেবে পাঠোত্তর ধর্ম পরিভাষাটি ব্যবহার করেন।\n\n\n== প্রকারভেদ ==\nজেনেত পাঠোত্তর সম্পর্কগুলিকে পাঁচটি প্রকারে ভাগ করেন। এগুলি হল আন্তঃপাঠ্যতা, পরাপাঠ্যতা, পাঠের শ্রেণীধর্ম, অধিপাঠ্যতা এবং উপরিপাঠ্যতা (অধোপাঠ্যতা নামেও পরিচিত)।\n\n\n=== বর্ণনা ===\nনিচে পাঁচ ধরনের পাঠোত্তর সম্পর্কের বর্ণনা দেওয়া হল:\n\nআন্তঃপাঠ্যতা বা আন্তঃপাঠ্য সম্পর্ক (intertextuality) - একটি পাঠ্যবস্তুতে অপর একটি পাঠ্যবস্তুর উল্লেখ, যা উদ্ধৃতি, কুম্ভীলকবৃত্তি বা পরোক্ষ উল্লেখের মাধ্যমে বাস্তবায়িত হতে পারে।\nপরাপাঠ্যতা বা পাঠ্যবস্তু-প্রতিবেশ সম্পর্ক (paratextuality) - কোনও পাঠ্যবস্তু ও সেটির পরাপাঠ্যের (paratext) মধ্যবর্তী সম্পর্ক; এক্ষেত্রে পরাপাঠ্য হল মূল পাঠ্যবস্তুকে বেষ্টনকারী প্রতিবেশে অবস্থিত অন্যান্য পাঠ্য, যেমন নাম, শিরোনাম, ভূমিকা, ইত্যাদি।\nপাঠের শ্রেণীধর্ম (Architextuality) - পাঠ্যবস্তু কোন বর্গ বা শ্রেণীর অন্তর্ভুক্ত, সেই ব্যাপার, অর্থাৎ অন্য পাঠ্যবস্তুর সাথে শ্রেণীগত বা বর্গীয় সম্পর্ক।\nঅধিপাঠ্যতা (Metatextuality) - একটি পাঠ্যবস্তুর সাথে অপর একটি পাঠ্যবস্তুর সমালোচনামূলক মন্তব্যভিত্তিক সম্পর্ক।\nঅধোপাঠ্যতা (Hypotextuality) বা  উপরিপাঠ্যতা (hypertextuality) - একটি অধোস্থিত পাঠ্যবস্তু ও একটি উপরিস্থিত পাঠ্যবস্তুর মধ্যে বিদ্যমান সম্পর্ক, যেখানে উপরিপাঠ্যটিতে (hypertext) অধোপাঠ্যটির (hypotext) পরিবর্তন, রূপান্তর, সম্প্রসারণ বা বিস্তারণ ঘটে। মূল পাঠের ব্যঙ্গানুকরণ (parody প্যারোডি), চটুল ব্যঙ্গানুকরণ (spoof স্পুফ), অনুবাদ, উত্তরকাহিনী (sequel সিকুয়েল), ইত্যাদি হল উপরিপাঠ্যের কিছু উদাহরণ।\nতবে তথ্যপ্রযুক্তির আলোচনায় \"হাইপারটেক্সট\" পরিভাষাটি অন্য বিশেষ একটি অর্থে ব্যবহৃত হয়, যেখানে আন্তর্জালের অন্যান্য কোনও পাতা বা সম্পদের প্রতি সংযোগসমৃদ্ধ পাঠ্যবস্তুকে \"হাইপারটেক্সট\" বলে। \n\n\n== আরও দেখুন ==\nসাহিত্য তত্ত্ব\nউত্তর-নির্মিতিবাদ\nসংকেতবিজ্ঞান\nউমবের্তো একো\nমাধ্যমোত্তর গল্পকথন\n\n\n== তথ্যসূত্র ==\n\nটেমপ্লেট:Appropriation in the Arts \n\nটেমপ্লেট:Post-structuralism-stub\nটেমপ্লেট:Lit-stub"}