{"pageid": 1439718, "title": "রিলায়েন্স ফাউন্ডেশন", "url": "https://bn.wikipedia.org/wiki?curid=1439718", "content": "রিলায়েন্স ফাউন্ডেশন হলো একটি ভারতীয় অলাভজনক সংস্থা, যেটি ২০১০ সালে মুকেশ আম্বানি কর্তৃক প্রতিষ্ঠিত হয়েছিল। এই সংস্থাটি সম্পূর্ণরূপে রিলায়েন্স ইন্ডাস্ট্রিজ লিমিটেডের মালিকানাধীন। এটি ভারতের বৃহত্তম অলাভজনক ফাউন্ডেশনগুলির মধ্যে একটি।\n\n\n== ইতিহাস ==\nরিলায়েন্স ফাউন্ডেশন পূর্বে ধীরুভাই আম্বানি ফাউন্ডেশন নামে পরিচিত ছিল। এটি ২০১০ সালে রিলায়েন্স ইন্ডাস্ট্রিজের চেয়ারপার্সন মুকেশ আম্বানি ও তার স্ত্রী নীতা আম্বানি কর্তৃক প্রতিষ্ঠিত হয়েছিল।\n\n\n== উদ্দেশ্য এবং কার্যক্রম ==\nএই ফাউন্ডেশনের উদ্দেশ্য হলো ভারতে টেকসই উন্নয়নের প্রচার করা। ফাউন্ডেশনটি নিম্নলিখিত ক্ষেত্রগুলিতে এটি করে:\n\nশিক্ষা: এই ফাউন্ডেশন ধীরুভাই আম্বানি স্কলারশিপ প্রোগ্রামের অধীনে বৃত্তি প্রদান করে, যা ১৯৯৬ সালে মহারাষ্ট্র এবং গুজরাতে শুরু হয়েছিল এবং ২০০৯ সাল থেকে পুরো দেশব্যাপী শুরু হয়। ফাউন্ডেশনটি ধীরুভাই আম্বানি ইন্টারন্যাশনাল স্কুল সহ ১৩টি স্কুলকে সমর্থন করে এবং লন্ডন স্কুল অব ইকোনমিক্সের সাথে অংশীদারিত্বে বিশ্ববিদ্যালয় প্রতিষ্ঠা করে।\n\nস্বাস্থ্য: এই ফাউন্ডেশন অন্ধদের জন্য ব্রেইল পদ্ধতিতে সংবাদপত্র সরবরাহ করে। এছাড়া ফাইন্ডেশনটি দেশের বৃহত্তম কর্নিয়া ট্রান্সপ্লান্ট প্রোগ্রামের পৃষ্ঠপোষকতা করে। ফাউন্ডেশনটি মুম্বইতে স্যার এইচএন রিলায়েন্স ফাউন্ডেশন হসপিটাল অ্যান্ড রিসার্চ সেন্টার পরিচালনা করে।\n\n\n== পুরস্কার ==\n\nফাউন্ডেশনটি ২০১৭ সালে ভারতের রাষ্ট্রপতি কর্তৃক রাষ্ট্রীয় খেল প্রোৎসাহন পুরস্কার পেয়েছে। নীতা আম্বানি তৃণমূলে খেলাধুলার প্রচারে তার উদ্যোগের জন্য রিলায়েন্স ফাউন্ডেশনের চেয়ারপার্সন হিসেবে 'রাষ্ট্রীয় খেল প্রোৎসাহন পুরস্কার ২০১৭' গ্রহণ করেন।\nরিলায়েন্স ফাউন্ডেশন জল সংরক্ষণ, কৃষি উন্নয়ন এবং সেরা তথ্যচিত্রের জন্য 'ইন্ডিয়া সিএসআর পুরস্কার ২০১৬' পেয়েছে।\n\n\n== তথ্যসূত্র ==\n\n\n== বহিঃসংযোগ ==\nরিলায়েন্স ফাউন্ডেশনের দাপ্তরিক ওয়েবসাইট\nস্যার এইচএন রিলায়েন্স ফাউন্ডেশন হসপিটাল অ্যান্ড রিসার্চ সেন্টার"}