{"pageid": 1385175, "title": "শায়খ আহমাদুল্লাহ", "url": "https://bn.wikipedia.org/wiki?curid=1385175", "content": "আহমাদুল্লাহ, যিনি শায়খ আহমাদুল্লাহ নামে অধিক পরিচিত, একজন বাংলাদেশী ইসলামি ব্যক্তিত্ব, আলোচক ও সক্রিয় সামাজিক কর্মী। তিনি আস-সুন্নাহ ফাউন্ডেশনের চেয়ারম্যানের দায়িত্ব পালন করছেন। তিনি জাপান, ভারত ও আরব আমিরাতসহ বিভিন্ন দেশের আন্তর্জাতিক অনুষ্ঠানের দাওয়াতি কাজে অংশগ্রহণ করেছেন। এছাড়াও তিনি আইকিউএ.ইনফো নামে একটি ইসলামি প্রশ্নোত্তর ওয়েবসাইট প্রতিষ্ঠা করেছেন। তিনি বর্তমানে নারায়ণগঞ্জের ভূমিপল্লী জামে মসজিদের খতিব হিসাবে দায়িত্ব পালন করছেন।\n\n\n== প্রারম্ভিক জীবন ==\nআহমাদুল্লাহ ১৯৮১ সালের ১৫ ডিসেম্বর লক্ষ্মীপুর জেলার সদর উপজেলার বশিকপুর গ্রামে জন্মগ্রহণ করেন। তার পিতার নাম মুহাম্মদ দেলোয়ার হোসেন এবং মাতার নাম মোসাম্মাত দেলোয়ারা বেগম। আহমাদুল্লাহর পিতা ব্যবসায়ী এবং মাতা গৃহিণী ছিলেন, ছয় ভাই-বোনের মধ্যে তিনি দ্বিতীয় ছিলেন। আহমাদুল্লাহর নিজের তিনটি পুত্র ও একটি কন্যা সন্তান রয়েছে।\n\n\n== শিক্ষাজীবন ==\nতিনি শিশু অবস্থায় তার পিতা, মাতা ও চাচার থেকে বাল্যশিক্ষা লাভ করেন। এরপর নিজ গ্রামের বশিকপুর প্রাথমিক বিদ্যালয়ে তৃতীয় শ্রেণী পর্যন্ত পড়াশোনা করেন। এরপর মাইজদীর নিকটবর্তী হরিনারায়ণপুরের দানাপুর কওমি মাদ্রাসায় নূরানির প্রাথমিক তিন জামাত এবং লক্ষ্মীপুরের চন্দ্রগঞ্জ বোয়ালিয়া কওমি মাদ্রাসায় উর্দু ভাষা শিক্ষালাভ করেন। এরপর ফয়জুল উলুম কওমি মাদ্রাসা হাতিয়ায় ভর্তি হোন, এখানে মুফতি ফয়জুল্লাহ শাগরিদ মুফতি সাইফুল ইসলামের নিকট মিজান নাহবেমির শিক্ষা গ্রহণ করেন। এই শিক্ষক তার নাম আহমাদ হুসাইন থেকে পরিবর্তন আহমাদুল্লাহ রেখে দেন। \n১৯৮৮ সালের বন্যায় হাতিয়া অঞ্চল ক্ষতিগ্রস্ত হলে আহমাদুল্লাহ নোয়াখালী ত্যাগ করে চট্টগ্রামের দারুল উলুম হাটহাজারী মাদ্রাসায় ভর্তি হন। এই মাদ্রাসায় তিনি মুফতি শহিদুল্লাহর শাখরেদ ও খাদেম ছিলেন। এছাড়াও এই মাদ্রাসায় জাকারিয়া আবদুল্লাহ ও আনাস মাদানীর সহপাঠি ছিলেন। হাটহাজারী পড়ার পর তিনি যশোরের দড়াটানা কওমি মাদ্রাসায় ভর্তি হোন এবং এই মাদ্রাসার অধীনে বেফাক বোর্ডের সানুবিয়াহ পরীক্ষায় (এইচএসসি সমতুল্য) পরীক্ষায় ১০তম স্ট্যান্ড, মিশকাত ক্লাসে ৩য় স্ট্যান্ড এবং দাওরায়ে (মাস্টার্স) ক্লাসে ২য় স্ট্যান্ড করে। সর্বশেষে খুলনা দারুল উলুম কওমি মাদ্রাসা থেকে ইফতা সম্পন্ন করেন।\n\n\n== কর্মজীবন ==\nশিক্ষাজীবন শেষ করার পর তিনি ২০০৩ সালে দারুর রাশাদ মিরপুর কওমি মাদ্রাসায় শিক্ষক হিসাবে যোগদান করেন, পাশাপাশি নিকটস্থ মিরপুরের বায়তুল ফালাহ জামে মসজিদে ইমামতি ও খতিবের দায়িত্ব পালন করেন। ২০০৯ সালে ঢাকা ত্যাগ করে সৌদি আরবে গমন করেন এবং ধর্ম মন্ত্রণালয়ের আওতায় পশ্চিম দাম্মাম ইসলামি দাওয়াহ কেন্দ্রে অনুবাদক ও ধর্ম প্রচারক হিসাবে যোগদান করেন। তবে সেখানে ১০ বছর কাজ করার পরে খোন্দকার আব্দুল্লাহ জাহাঙ্গীরের পরামর্শে বাংলাদেশে ফিরে আসেন। দেশে এসে তিনি আস-সুন্নাহ ফাউন্ডেশন নামক সমাজসেবী সংস্থা প্রতিষ্ঠা করেন। তিনি আস-সুন্নাহ ফাউন্ডেশনের চেয়ারম্যানের দায়িত্ব এবং পাশাপাশি নারায়ণগঞ্জের ভূমিপল্লী জামে মসজিদের খতিবের দায়িত্ব পালন করছেন।\n\n\n== লেখনী অবদান ==\nইউটিউবে ইসলাম নিয়ে আলোচনার পাশাপাশি তিনি পত্র-পত্রিকায় প্রবন্ধ এবং বই লিখেছেন। তার লিখিত রাসূলুল্লাহ (সা.) এর সকাল সন্ধ্যার দু’আ ও যিকর বইটি তিন লক্ষাধিক কপি বই বিনামূল্যে বিতরণ করা হয়েছে। এছাড়া তিনি বাংলা ও আরবি ভাষায় দাওয়াহ ও গবেষণামূলক শতাধিক প্রবন্ধ লিখেছেন। দেশের গণমাধ্যমে তার লেখা প্রায়ই প্রকাশিত হয়।\nতার লিখিত বইসমূহ:\n\nরাসূলুল্লাহ (সা.) এর সকাল সন্ধ্যার দু’আ ও যিকর\nউমরাহ কীভাবে করবেন?\nরিক্লেইম ইয়োর হার্ট\nরমাদান প্ল্যানার\nসীরাত স্মারক-২০২১\nতারাবীহর সালাতে কুরআনের বার্তা\n\n\n== সম্মাননা ==\nআস-সুন্নাহ ফাউন্ডেশন নবীন উদ্যোক্তা সম্মাননা - ২০২১।\nবইফেরী বেস্টসেলার অ্যাওয়ার্ড - ২০২২ (ধর্মীয় বিভাগ)।\nরকমারি.কম বেস্টসেলার অ্যাওয়ার্ড - ২০২৪।\n\n\n== আরও দেখুন ==\nআস-সুন্নাহ ফাউন্ডেশন\nমামুনুল হক\nজুনায়েদ বাবুনগরী\nআ ফ ম খালিদ হোসেন\nমিজানুর রহমান আজহারী\nখোন্দকার আব্দুল্লাহ জাহাঙ্গীর\nআবু বকর মুহাম্মাদ যাকারিয়া মজুমদার\nআবুল হাসানাত মােহাম্মদ আবদুল হাই\n\n\n== তথ্যসূত্র ==\n\n\n== বহিঃসংযোগ ==\n\nঢাকা পোস্ট- এ শায়খ আহমাদুল্লাহ সম্পর্কে সংবাদ ও প্রতিবেদনের সংগ্ৰহ।\nযুগান্তর পত্রিকায়-  শায়খ আহমাদুল্লাহ সম্পর্কে সংবাদ ও প্রতিবেদনের সংগ্ৰহ।\nই-কালের কণ্ঠ- এ  শায়খ আহমাদুল্লাহ সম্পর্কে সংবাদ ও প্রতিবেদনের সংগ্ৰহ।\nব্যক্তিগত ওয়েবসাইট"}