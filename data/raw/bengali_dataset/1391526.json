{"pageid": 1391526, "title": "লোন সোলজার সেন্টার", "url": "https://bn.wikipedia.org/wiki?curid=1391526", "content": "লোন সোলজার সেন্টার হল একটি তৃণমূল ইসরায়েলি অলাভজনক প্রতিষ্ঠান যা পরিবারবিচ্ছিন্ন (ইসরায়েলে নিজের কোনো পরিবার নেই বা পরিবার ছেড়ে এসেছেন এমন সেনাসদস্য) প্রাক্তন সৈন্যদের দ্বারা প্রতিষ্ঠিত। ইসরায়েল প্রতিরক্ষা বাহিনীতে কর্মরত ৭০০০ এরও বেশি পরিবারবিচ্ছিন্ন  সৈন্যদের সহযোগিতা করার উদ্দেশ্যে এটি প্রতিষ্ঠা করা হয়েছিল। মাইকেল লেভিন ছিলেন এমনই একজন আমেরিকান বংশোদ্ভূত পরিবারবিচ্ছিন্ন সৈনিক যিনি দ্বিতীয় লেবানন যুদ্ধে যুদ্ধ করতে গিয়ে মারা পড়েছিলেন। মাইকেলের এটা স্বপ্ন ছিল যে একদিন পরিবার বিচ্ছিন্ন  সৈন্যদের খাবার, পরামর্শ এবং সাহায্য পাওয়ার জন্য বাড়ি থেকে দূরে গিয়েও নিজের একটি বাড়ি থাকবে। পরবর্তীতে তার কয়েকজন বন্ধুবান্ধব মিলে তার স্বপ্নপূরণের জন্য  লোন সোলজার সেন্টার তৈরি করেছিলেন। \nকেন্দ্রটি ৩০০ জনেরও বেশি স্বেচ্ছাসেবক দ্বারা পরিচালিত হয় যারা পরিবারবিচ্ছিন্ন সৈন্যদের সহায়তা প্রদানের জন্য কাজ করে। সামরিক পরিষেবার আগে, চলাকালীন এবং পরের পরিস্থিতি উন্নয়নে সহায়তা করার জন্য ইসরায়েলে একটি পরিবারের মতো পরিবেশ তৈরি করা কেন্দ্রেটির লক্ষ্য।\n\n\n== ইতিহাস ==\n২২ বছর বয়সী মাইকেল লেভিন ২০০৬ সালের গ্রীষ্মে দ্বিতীয় লেবানন যুদ্ধে হিজবুল্লাহ কর্তৃক অপহৃত দুই আইডিএফ সৈন্যকে উদ্ধার করার একটি মিশনে যুদ্ধে গিয়ে মারা পড়েছিলেন। লেভিন ছিলেন ফিলাডেলফিয়ার একজন অধিবাসী যিনি ২০০২ সালে লেবানন থেকে হিজরতের মাধ্যমে আইডিএফ-এ যোগদান করেয়েছিলেন। তার স্বপ্ন ছিল একদিন সারা বিশ্বের পরিবারবিচ্ছিন্ন সব সৈন্যদের সেবা করার জন্য একটি কেন্দ্র তৈরি করা। চাকরির সময় জিকি অড নামের একজন মাইকেল লেভিনের ঘনিষ্ঠ হয়ে ওঠেন। তিনি লেভিনের স্বপ্নের প্রতি সহানুভূতিশীল হন এবং লেভিনের মৃত্যুকে সম্মান জানাতে ও তার স্মৃতি রক্ষা করার জন্য লোন সোলজার সেন্টার তৈরি করার সিদ্ধান্ত নেন।\n\n\n== মিশন ==\nলোন সোলজার সেন্টার তাদের আইডিএফ পরিষেবার আগে, চলাকালীন এবং পরে পরিবারবিচ্ছিন্ন সৈন্যদের সহায়তা করে।\nলোন সোলজার সেন্টারের লক্ষ্য মুক্তির পর সেনাসদ্যসেরকে সামরিক এবং বেসামরিক উভয় জীবনে সফল হওয়ার সমান সুযোগ প্রদান করা। লোন সোলজার সেন্টার (এলএসসি) পরিবারবিচ্ছিন্ন সৈন্যদের জন্য একটি পরিবার ও সম্প্রদায় তৈরি করে এবং তাদের অনেক চাহিদার (সাধারণত ঘাঁটির বাইরে) যত্ন নেয়। এলএসসি পরিবারবিচ্ছিন্ন সৈন্যদের ব্যক্তিগত ও একান্ত যত্ন প্রদান করে, এবং তাদের সহকর্মী দলের সাথে দেখা করার এবং যোগাযোগ  করার সুযোগ দেয়, তাদের সামাজিক বন্ধুমহল বৃদ্ধি করে (একটি নতুন দেশে প্রাথমিকভাবে যেসব নতুন অভিবাসীর যোগাযোগ এবং বন্ধুমহল যত বড় তাদের সফলতার সম্ভাবনা তত বেশি)।\nসংস্থার লক্ষ্যের মধ্যে রয়েছে:\n\nপরিবারবিচ্ছিন্ন সৈন্যদের ইসরায়েলে তাদের জীবন পরিবর্তনের জন্য শিক্ষাদান এবং দিকনির্দেশনা দেওয়া।\nইসরায়েলে পরিবারবিচ্ছিন্ন সৈনিক সম্প্রদায়কে শক্তিশালী করার জন্য কাজ করা এবং তাদের সম্প্রদায়কে ইসরায়েলি সমাজের সাথে আরও ভালোভাবে সংযুক্ত করা।\n২০১৪ সালের জুলাইয়ে জেরুজালেম পোস্ট কর্তৃক প্রকাশিত একটি মতামত অংশে লোন সোলজার সেন্টারকে \"একটি তৃণমূল, অলাভজনক সংস্থা হিসাবে বর্ণনা করা হয়েছে যা পরিবারবিচ্ছিন্ন প্রাক্তন সৈন্যদের দ্বারা পরবর্তী প্রজন্মের পরিবারবিচ্ছিন্ন সৈন্যদের জীবনের সমস্ত দিক, সামরিক এবং বাইরের ক্ষেত্রে সহায়তা করার জন্য তৈরি করা হয়েছে।\"\nলোন সোলজার সেন্টার প্রতিবছর হাজার হাজার ইসরায়েলের পরিবারবিচ্ছিন্ন সৈন্যদের সাহায্য, বাসস্থান, খাবার এবং নির্দেশিকা প্রদান করে।\n\n\n== অবস্থানসমূহ ==\nবেশিরভাগ লোন সোলজার সেন্টারের স্থানগুলোকে মোয়াদোনিম (ক্লাবঘর) বলা হয়। প্রথম এবং বৃহত্তম \"মোয়াদোন\"টি জেরুজালেমের কেন্দ্রস্থলে অবস্থিত। ২০১৩ সালে জন এবং এলি হ্যাভেনের স্মরণে এবং ইসরায়েল নেদারল্যান্ডের জন্য খ্রিস্টানদের সহযোগিতার তেল আবিবেও একটি শাখা খোলা হয়েছিল।  বে-এরশেভা এবং হাইফা উপশাখা বন্ধ হয়ে গেছে, কিন্তু বে-এরশেভায় এখনও দুটি স্বেচ্ছাসেবক মিশন রয়েছে। \n\n\n== শাব্বাত খাবার ==\nআইডিএফ অনুসারে, লোন সোলজার সেন্টার প্রতি মাসে ৪০০ জনের বেশি সৈন্যকে শাব্বাত তথা শুক্রবার রাতের খাবার সরবরাহ করে। \n\n\n== নেতৃত্ব এবং কর্মী ==\nলোন সোলজার সেন্টারের নেতৃত্বে রয়েছে বিশজনের একদল পেশাদার কর্মী এবং ৩০০জনের বেশি স্বেচ্ছাসেবক, যাদের মধ্যে অনেকেই পরিবারবিচ্ছিন্ন সৈনিক ছিলেন। বোর্ডের সদস্যদের মধ্যে উল্লেখযোগ্যদের মধ্যে রয়েছেন ইতিহাসবিদ এবং রাষ্ট্রদূত মাইকেল ওরেন, অধ্যাপক মোশে বেন বাসাত, এবং আরি আব্রামৌতিজ। \n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nMontel Entertains Lone Soldiers in Jerusalem. Jewishpress.com, 2011/11/02\nLone Soldiers Mark Thanksgiving in Israel  ওয়েব্যাক মেশিনে আর্কাইভকৃত ২৮ ডিসেম্বর ২০১১ তারিখে. Jta.org. 2011/11/24\nJewish Week remembers Michael and salutes Lone Soldier Center  ওয়েব্যাক মেশিনে আর্কাইভকৃত ১৪ এপ্রিল ২০১৫ তারিখে. The Jewish Week, 2015/07/30"}