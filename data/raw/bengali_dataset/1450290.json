{"pageid": 1450290, "title": "মধুপ-মোহিনী", "url": "https://bn.wikipedia.org/wiki?curid=1450290", "content": "মধুপ-মোহিনী, যা Bee Orchid (বী অর্কিড) নামে পরিচিত উদ্ভিদ। এর বৈজ্ঞানিক নাম Ophrys apifera(ওফ্রিস এপিফেরা)। এই উদ্ভিদটি  Orchidaceae (অর্কিডেসি) পরিবারের অন্তর্গত। এর ফুলের আকৃতি ও রং মৌমাছির মতো, 'যৌন-সম্মোহনমূলক' (sexually deceptive) পরাগায়নের এক অনন্য উদাহরণ এর ফুলটি। এরা সাধারণত মাঝারি আকারের হয়। সাধারণত 12-15 ইঞ্চি (30-38 সেন্টিমিটার) উচ্চতায় বেড়ে ওঠে এটি।\n\n\n== নামকরণ ও  ব্যুৎপত্তি ==\n\n\n=== সাধারণ নাম/ আন্তর্জাতিক নাম ===\nমধুপ-মোহিনী বা Ophrys apifera(ওফ্রিস এপিফেরা) উদ্ভিদের প্রচলিত আন্তর্জাতিক Bee orchid \n(বী অর্কিড)। Bee orchid(বী অর্কিড) নামটি এসেছে এর ফুলের আকৃতি থেকে, যা মৌমাছির আকৃতি অনুকরণ করে এবং মৌমাছিদের প্রলোভন করে। এই উদ্ভিদের ফুল মৌমাছির পেটের মতো দেখতে হওয়ায় এবং মৌমাছিদের প্রলোভন করার ক্ষমতা থাকায় এর নাম Bee orchid (বী অর্কিড) রাখা হয়েছে।\n\n\n=== বৈজ্ঞানিক নাম ===\nমধুপ-মোহিনী বা Bee orchid \n(বী অর্কিড) গাছের বৈজ্ঞানিক নাম Ophrys apifera(ওফ্রিস এপিফেরা)।\nগ্রিক শব্দ \"ophrys\" থেকে গণের নামটি এসেছে, যার অর্থ \"ভ্রু\"। আগেকার দিনে গ্রিক নারীরা অর্কিড দিয়ে ভ্রু কালো করত তাই এই নাম। ল্যাটিন বিশেষণ \"apifera\" হল প্রজাতির  নাম। যার  অর্থ \"মৌমাছি বহনকারী\" বা \"মৌমাছি আনয়নকারী\"।\n\n\n=== বাংলা নাম ===\nOphrys apifera (ওফ্রিস এপিফেরা) Bee orchid \n(বী অর্কিড) গাছের বাংলা নাম \"মধুপ-মোহিনী\"।\nমধুপ-মোহিনী নামটি বাংলা শব্দ \"মধুপ\" (মধু সংগ্রহকারী বা মৌমাছি) এবং \"মোহিনী\" (যা মোহিত করে বা প্রলোভন সৃষ্টি করে) জুড়ে তৈরি হয়েছে।\n\n\n== উদ্ভিদের বিবরণ ==\n\n\n=== কাণ্ড ===\n-প্রকার: বীরুৎ\n-উচ্চতা: ১৫-৫০ সেন্টিমিটার (৬-২০ ইঞ্চি)\n\n\n=== ফুল ===\n- রঙের বৈচিত্র্য: বেগুনি ছদ্ম-পাপড়ি(বৃন্তপত্র) সহ বিভিন্ন রঙের নকশাদার।\n-পাপড়ি:  ফুলের বিভিন্ন পাপড়ির বর্ণনা:\n---(i) বৃহৎ পাপড়িসদৃশ অংশ: ফুলের বাইরের বৃহৎ বৃন্তপত্রগুলি প্রথম দৃষ্টিতে পাপড়ি মনে হয়।\n---(ii) প্রকৃত পাপড়ি: ছোট এবং সবুজ রঙের, যা ফুলের মাঝখানে অবস্থিত।\n---(iii)মধ্যম পাপড়ি: ফুলের নীচের দিকে অবস্থিত একটি বিশেষ পাপড়ি বা ওষ্ঠ(labellum), যা মৌমাছির পেটের আকৃতি অনুকরণ করে এবং পরাগায়নকারীদের জন্য অবতরণ স্থল হিসেবে কাজ করে।\n--আকৃতির বৈচিত্র্য: ফুলের মধ্যম পাপড়ির রঙ ও আকৃতি বিভিন্ন হতে পারে।\n- প্রস্ফুটন: ইউরোপে এপ্রিল মাসের মাঝামাঝি থেকে, যুক্তরাজ্যে জুন থেকে জুলাই মাসে।ভারতীয় উপমহাদেশে এই ফুল সাধারণত বসন্ত থেকে গ্রীষ্ম ঋতুতে ফোটে। তবে, এর সঠিক ফোটার সময় অঞ্চলভেদে পরিবর্তনশীল হতে পারে\n- পরাগায়নকারী: মৌমাছি।\n\n\n=== পাতা ===\n-আকৃতি: পাতাগুলির আকার ডিম্বাকৃতি বা দীর্ঘ এবং সামান্য বাঁকানো, যা ভাল্লুকের পায়ের আকৃতির মতো।\n-রঙ: সবুজ\n-বিন্যাস: এই উদ্ভিদের পাতাগুলি সাধারণত একান্তর বা উভমুখী বিন্যাসে থাকে, অর্থাৎ প্রতি পর্বে একটি করে পাতা থাকে বা প্রতি পর্বে দুটি পাতা একে অপরের বিপরীতে থাকে।\n\n\n== প্রাকৃতিক বণ্টন ==\nমধুপ-মোহিনী বা Ophrys apifera (ওফ্রিস এপিফেরা)  মধ্য এবং দক্ষিণ ইউরোপ জুড়ে ছড়িয়ে আছে, সেইসাথে উত্তর আফ্রিকা এবং মধ্যপ্রাচ্যেও। এর পরিসর পর্তুগাল, আয়ারল্যান্ড থেকে ইরান এবং ককেশাস পর্যন্ত বিস্তৃত।\n\n\n== প্রজাতির বৈচিত্র ==\nOphrys apifera (ওফ্রিস এপিফেরা) ছাড়াও, \"মধুপ-মোহিনী\" বা Bee orchid (বী অর্কিড) নামে পরিচিত অন্যান্য অর্কিড প্রজাতির মধ্যে রয়েছে:\n(1) Cottonia peduncularis (কটনিয়া পেডুনকুলারিস): ভারত ও শ্রীলঙ্কা থেকে আগত এক প্রজাতির অর্কিড।\n(2)Diuris carinata(ডিউরিস ক্যারিনাটা): পশ্চিম অস্ট্রেলিয়ার দক্ষিণ-পশ্চিমাঞ্চলের এক প্রজাতির অর্কিড।\n(3) Ida barringtoniae (ইডা ব্যারিংটোনিয়া): পুয়ের্তো রিকোয়ের এক প্রজাতির অর্কিড।\n\n\n== চাষ ও পরিচর্যা ==\nমধুপ-মোহিনী (Bee Orchid) ইউরোপের মাঠ, ঘাসজমি, এবং খোলা বনাঞ্চলে জন্মায়। এরা সূর্যের আলো ও ছায়ামিশ্রিত স্থানে ভালো বেড়ে ওঠে।\n-ফুলের সময়: মাঝ-বসন্ত থেকে প্রারম্ভিক গ্রীষ্ম।\n-রোদ-আলো: উজ্জ্বল, কিন্তু ছায়াযুক্ত জায়গা প্রয়োজন, যাতে মধুপ-মোহিনী (Bee Orchid)-এর পাতায় সরাসরি প্রখর সূর্যালোক না পড়ে।\n-মাটি: ভূঁই-অর্কিডের জন্য নির্বাচিত মিশ্রণ ভালো হয়ে থাকে। পলি মাটি, যাতে জল ঠিকমতো নিষ্কাশিত হতে পারে, এই ধরনের মাটি মধুপ-মোহিনী (Bee Orchid)-এর জন্য উপযুক্ত।\n-জল: ফুলের মৌসুম ছাড়া,গাছের নিষ্ক্রিয় অবস্থা-তে, জল কমিয়ে দিয়ে নিয়মিত পর্যবেক্ষণ করা উচিত।\n-ভারতীয় বাগান: ভারতীয় আবহাওয়া ও মাটি মধুপ-মোহিনী (Bee Orchid) চাষ করার জন্য অনুকূল।\n\n\n== তথ্যসূত্র =="}