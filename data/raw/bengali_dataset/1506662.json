{"pageid": 1506662, "title": "পুদুচেরি বিধানসভা", "url": "https://bn.wikipedia.org/wiki?curid=1506662", "content": "পুদুচেরি বিধানসভা (ফরাসি : Assemblée législative de Pondichéry) হল ভারতীয় কেন্দ্রশাসিত অঞ্চল (ইউটি) পুদুচেরির এককক্ষ বিশিষ্ট আইনসভা। এটি  চারটি জেলা নিয়ে গঠিত: পুদুচেরি, কারাইকাল, মাহে এবং ইয়ানাম। ভারতের আটটি কেন্দ্রশাসিত অঞ্চলের মধ্যে মাত্র তিনটিতে আইনসভা রয়েছে এবং সেগুলি হল দিল্লি, পুদুচেরি এবং জম্মু ও কাশ্মীর। গঠনের পর সীমানা নির্ধারণের মাধ্যমে পুদুচেরি বিধানসভায় ৩৩টি আসন নির্ধারিত হয়। যার মধ্যে ৫টি তফসিলি জাতির প্রার্থীদের জন্য সংরক্ষিত এবং ৩ জন সদস্য ভারত সরকার কর্তৃক মনোনীত। সর্বজনীন প্রাপ্তবয়স্ক ভোটাধিকারের ভিত্তিতে ৩৩ সদস্যের মধ্যে ৩০ জন সরাসরি জনগণ দ্বারা নির্বাচিত হয় এবং বাকি তিনজনকে কেন্দ্রীয় সরকার মনোনীত করে। এই মনোনীত সদস্যরা বিধানসভার নির্বাচিত সদস্যদের সমান ক্ষমতা ভোগ করেন।\n\nভৌগলিকভাবে, পুদুচেরি ইউটি-এর অধীন এলাকা তিনটি বিচ্ছিন্ন অঞ্চল নিয়ে গঠিত, পুদুচেরি এবং কারাইকাল জেলাগুলি তামিলনাড়ুর জেলাগুলি দ্বারা বেষ্টিত, ইয়ানাম জেলা অন্ধ্রপ্রদেশের পূর্ব গোদাবরী জেলার একটি ছিটমহল এবং কেরালার জেলার সীমান্তবর্তী মাহে জেলা। ১৯৬২ সালে ভারতে একীভূত হওয়ার আগে চারটি জেলা ফরাসিদের দ্বারা শাসিত হয়েছিল। প্রশাসনের স্বাচ্ছন্দ্যের জন্য ফরাসি শাসনামলে এই চারটি জেলার অধীন এলাকাকে ৩৯টি বিধানসভা কেন্দ্রে বিভক্ত করা হয়েছিল। ভারতের একটি ইউটি হওয়ার পর, পুদুচেরিকে ৩০টি বিধানসভা কেন্দ্রে বিভক্ত করা হয়েছিল, যেগুলি ২০০৫ সালে ভারতের সীমানা কমিশন দ্বারা পুনর্গঠিত হয়েছিল।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nপুদুচেরি বিধানসভা\nপুদুচেরির বিধানসভার সদস্য ২০০৬-১১"}