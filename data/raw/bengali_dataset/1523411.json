{"pageid": 1523411, "title": "উত্তরা পাড়োয়ার", "url": "https://bn.wikipedia.org/wiki?curid=1523411", "content": "উত্তরা পাড়োয়ার হলেন মধ্যপ্রদেশের একজন ভারতীয় দাতব্য কর্মী, যিনি ২০১৩ সালে নারী শক্তি পুরস্কারে ভূষিত হয়েছেন।\n\n\n== জীবন ==\nউত্তরা পাড়োয়ার মধ্যপ্রদেশের অধিবাসী। সেখানে তিনি \"প্রয়াস শিক্ষা সমিতি\" নামে একটি সংস্থার নেতৃত্ব দেন। এই গোষ্ঠীটি বৈগা, গোণ্ডি এবং আভুঝমারিয়াদের সাথে কাজ করে। এই উপজাতির মানুষরা দারিদ্র্য, অপুষ্টি ও রোগে ভুগছে এবং উত্তরার গোষ্ঠী তা দূর করার জন্য প্রচেষ্টা চালাচ্ছে। উত্তরা শিশুদের পড়ানো শুরু করেন। ক্রমে তাঁর ছোট ক্লাসটি একটি স্কুলে পরিণত হয়। এটি \"রাণী দুর্গাবতী স্কুল\" নামে নিবন্ধিত হয়েছিল। স্থানীয়ভাবে এখানে মৃত্যুর একটি সাধারণ কারণ হল আগুন, কারণ এখানকার মানুষ শুকনো ঘাস দিয়ে গদি তৈরি করে এবং তারপর আগুনের পাশে সেটি রেখে ঘুমোতে যায়। আগুন থেকে তাদের গদিতে আগুন লেগে গেলে তারা মারা যায়। এর সাথে সম্পর্কিত সমস্যা হল ঠাণ্ডা, কারণ প্রতি শীতে মানুষকে সিদ্ধান্ত নিতে হয় গরম পোশাকের জন্য খরচ করবে নাকি সেই অর্থে খাবার কেনা হবে। উত্তরা পাড়োয়ার এবং তাঁর দাতব্য সংস্থা \"শীতের প্রয়োজনীয় দ্রব্যাদি\" সরবরাহ করে। এর মধ্যে রয়েছে গরম কাপড়, পশমী কাপড় এবং কম্বল। এইভাবে তারা প্রতি বছর পরিবারগুলির হাজার হাজার টাকা সাশ্রয় করতে পারে।\nপাড়োয়ারকে ২০১৬ সালে আন্তর্জাতিক নারী দিবসে নারী শক্তি পুরস্কার /স্ত্রী শক্তি পুরস্কার দেওয়ার জন্য বেছে নেওয়া হয়েছিল। নতুন দিল্লির রাষ্ট্রপতি ভবনে তৎকালীন রাষ্ট্রপতি প্রণব মুখোপাধ্যায় এই পুরস্কার প্রদান করেন। সেদিন আরও চোদ্দজন নারী এবং সাতটি প্রতিষ্ঠানকে সম্মানিত করা হয়েছিল।\nপ্রণব মুখোপাধ্যায় এবং প্রধানমন্ত্রী নরেন্দ্র মোদী নারীর ক্ষমতায়নের প্রয়োজনীয়তা সম্পর্কে বক্তৃতা দিয়েছিলেন। প্রণব তুলে ধরেন পুত্র সন্তানের সংখ্যা বৃদ্ধির সমস্যাটি, কারণ কিছু বাবা-মা তাদের সন্তান কন্যা হলে গর্ভপাত করিয়ে কন্যা ভ্রূণ হত্যা করে।\nগণমাধ্যমে উত্তরা পাড়োয়ারের কাজের জন্য তাঁর প্রোফাইল তৈরি করা হয়েছে  এবং তিনি অন্যান্য পুরস্কারে ভূষিত হয়েছেন।\n\n\n== তথ্যসূত্র =="}