{"pageid": 1117251, "title": "রাজশাহী বিশ্ববিদ্যালয় সুইমিংপুল", "url": "https://bn.wikipedia.org/wiki?curid=1117251", "content": "রাজশাহী বিশ্ববিদ্যালয় সুইমিংপুল বাংলাদেশের রাজশাহী জেলায় অবস্থিত রাজশাহী বিশ্ববিদ্যালয়ের অন্তর্গত সাঁতার ক্রীড়া আয়োজন ও প্রশিক্ষণ সুইমিংপুল। রাজশাহী বিশ্ববিদ্যালয় স্টেডিয়ামের পূর্বে ও শাহ মখদুম ছাত্রাবাসের পশ্চিমে অবস্থিত। বাংলাদেশের বেশিরভাগ ক্রীড়া সুইমিংপুলের মত এটি জাতীয় ক্রীড়া পরিষদের অধিভুক্ত নয়। পুলটির  সার্বিক রক্ষণাবেক্ষণ রাজশাহী বিশ্ববিদ্যালয়ের শারীরিক শিক্ষা বিভাগের ব্যবস্থাপনায় 'এথলেটিক ও একুয়াটিক সাব-কমিটি'র মাধ্যমে হয়ে থাকে। নিয়মিত সাঁতার ছাড়াও ওয়াটার পোলো খেলার আয়োজন হয়ে থাকে।\n\n\n== কাঠামো ==\nএটি খোলা আকাশের নীচে উন্মুক্ত জাতীয় পর্যায়ের জল-ক্রীড়া আয়োজনের উপযোগী সুইমিংপুল। ৮ লেন বিশিষ্ট পুলটির উত্তর পাশে দর্শকদের বসার গ্যালারী ও দক্ষিণে সাঁতারুদের বিশ্রামকক্ষ আছে।\n\n\n== উল্লেখযোগ্য আয়োজন ==\nসুইমিংপুলে রাজশাহী বিশ্ববিদ্যালয়ের শিক্ষার্থীদের নিয়ে সাধারণ সাঁতার প্রতিযোগিতা হয়। এছাড়াও এটি জাতীয় পর্যায়ের ক্রীড়া প্রতিযোগিতার ভেন্যু। ২০১৫ সালে ২৩তম বাংলাদেশ আন্তবিশ্ববিদ্যালয় সাঁতার ও ওয়াটার পোলো প্রতিযোগিতার ১৭ ইভেন্ট এই পুলে হয়েছিল। ২০১৮ সালে এখানে রাজশাহী বিশ্ববিদ্যালয়ের ৩১তম আন্তঃকলেজ সাঁতার ও ওয়াটারপোলো প্রতিযোগিতা হয়।\n\n\n== তথ্যসূত্র =="}