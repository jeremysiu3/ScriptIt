{"pageid": 1528351, "title": "স্বাতী নারায়ণন", "url": "https://bn.wikipedia.org/wiki?curid=1528351", "content": "স্বাতী নারায়ণন একজন ভারতীয় অভিনেত্রী যিনি মূলত তামিল এবং মালায়ালাম চলচ্চিত্র জগতের সাথে যুক্ত। মালায়ালাম চলচ্চিত্র ভাসান্থিয়ুম লক্ষ্মিয়ুম পিন্নে নাজানুম (১৯৯৯) -এর মাধ্যমে তিনি অভিনয় জগতে আত্মপ্রকাশ করেন। এরপর তিনি সু...সু... সুধী ভাথমীকম (২০১৫) এবং ইলাই (২০১৭) চলচ্চিত্রে অভিনয় করেছেন। । \n\n\n== কর্মজীবন ==\nস্বাতী নারায়ণন এর্নাকুলামের পেরুম্বাভুরে জন্মগ্রহণ করেছিলেন। একজন শিশু শিল্পী হিসেবে মালায়ালাম চলচ্চিত্র ভাসান্থিয়ুম লক্ষ্মীয়ুম পিন্নে নজানুম (১৯৯৯) -তে তিনি অভিনয় করেছিলেন। অভিনয় জগতে প্রবেশের আগে তিনি অনুপমা মোহনের নিকট কুচিপুড়ি নৃত্যের প্রশিক্ষন গ্রহন করেন। নৃত্যের প্রতি আগ্রহের পাশাপাশি স্বাতী ত্রিশুরে একজন আয়ুর্বেদিক ডাক্তার হিসেবে যোগ্যতা অর্জন করেন।স্বাতীর পারিবারিক বন্ধু আশা শরৎ পরিচালক রঞ্জিত শঙ্করের কাছে তার নাম সুপারিশ করেছিলেন যিনি তার সু... সু... সুধী ভাথমীকম (২০১৫) চলচ্চিত্রে স্বাতীকে অভিনয়ের সুযোগ দেন। ছবিতে, স্বাতী মুম্বাইয়ের এক মেয়ের চরিত্রে অভিনয় করেছিলেন। এই চলচ্চিত্রে অভিনেতা জয়সূর্য এবং শিবদাও অভিনয় করেছিলেন। \nএরপর তিনি তার প্রথম তামিল চলচ্চিত্র ইলাই (২০১৭)-এ অভিনয় করেন, যা বিনীশ রাজ পরিচালিত এক ইতিহাসধর্মী ছবি। স্বাতী চলচ্চিত্রে নামভূমিকায় অভিনয় করেন। এই চরিত্রের জন্য, তিনি সাজসজ্জাহীন সাধারণ বেশ ধারণ করেন এবং তামিলনাড়ুর অভ্যন্তরীণ গ্রামগুলোতে ছবির চিত্রগ্রহনের কাজ করেন। কন্যা সন্তানের শিক্ষার গুরুত্ব তুলে ধরার এই চলচ্চিত্রটি ২০১৭ সালের এপ্রিলে আঞ্চলিক প্রেক্ষাগৃহে মুক্তি পায়।\n\n\n== চলচ্চিত্র তালিকা ==\n\n\n== তথ্যসূত্র =="}