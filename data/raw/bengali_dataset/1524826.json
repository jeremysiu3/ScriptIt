{"pageid": 1524826, "title": "নিনা চৌবাল", "url": "https://bn.wikipedia.org/wiki?curid=1524826", "content": "নিনা চৌবাল (জন্ম ১৯৯২) হলেন ট্রান্স লাইফলাইনের সহ-প্রতিষ্ঠাতা এবং প্রাক্তন পরিচালক। ট্রান্স লাইফলাইন  হলমার্কিন যুক্তরাষ্ট্রে এবং কানাডায় অবস্থিত প্রথম লিঙ্গান্তরকামী আত্মহত্যা হটলাইন। একজন শীর্ষস্থানীয় লেসবিয়ান, গেই, বাইসেক্সুয়াল , ট্রান্সজেন্ডার এবং কুইয়ার (এল জি বি টি কিউ +)কর্মী এবং ট্রান্স মহিলা হিসেবে, যখন চৌবালকে অভিবাসনে আটকে রাখা হয়েছিল, তখন বিষয়টি দ্য নিউ ইয়র্ক টাইমস  এবং শিকাগোইস্টের মতো প্রকাশনাগুলিতে জাতীয় শিরোনাম হয়েছিল। ২০১৯ সালে, চৌবাল ট্রান্সজেন্ডারদের নিয়ে  তথ্যচিত্র আমেরিকা ইন ট্রানজিশনের প্রথম পর্বের বিষয়বস্তু ছিল ।\n\n\n== জীবনের প্রারম্ভিক সময় ==\nচৌবাল ভারতের মুম্বাইয়ে বড় হয়েছেন। ১৩ বছর বয়সে, তিনি 'লিঙ্গান্তরকামী' শব্দটি আবিষ্কার করেন এবং বুঝতে পারেন যে তিনি লিঙ্গান্তরকামী। ইন্টারনেটের মাধ্যমে তিনি অন্যান্য ট্রান্স মানুষের সাথে সংযোগ খুঁজে পান।\n\n\n== শিক্ষা এবং কর্মজীবন ==\n২০০৯ সালে, চৌবাল ইলিনয় চ্যাম্পেইন-আরবানা বিশ্ববিদ্যালয়ে  কলেজে পড়ার জন্য ছাত্র ভিসায় একাই মার্কিন যুক্তরাষ্ট্রে পাড়ি দেন। তিনি ২০১১ সালে রিভারবেড টেকনোলজিতে গুনমান নিশ্চিতকরণ সফটওয়্যার ইঞ্জিনিয়ার হিসেবে ইন্টার্নশিপ গ্রহণ করেন। ২০১২ সালে, তিনি গুগলে একইভাবে ইন্টার্নশিপ করেছিলেন। এছাড়াও ২০১২ সালে, তিনি ইলিনয় বিশ্ববিদ্যালয়ের ন্যাশনাল সেন্টার ফর সুপারকম্পিউটিং অ্যাপ্লিকেশনসে একজন প্রোগ্রামার হিসেবে কাজ করেছিলেন। ২০১৩ সালে, তিনি ট্রান্স হিসেবে বেরিয়ে আসেন। তার পরিবার তার রূপান্তরকামীকে সমর্থন না করায়, পারিবারিক সম্পর্ক ভেঙে যায়।\nচৌবাল ২০১৩ সালের জানুয়ারিতে গুগলে সফটওয়্যার ইঞ্জিনিয়ার হিসেবে যোগদান করেন। এই জন্য তিনি মার্কিন যুক্তরাষ্ট্রে নিযুক্ত বিদেশী কর্মীদের জন্য  ভিসা  এইচ১বি  অর্জন করেন। ২০১৪ সালে, চৌবাল গ্রেটা মার্টেলার সাথে ৫০১(সি)(৩) ট্রান্স লাইফলাইনের সহ-প্রতিষ্ঠা করেন। এই সংস্থাটি ছিল মার্কিন যুক্তরাষ্ট্র এবং কানাডায় অবস্থিত প্রথম রূপান্তরকামী আত্মহত্যা হটলাইন। কারণ চৌবাল আত্মহত্যার চিন্তাভাবনার সাথে লড়াই করছিলেন এবং মার্টেলা আত্মহত্যার প্রবণতার জন্য হাসপাতালে ভর্তি ছিলেন।\n\n\n== তথ্যসূত্র =="}