{"pageid": 1522298, "title": "উত্তর আমেরিকার ফিকাহ কাউন্সিল", "url": "https://bn.wikipedia.org/wiki?curid=1522298", "content": "উত্তর আমেরিকার ফিকাহ কাউন্সিল (মূলত ISNA ফিকাহ কমিটি নামে পরিচিত) হল মুসলিমদের একটি সংগঠন যারা উত্তর আমেরিকা মহাদেশে ইসলামী আইন ব্যাখ্যা করে। ১৯৮৬ সালে উত্তর আমেরিকার ফিকাহ কাউন্সিল প্রতিষ্ঠিত হয়েছিল। পশ্চিমে জীবনযাপনের জন্য ইসলামী আইনের সাথে মানিয়ে নেওয়ার আইনি পদ্ধতি তৈরি করা এর লক্ষ্য। \nতাদের ওয়েবসাইট অনুসারে, ফিকহ পরিষদের উৎপত্তি ১৯৬০-এর দশকে যুক্তরাষ্ট্র ও কানাডার মুসলিম ছাত্র সমিতির ধর্মীয় বিষয়ক কমিটি থেকে শুরু হয়।  ১৯৮০সালে, ইসলামিক সোসাইটি অফ নর্থ আমেরিকা (ISNA) প্রতিষ্ঠার পর, ধর্মীয় বিষয়ক কমিটি উত্তর আমেরিকার ইসলামিক সোসাইটির ফিকহ কমিটিতে বিকশিত হয়। অবশেষে ১৯৮৬ সালে উত্তর আমেরিকার ফিকহ কাউন্সিলে রূপান্তরিত হয়।\nএর ২০ জন সদস্য ধর্মীয় রায় জারি করেন, বিরোধ নিষ্পত্তি করেন এবং ইসলামী বিশ্বাস সম্পর্কিত প্রশ্নের উত্তর দেন। কাউন্সিলের উপ-আইনে বর্ণিত হিসাবে, এর প্রাথমিক উদ্দেশ্যগুলির মধ্যে রয়েছে: \" শরিয়ার দৃষ্টিকোণ থেকে বিবেচনা করে নির্দিষ্ট উদ্যোগ, লেনদেন, চুক্তি, প্রকল্প বা প্রস্তাবের উপর পরামর্শ দেওয়া, যাতে উত্তর আমেরিকার মুসলিমদের কার্যক্রম শরিয়ার অনুমোদিত সীমার মধ্যে থাকে।\" কাউন্সিলের মতামত বাধ্যতামূলক নয়। \n\n\n== ফতোয়া ==\nসন্ত্রাসবাদ : ২০০৫ সালের জুলাইয়ে, পরিষদ একটি ফতোয়া জারি করে বলে যে নাগরিকদের বিরুদ্ধে সব ধরনের সন্ত্রাসবাদ ইসলামী আইনে হারাম (নিষিদ্ধ), মুসলিমদের জন্য সন্ত্রাসবাদে জড়িত কারও সাথে সহযোগিতা করা নিষিদ্ধ, এবং নাগরিক জীবন রক্ষায় আইন প্রয়োগকারী সংস্থাকে সহযোগিতা করা সব মুসলিমের দায়িত্ব। \nমৃত্যুদণ্ড : পরিষদ যুক্তরাষ্ট্রে মৃত্যুদণ্ডের উপর স্থগিতাদেশের জন্য একটি ফতোয়া জারি করেছে। যার কারণ হলো শরিয়া অনুসারে এই আইন কার্যকর করার জন্য প্রয়োজনীয় কিছু শর্ত বেশিরভাগ ক্ষেত্রে পূরণ হয় না। \nধর্মত্যাগ : পরিষদ একটি ফতোয়া জারি করে বলেছে যে শুধুমাত্র ধর্মত্যাগের ভিত্তিতে কোনো নির্দিষ্ট শাস্তি, বিশেষ করে মৃত্যুদণ্ড, দেওয়া যায় না। ফতোয়ায় বলা হয়েছে: \" কুরআন ও সুন্নাহ থেকে প্রাপ্ত প্রমাণের প্রাধান্য দেখায় যে ধর্মত্যাগ নিজে থেকে বাধ্যতামূলক নির্দিষ্ট শাস্তি হুদুদ, যেমন মৃত্যুদণ্ড হওয়ার দাবির জন্য কোনো মজবুত ভিত্তি নেই\" \n\n\n== নির্বাহী কমিটি এবং সদস্যরা ==\nকার্যনির্বাহী সদস্য :\n\nডঃ ইয়াসির কাদি, চেয়ারম্যান\nডাঃ জয়নাব আলওয়ানি, ভাইস চেয়ারম্যান\nডঃ জুলফিকার আলী শাহ, নির্বাহী পরিচালক\nডঃ মুজাম্মিল এইচ. সিদ্দিকী\nডঃ মোহাম্মদ কাতানানি\nশেখ উমর খান\nকাউন্সিল সদস্যগণ :\n\nডাঃ আব্দুলবারী মাশাল\nশায়খ আব্দুর রহমান খান\nডঃ আলী সুলাইমান আলী\nডাঃ দীন আবদেলকাদের\nডাঃ ইহসান বাগবি\nডঃ জামাল বাদাউই\nডঃ জাসের আউদা\nডঃ মুদ্দাসসির সিদ্দিকী\nশায়খ মুহাম্মদ নূর আবদুল্লাহ\nশায়খ মুস্তাফা উমর\nডাঃ ওসামা বাহলুল\nশায়খ সুহাইব ওয়েব\nডাঃ তামারা গ্রে\nইমাম ইয়াহিয়া হেন্দি\n\n\n== তথ্যসূত্র =="}