{"pageid": 1170897, "title": "কিলিয়ান আজার", "url": "https://bn.wikipedia.org/wiki?curid=1170897", "content": "কিলিয়ান আজার (ফরাসি: Kylian Hazard, ফরাসি উচ্চারণ: ​[kiljan azaʁ]; জন্ম: ৫ আগস্ট ১৯৯৫) হলেন একজন বেলজীয় পেশাদার ফুটবল খেলোয়াড়। তিনি বর্তমানে বেলজীয় ক্লাব আরডব্লিউডিএমের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা দ্বিতীয় আক্রমণভাগের খেলোয়াড় হিসেবে খেলেন।\n\n\n== প্রারম্ভিক জীবন ==\nকিলিয়ান আজার ১৯৯৫ সালের ৫ই আগস্ট তারিখে বেলজিয়ামের লা লুভিয়েরে জন্মগ্রহণ করেছেন এবং ব্রেন-ল্য-কঁতে তার শৈশব অতিবাহিত করেছেন। তার বাবার নাম তিয়েরি আজার এবং তার মায়ের নাম কারিন আজার, তারা উভয়েই বেলজিয়ামের হয়ে ফুটবল খেলেছেন। তার বাবা খেলোয়াড়ী জীবনের অধিকাংশ সময় বেলজীয় দ্বিতীয় বিভাগের ক্লাব লুভিয়েরোয়াসের হয়ে একজন অর্ধ-পেশাদার ফুটবল খেলোয়াড় হিসেবে খেলেছেন। তিনি মূলত একজন রক্ষণাত্মক মধ্যমাঠের খেলোয়াড় হিসেবে খেলতেন। তার মা বেলজীয় নারী প্রথম বিভাগে একজন আক্রমণভাগের খেলোয়াড় হিসেবে খেলেছেন, তবে তার বড় ছেলে এডেন আজারের সাথে তিন মাসের গর্ভবতী অবস্থায় থাকাকালীন খেলা বন্ধ করে দিয়েছেন। ফুটবল খেলার পর বাবা-মা দুজনেই ক্রীড়া শিক্ষক হিসেবে কাজ করেছেন। তিয়েরি ২০০৯ সালে তার সন্তানদের আরও বেশি সময় দেয়ার জন্য তার পদ থেকে অবসর গ্রহণ করেছেন।\nকিলিয়ান তার বাবা-মায়ের চার সন্তানের মধ্যে তৃতীয়। তার বড় ভাই এদেন পূর্বে লিল, চেলসি এবং রিয়াল মাদ্রিদের হয়ে খেলেছেন। তার আরেক বড় ভাই তোরগান আজার ২০১৫ সালে বরুসিয়া মনশেনগ্লাডবাখে যোগদান করার পূর্বে ২০১২ সালে চেলসির হয়ে খেলেছেন। তার ছোট ভাই এতান টুবিজে-ব্রাইনের যুব অ্যাকাডেমিতে খেলছেন, যেখানে এদেন, তোরগান এবং কিলিয়ান সকলেই তাদের খেলোয়াড়ি জীবনের প্রথম দিকে খেলেছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে কিলিয়ান আজার  (ইংরেজি)  \nসকারবেসে কিলিয়ান আজার (ইংরেজি) \nট্রান্সফারমার্কেটে কিলিয়ান আজার (ইংরেজি) \nওয়ার্ল্ডফুটবল.নেটে কিলিয়ান আজার (ইংরেজি) \nইএসপিএন এফসিতে কিলিয়ান আজার (ইংরেজি)"}