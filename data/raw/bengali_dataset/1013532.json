{"pageid": 1013532, "title": "মিটিং অ্যাট নাইট", "url": "https://bn.wikipedia.org/wiki?curid=1013532", "content": "\"মিটিং অ্যাট নাইট\" রবার্ট ব্রাউনিং রচিত একটি ভিক্টোরিয়ান ইংরাজী সাহিত্যের প্রেমের কবিতা। ১৮৪৫ সালে রচিত ড্রামাটিক রোমান্সেস অ্যাণ্ড লিরিক্স নামক প্রকৃত কবিতাটিতে \"রাত্রি\" ও \"প্রভাত\" নামক দুটি অংশ ছিল। ১৮৪৯ সালে,কবি ওই দুটি অংশকে দুটি ছোটো কবিতায় বিভক্ত করেন - \"মিটিং অ্যাট নাইট\" ও \"পার্টিং অ্যাট মর্নিং\"।\nকবিতাটি (১৮৪৫ এর অন্যান্য সংগ্রহের সাথে সদৃশ) ব্রাউনিং ও তাঁর ভবিষ্যতের স্ত্রী এলিজাবেথ ব্যারেটের বিবাহের পূর্বের প্রেম ও সাক্ষাতের সময় রচিত হয়েছে। কেনেডি ও হেয়ার কবিতাটিকে বর্ণনা করেছিলেন যে বর্তমান সময় পর্যন্ত ব্রাউনিং রচিত এটি \"সর্বাধিক কামুক কবিতা\"।\n\n\n== পটভূমি ==\nএলিজাবেথ ব্যারেটের দূরসম্পর্কের একজন খুড়তুতো ভাই জন কেনিয়ন,ব্যারেটের ১৮৪৪ সালের কবিতাগুলির একটি খসড়া রবার্ট ব্রাউনিংয়ের বোন সারিয়ানা ব্রাউনিংকে উপহার দেন। কবিতার একটি অংশে নিজের নাম খুঁজে পাওয়ার পর ১৮৪৫ সারের ১০ জানুয়ারি ব্রাউনিং ব্যারেটকে একটি চিঠি লেখেন। চিঠির উত্তর পাওয়ার পরই,ব্রাউনিং ড্রামাটিক রোমান্সেস অ্যাণ্ড লিরিক্স এর কবিতা ও নাটকগুলির প্রুফ সংশোধন করতে তাঁর কাছে পাঠান।\nড্রামাটিক রোমান্সেস অ্যাণ্ড লিরিক্স এর কবিতাগুলি দুটি বা তিনটি অংশে বিভক্ত করা হয়েছে যার মধ্যে দুটি প্রেমের কবিতা \"রাত্রি\" ও \"দিবস\" একে অপরের পরিপূরক। কেনেডি ও হেয়ার এই দুটি কবিতাকে বর্ণনা করেছেন \"একটি সংক্ষিপ্ত নাটকীয় বর্ণনা যেটি নিশ্চিতভাবে ভালোবাসার প্রতি একজন পুরুষের আচরণভঙ্গি প্রতিফলিত হচ্ছে।\"\n\n\n== বিষয়বস্তু ==\nকবিতাটি দুটি স্তবকে বিভক্ত যার প্রত্যেকটিতে ছয়টি করে পঙ্‌ক্তি রয়েছে। প্রথম স্তবকটি সমুদ্রে  গোপন নৌকাযাত্রার উত্তেজনা বর্ণিত হয়েছে। দ্বিতীয় স্তবকটি দুজন প্রেমিক-প্রেমিকার সাক্ষাতের প্রবল আনন্দ বর্ণিত হয়েছে। কবিতার প্রধান ভাবমূল প্রেমিকের প্রেমিকার সাথে সাক্ষাৎ করার প্রবল আকাঙ্ক্ষা ও আবশ্যিকতা বর্ণনা করা হয়েছে।\nকবিতাটিতে চিত্রের সৌন্দর্য ও জীবনের কার্যকলাপের মধ্যে বৈপরীত্য স্পষ্ট হয়েছে;কেউ একজন প্রকৃতির সৌন্দর্য উপভোগ ও একসঙ্গে ও জীবনের বাস্তবতা উপলব্ধি করতে পারবে না।\nএটির পরবর্তী কবিতা \"পার্টিং অ্যাট মর্নিং\" নৌকাযাত্রাকারী পুরুষকে গুণান্বিত করার জন্য \"সর্বনামস্বরূপ উৎস\" ব্যবহার করে। কবিতাটি কখনোই দুজন প্রেমিক-প্রেমিকার পরিচয় প্রকাশ করে না। কবিতাটি ABCCBA DEFFED মিত্রাক্ষর ছন্দ অনুসরণ করে।\n\n\n== সমাদর ==\nকবিতাটির দুটি প্রকাশিত কাহিনী রয়েছে:একটি এফ.আর. লিভিস দ্বারা এবং অন্যটি রোনাল্ড কার্টার ও ওয়াল্টার নাশ দ্বারা। কেনেডি ও হেয়ারের মতে, এলিজাবেথ ব্যারেটের প্রতি ব্রাউনিংয়ের অত্যন্ত ভালোবাসাই তাকে \"তাঁর রচিত সর্বাধিক কামুক কবিতাটি\" লিখতে চালিত করেছিল।\"\n\n\n== তথ্যসূত্র ==\n\n\n== বহিঃসংযোগ =="}