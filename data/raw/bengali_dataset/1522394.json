{"pageid": 1522394, "title": "স্টারস (জ্যানিস ইয়ান গান)", "url": "https://bn.wikipedia.org/wiki?curid=1522394", "content": "\"স্টারস\" হলো আমেরিকান সিঙ্গার-সংগীতকার জানিস ইয়ানের ষষ্ঠ স্টুডিও অ্যালবামের শিরোনাম ট্র্যাক। এই গানটি একটি বিষণ্ণ গিটার ব্যালাড, যেটি খ্যাতির ফাঁদ, ক্ষণস্থায়িতা এবং তার পরিণতির কথা বলে।\n\n\n== নিনা সিমোন সংস্করণ ==\nজ্যাজ ও ব্লুজ গায়িকা নিনা সিমোন ১৯৭৬ সালে সুইজারল্যান্ডের মন্ট্রেক্স-এ অনুষ্ঠিত মন্ট্রেক্স জ্যাজ ফেস্টিভ্যাল-এ, \"স্টারস\" এর একটি পরিবর্তিত সংস্করণ পরিবেশন করেন। সিমোনের সংস্করণটি পিয়ানোতে বাজানো হয়েছিল এবং এতে কিছু নতুন কথা ছিল এবং এটি ইয়ানের সংস্করণের তুলনায় আরো বিষণ্ণ সুরে ছিল। এতে শিল্পীর কর্মজীবনের অবনমন এবং মানসিক ও আর্থিক সংগ্রামের কথা বলা হয়েছিল। সিমোনের পরিবেশনার একটি রেকর্ড সংরক্ষণ করা হয়েছে।\nসিমোন তার লাইভ সংকলন অ্যালবাম লেট ইট বি মি (১৯৮৭) তে \"স্টারস\"-এর আরেকটি সংস্করণ প্রকাশ করেন এবং মরণোত্তর, মন্ট্রেক্স সংস্করণটি, নিনা সিমোন: দ্য মন্ট্রেক্স ইয়ার্স (২০২১)-এ প্রকাশ করা হয়।\nসিমোনের মন্ট্রেক্স কভার সংস্করণটি নেটফ্লিক্সের প্রাপ্তবয়স্ক কার্টুন বোজ্যাক হর্সম্যান এর তৃতীয় মরশুমের ফিনালেতে চূড়ান্ত মুহূর্তগুলোতে বাজানো হয়। জান চেনি নিউ ইয়র্ক পত্রিকায় লিখেছেন, যেভাবে সিজনের ফিনালেতে \"নিনা সিমোনের 'স্টারস' গানের সঙ্গে ঘটনাগুলো প্রকাশ পায়, তা একেবারেই বেদনাদায়ক। এটা কোনো অ্যানিমেটেড সিরিজে দেখা আমার জীবনের সবচেয়ে হৃদয়বিদারক মুহূর্তগুলোর একটি।\" গানটি শো-এর সাউন্ডট্র্যাক অ্যালবাম-এ অন্তর্ভুক্ত করা হয়েছিল।\n\n\n== তথ্যসূত্র =="}