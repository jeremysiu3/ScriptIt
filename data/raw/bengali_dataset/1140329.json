{"pageid": 1140329, "title": "ন্যায়বিচার ও পুনর্মিলন পার্টি", "url": "https://bn.wikipedia.org/wiki?curid=1140329", "content": "ন্যায়বিচার ও পুনর্মিলন পার্টি বা জাস্টিস অ্যান্ড রিকনসিলিয়েশন পার্টি (বসনীয়: Stranka pravde i pomirenja; সার্বীয়: Странка правде и помирења; abbr. СПП বা SPP) , পূর্বে বসনিয়াক ডেমোক্রেটিক ইউনিয়ন অফ স্যান্ডজাক নামে পরিচিত ছিল। এটি সার্বিয়ার একটি রাজনৈতিক দল। দলটি সার্বিয়া এবং মন্টিনিগ্রোর সান্দজাক অঞ্চলে বসবাসকারী বসনিয়াক জাতিগত সংখ্যালঘুদের প্রতিনিধিত্ব করে।\n\n\n== ইতিহাস ==\nদলটি মধ্যপন্থী লিবারেল ডেমোক্রেটিক পার্টি (LDP) এবং কেন্দ্র-বাম সোশ্যাল ডেমোক্রেটিক ইউনিয়ন (SDU) এর সাথে জোট দল গঠন করে ২০১৪ সালের সংসদীয় নির্বাচনে প্রতিদ্বন্দ্বিতা করে। কিন্তু এই নবগঠিত জোট দলটি একটি আসনেও জয়লাভ করতে পারেনি। এই নির্বাচনে জোট দলটি মাত্র ৩.৪% ভোট পায়।\n২০১৬ সালের সংসদ নির্বাচনে দলটি কোনো জোটে অংশ না নিয়ে এককভাবে অংশগ্রহণ করে দুটি আসনে জয়লাভ করে। ২৩ ডিসেম্বর, ২০১৭ তারিখে দলটির নাম আনুষ্ঠানিকভাবে বসনিয়াক ডেমোক্রেটিক ইউনিয়ন অফ স্যান্ডজাক থেকে জাস্টিস অ্যান্ড রিকনসিলিয়েশন পার্টিতে পরিবর্তন করা হয়। জাহজা ফেহরাতোভিচ দলটি গঠনের পর থেকে এই সময় পর্যন্ত নেতৃত্ব দিয়েছেন। তবে নাম পরিবর্তনের পর, মুয়ামের জুকোর্লিচকে পুনর্গঠিত দলের নেতা হিসেবে নিযুক্ত করা হয়।\n\n\n== তথ্যসূত্র =="}