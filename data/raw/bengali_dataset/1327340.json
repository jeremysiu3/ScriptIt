{"pageid": 1327340, "title": "রাভুলা", "url": "https://bn.wikipedia.org/wiki?curid=1327340", "content": "রাভুলা (মালয়ালম ভাষায় আদিয়ার, কন্নড় ভাষায় ইরাভা) হল কর্ণাটক এবং কেরালার একটি উপজাতি সম্প্রদায়। তাদের সাধারণ কথ্য ভাষা রাভুলা ভাষা নামে পরিচিত। তারা প্রধানত কর্নাটক রাজ্যের কোড়গু জেলা এবং তার সাথে কেরল রাজ্যের কণ্ণুর এবং বয়নাড় জেলাদুটির সংলগ্ন অঞ্চলগুলিতে বসবাস করে। \n\n\n== জীবন ==\nতাদের মধ্যে বেশিরভাগই কৃষি শ্রমিক এবং তারা বি-উপজাতিকরণ বা ডিট্রাইবালাইজেশন (এটি এমন একটি প্রক্রিয়া যার মাধ্যমে একটি নির্দিষ্ট আদিবাসী জাতিগত পরিচয়ের বা সম্প্রদায়ের ব্যক্তিরা উপনিবেশবাদীদের ইচ্ছাকৃত প্রচেষ্টা এবং/অথবা ঔপনিবেশিকতার বৃহত্তর প্রভাবের মাধ্যমে সেই পরিচয় বা সম্প্রদায় থেকে বিচ্ছিন্ন হয়) প্রক্রিয়ায় রয়েছে। বিশ্বাস করা হয় যে তারা অতীতে কৃষিজীবী ছিল। বয়নাড় জেলার মানন্তাবাড়িতে ভাল্লিয়ুরক্কাভু মন্দিরে বার্ষিক উৎসবের সময়, আদিয়ার লোকেরা জমিদারদের সাথে বাণিজ্য পরিষেবার জন্য একত্রিত হয়। তাদের নিজস্ব চিকিৎসা ব্যবস্থা আছে।\nতাদের বসতিকে 'কুঞ্জু' বলা হয়। তারা একগামী হয়, অর্থাৎ এক স্ত্রীতেই বিশ্বাস করে। বেশিরভাগ বিবাহই আলাপ আলোচনার মাধ্যমে স্থির হবার পর সম্পন্ন হয়, যদিও তাদের মধ্যে বেশ কয়েকটি ক্ষেত্রে পালিয়ে গিয়ে বিয়ে করার ঘটনাও আছে।\n\n\n== জীবিকা ==\nবর্তমানে রাভুলা জাতি চলমান সমাজ থেকে খুবই পিছিয়ে আছে। তারা বেশিরভাগই কফি বাগান এবং চা বাগানে কৃষি শ্রমিক হিসেবে কাজ করে, যদিও কেউ কেউ বন বিভাগ দ্বারা নিযুক্ত পেশায় বা অন্য কোন পেশায় নিযুক্ত আছে। \n\n\n== ধর্ম বিশ্বাস ==\nইয়েরাভা (রাভুলা) আদিবাসীরা জাদুতে বিশ্বাস করে, এবং তারা সর্বপ্রাণবাদী (অ্যানিমিস্ট), যদিও তারা এখনও চামুণ্ডেশ্বরী আম্মা এবং কাবেরী আম্মার মতো হিন্দু দেবতার পূজা করে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে রাভুলা সম্পর্কিত মিডিয়া দেখুন।"}