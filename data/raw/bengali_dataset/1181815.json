{"pageid": 1181815, "title": "জর্দান ভেরেতু", "url": "https://bn.wikipedia.org/wiki?curid=1181815", "content": "জর্দান মার্সেল জিলবের্ত ভেরেতু (ফরাসি: Jordan Veretout, ফরাসি উচ্চারণ: ​[ʒɔʁdˈɑ̃ vəʁtˈu]; জন্ম: ১ মার্চ ১৯৯৩; জর্দান ভেরেতু নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে ফরাসি ক্লাব মার্সেই এবং ফ্রান্স জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১০ সালে, ভেরেতু ফ্রান্স অনূর্ধ্ব-১৮ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত ফ্রান্সের বয়সভিত্তিক দলের হয়ে খেলার পর, তিনি ২০২১ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজর্দান মার্সেল জিলবের্ত ভেরেতু ১৯৯৩ সালের ১লা মার্চ তারিখে ফ্রান্সের অঁসনিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভেরেতু ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১০ সালে তিনি ফ্রান্স অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ফ্রান্সের বয়সভিত্তিক দলের হয়ে তিনি প্রায় ৪ বছরে ৪৪ ম্যাচে অংশগ্রহণ করে ৫টি গোল এবং একটি শিরোপা জয়লাভ করেছেন।\n২০২১ সালের ১লা সেপ্টেম্বর তারিখে, ২৮ বছর ও ৬ মাস বয়সে, ডান পায়ে ফুটবল খেলায় পারদর্শী ভেরেতু বসনিয়া ও হার্জেগোভিনার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ফ্রান্সের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৭ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। ফ্রান্সের হয়ে অভিষেকের বছরে ভেরেতু সর্বমোট ৫ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজর্দান ভেরেতু – ফিফা প্রতিযোগিতার রেকর্ড (ইংরেজি) \nজর্দান ভেরেতু – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জর্দান ভেরেতু  (ইংরেজি)  \nসকারবেসে জর্দান ভেরেতু (ইংরেজি) \nবিডিফুটবলে জর্দান ভেরেতু  (ইংরেজি)  \nট্রান্সফারমার্কেটে জর্দান ভেরেতু (ইংরেজি) \nওয়ার্ল্ডফুটবল.নেটে জর্দান ভেরেতু (ইংরেজি) \nইএসপিএন এফসিতে জর্দান ভেরেতু (ইংরেজি) \nন্যাশনাল-ফুটবল-টিমস.কমে জর্দান ভেরেতু (ইংরেজি)"}