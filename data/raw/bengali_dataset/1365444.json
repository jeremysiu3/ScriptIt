{"pageid": 1365444, "title": "আধুনিক গান", "url": "https://bn.wikipedia.org/wiki?curid=1365444", "content": "আধুনিক গান হলো প্রগতিশীল চিন্তাপ্রসূত যুগদাবি অনুযায়ী রচিত গান। এ গানের পরিধি ব্যাপক, যুগের সাথে তাল মিলিয়ে এ গানের কথা, সুর, তাল ইত্যাদি বিষয়গুলো ভিন্ন ভিন্ন হয়।\n\n\n== ইতিহাস ==\nআধুনিক যুগ শুরুর পর থেকে এ গান ইউরোপে প্রথম শুরু হয়। তারপর বিভিন্ন দেশে বিভিন্ন ভাষায় জীবন ও জগৎ সম্পর্কে নতুন দৃষ্টিভঙ্গি, সুরুচিসম্মত ভাব, ভাষা ও আধুনিক সুর-তাল সমন্বয়ে এর উৎপত্তি। আঠারো শতকের শেষভাগে নিধু গুপ্তের  টপ্পা গানের মাধ্যমে আধুনিক বাংলা গানের সূচনা হয়। সূচনালগ্নে নরনারীর প্রেমবিরহের কাহিনী ছিল এর মুখ্য বিষয়। ব্রিটিশ ভারতে কলকাতা বেতারে ভাবগীতি ও কাব্যগীতি নামে প্রথম এ গান প্রচারিত হয়। রবীন্দ্রনাথের অনুমোদন সাপেক্ষে দিলীপকুমার রায় প্রথম এ অভিধা ব্যবহার করেন। রবীন্দ্রসঙ্গীত, দ্বিজেন্দ্রগীতি, রজনীকান্তের গান, অতুলপ্রসাদের গান এবং নজরুলসঙ্গীতসহ আধুনিক কালে এ গান প্রচারিত হয়।\n\n\n== বর্তমান অবস্থা ==\nবর্তমানে লোকগীতি, বাউল গান, কীর্তন গান, শাস্ত্রীয় সঙ্গীত ইত্যাদি ধারার পাশাপাশি আধুনিক বাংলা গান একটি ক্রমবিবর্তনশীল গীতধারা ও সংগীত। এতে কথা, সুর, বাদ্যযন্ত্রের ব্যবহার এবং পরিবেশনায় পাশ্চাত্য সঙ্গীতের অনুকরণ লক্ষ্য করা গেলেও যুগের দাবি অনুযায়ী ক্রমশই এর জনপ্রিয়তা বাড়ছে।\n\n\n== আধুনিক গানের গীতিকার ==\nপুলক বন্দ্যোপাধ্যায়\nপ্রণব রায়\nজটিলেশ্বর মুখোপাধ্যায়\nহেমন্ত মুখোপাধ্যায়\n\n\n== তথ্যসূত্র =="}