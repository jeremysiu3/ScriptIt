{"pageid": 1066206, "title": "উচ্চ শিক্ষার গুণগত মান বৃদ্ধি প্রকল্প", "url": "https://bn.wikipedia.org/wiki?curid=1066206", "content": "উচ্চ শিক্ষার গুণগত মান বৃদ্ধি প্রকল্প বিশ্বব্যাংকের সহায়তায় বাংলাদেশে উচ্চশিক্ষার উন্নতিকল্পে পরিচালিত বাংলাদেশ সরকারের একটি প্রকল্প ছিল। উচ্চ শিক্ষার গুণগত মান বৃদ্ধি প্রকল্প এবং সেকেন্ডারি এডুকেশন কোয়ালিটি অ্যান্ড অ্যাকসেস এনহান্সমেন্ট প্রজেক্ট বাংলাদেশের শিক্ষাব্যবস্থার উন্নতির লক্ষ্যে একসাথে শুরু করা হয়েছিল।\n\n\n== ইতিহাস ==\n২০০৮ সালের ২৪ অক্টোবর তত্ত্বাবধায়ক সরকারের প্রধান উপদেষ্টা ফখরুদ্দিন আহমেদের নেতৃত্বে জাতীয় অর্থনৈতিক পরিষদের নির্বাহী কমিটি সরকারি ও বেসরকারী বিশ্ববিদ্যালয়গুলোকে গবেষণা তহবিল ও অনুদান প্রদানের লক্ষ্যে উচ্চ শিক্ষার গুণগত মান বৃদ্ধি প্রকল্পের অনুমোদন দেয়।\nউচ্চ শিক্ষার গুণগত মান বৃদ্ধি প্রকল্পটি ২০০৯ সালে শুরু হয়েছিল এবং পাঁচবার এর সময় বাড়ানো হয়েছে। ৮ ই মার্চ ২০১৫ এ, প্রকল্পের অর্থায়নে ঢাকা বিশ্ববিদ্যালয়ে এয়ার কোয়ালিটি রিসার্চ অ্যান্ড মনিটরিং সেন্টার প্রতিষ্ঠিত হয়েছিল। জুলাই ২০১৭ সালে, প্রকল্পটি ঢাকা বিশ্ববিদ্যালয়ের টেলিভিশন, চলচ্চিত্র এবং ফটোগ্রাফি বিভাগে একটি স্টুডিও বিল্ডিংয়ের জন্য অর্থায়ন করেছিল।\nপ্রকল্পটি ৩১ ডিসেম্বর ২০১৮ তারিখে শেষ হয়েছিল। প্রকল্পটি ২৩৮.১ মিলিয়ন মার্কিন ডলার ব্যয় করেছিল। এটি বিশ্ববিদ্যালয় মঞ্জুরী কমিশন (বাংলাদেশ)-এর মাধ্যমে বাস্তবায়ন করা হয়েছিল। উচ্চ শিক্ষার গুণগত মান বৃদ্ধি প্রকল্প উচ্চ শিক্ষাকে ডিজিটালাইজ করার লক্ষ্যে বাংলাদেশ গবেষণা ও শিক্ষা নেটওয়ার্ক তৈরি করেছে। সরকার হায়ার এডুকেশন অ্যাক্সেলারেশন অ্যান্ড ট্রান্সফরমেশন নামে আরও একটি উচ্চশিক্ষা প্রকল্পের পরিকল্পনা করছে।\nঢাকা বিশ্ববিদ্যালয়ের আন্তর্জাতিক সম্পর্কের অধ্যাপক তানজিম উদ্দিন খান এই প্রকল্পের প্রশাসন ও একাডেমিক উন্নতি নয়, বরং অবকাঠামোগত উন্নয়নে খুব বেশি মনোযোগী বলে সমালোচনা করেছিলেন।\n\n\n== তথ্যসূত্র =="}