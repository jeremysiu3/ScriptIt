{"pageid": 1004772, "title": "তাজিকিস্তানের ভূগোল", "url": "https://bn.wikipedia.org/wiki?curid=1004772", "content": "তাজিকিস্তান উত্তর এবং পশ্চিমে কিরগিজস্তান ও উজবেকিস্তান, পূর্ব দিকে চীন এবং দক্ষিণে আফগানিস্তান এর মধ্যে অবস্থিত একটি দেশ। তাজিকিস্তানের ভূভাগের ৯৩ শতাংশ অঞ্চল জুড়ে রয়েছে পর্বতসমূহ। দুটি মূল পর্বত শ্রেণী পামির পর্বতমালা এবং অ্যালে পর্বতমালা বহু হিমবাহযুক্ত স্রোত ধারা এবং নদীর জন্ম দিয়েছে যা প্রাচীন কাল থেকেই কৃষিজমিতে সেচের জন্য ব্যবহৃত হয়ে আসছে। মধ্য এশিয়ার অন্যান্য প্রধান পর্বতশ্রেণী থিয়েন শান উত্তর তাজিকিস্তানের প্রান্ত ছুঁয়ে চলে গেছে। দেশটির পার্বত্য অঞ্চলটি তাজিকিস্তানের দুটি প্রধান জনসংখ্যা কেন্দ্রকে পৃথক করেছে যাঁরা দেশের অপেক্ষাকৃত নিম্নাঞ্চল ভাগের দক্ষিণের (পঞ্জ নদী) এবং উত্তরের (ফারগানা উপত্যকা) অংশে বসবাস করেন।  নিবিড় কৃষি ও শিল্প ক্ষেত্রে সোভিয়েত ইউনিয়ন এর প্রাকৃতিক সম্পদ ব্যবহারের সংস্থান নীতিসমূহের দ্বারা এক পরিবেশগত সমস্যার উত্তরাধিকার দিয়ে স্বাধীন তাজিকিস্তানকে ছেড়ে গিয়েছে। \n\n\n== ভূসংস্থান এবং নিকাশী ==\n\nতাজিকিস্তানের অপেক্ষাকৃত নিম্ন অধিরোহ অঞ্চলটি তিনটি পর্বত শ্রেণীর দ্বারা  উত্তর এবং দক্ষিণ অঞ্চলে বিভক্ত। এই পর্বত শ্রেণী বিশাল থিয়েন শান পর্বতমালার পশ্চিম দিকের বর্ধিত অংশ দ্বারা গঠিত।\nপূর্ব থেকে পশ্চিমে মূলত সমান্তরালভাবে চলমান পর্বত শ্রেণীগুলি হ'ল তুর্কস্তান, জারাভশান (জারাফশান) এবং হিসোর (গিসার) পর্বত। এর মধ্যে সর্বশেষটি রাজধানী দুশানবের ঠিক উত্তরে এবং পশ্চিম-মধ্য তাজিকিস্তানে অবস্থিত। \nতাজিকিস্তানের অর্ধেকেরও বেশি ভূভাগের উচ্চতা ৩,০০০ মিটার (৯,৮০০ ফুট) উপরে অবস্থাণ করছে। এমনকি নিম্নভূমিগুলি যা সুদূর উত্তরে ফারগানা উপত্যকা এবং দক্ষিণ-পশ্চিমে খতলোন প্রদেশ এ অবস্থিত - তাদের ভূভাগও সমুদ্রপৃষ্ঠ থেকে বেশ উপরে অবস্থান করছে। তুর্কস্তান পর্বতে পশ্চিমভাগের শৃঙ্গগুলির মধ্যে সর্বোচ্চতা হল ৫,৫১০ মিটার (১৮,০৮০ ফুট)। এই পর্বত শ্রেণীর পূর্ব দিকের সর্বোচ্চতা সম্পন্ন স্থানটি কিরগিজস্তানের সীমান্তের নিকটে অবস্থিত। এই অঞ্চলটিতে পামির-অ্যালে পর্বতমালার শিখরগুলির প্রাধান্য বর্তমান যার মধ্যে আছে পূর্বতন সোভিয়েত ইউনিয়নের তিনটি সর্বোচ্চ শৃঙ্গের দুটি: মাউন্ট লেনিন — ৭,১৩৪ মিটার (২৩,৪০৬ ফুট) এবং ইসমাইল সোমানী শৃঙ্গ — ৭,৪৯৫ মিটার (২৪,৫৯০ ফুট)। এই অঞ্চলের অন্যান্য বেশ কয়েকটি শৃঙ্গের উচ্চতাও ৭,০০০ মিটার (২৩,০০০ ফুট) সীমা অতিক্রম করেছে। এই পর্বতগুলিতে রয়েছে অসংখ্য হিমবাহ যার মধ্যে বৃহত্তম ফেদচেনকো হিমবাহ ৭০০ বর্গকিলোমিটার (২৭০ বর্গমাইল) এর চেয়েও বেশি স্থান দখল করে আছে এবং মেরু অঞ্চলের বাইরে এটিই বিশ্বের বৃহত্তম হিমবাহ। যেহেতু তাজিকিস্তান একটি সক্রিয় ভূমিকম্প বলয়ে রয়েছে তাই এখানে তীব্র ভূমিকম্পও সাধারণ ঘটনা।\n\n\n== তথ্যসূত্র ==\n\n\n== বহিঃসংযোগ ==\nMore information about the lakes of Tajikistan via the Tajikistan Gateway\nOn enclaves in Central Asia, incl. Tajikistan"}