{"pageid": 1385682, "title": "কৌশল্যা (অভিনেত্রী)", "url": "https://bn.wikipedia.org/wiki?curid=1385682", "content": "কৌশল্যা হচ্ছেন (জন্মঃ ১৯৭৯) একজন ভারতীয় অভিনেত্রী এবং মডেল। কৌশল্যার জন্ম নাম ছিলো কবিতা। তিনি দক্ষিণ ভারতীয় ভাষার চলচ্চিত্রে অভিনয় করেছেন এবং তিনি মুখ্য চরিত্রে অভিনয় শুরু করলেও পরবর্তীতে সহ-ভূমিকায় অভিনয় করা শুরু করেন।\n\n\n== কর্মজীবন ==\nকৌশল্যা চলচ্চিত্র জগতে প্রবেশ করার আগে মডেলিং করতেন, তার অভিনীত প্রথম চলচ্চিত্র ছিলো মালয়ালম ভাষার এপ্রিল ১৯ যেটির পরিচালক ছিলেন বলচন্দ্র মেনন। এরপর তিনি তামিল চলচ্চিত্রে অভিনয়ের জন্য ডাক পান, তার অভিনীত প্রথম তামিল ভাষার চলচ্চিত্র ১৯৯৭ সালে মুক্তি পায় যেটার নাম ছিলো কালামেল্লাম কাদাল ভাড়গা, যেটার নায়ক ছিলেন মুরালি, এরপর তিনি আরও তামিল চলচ্চিত্র নেরুক্কু নের (১৯৯৭), প্রিয়মুদান (১৯৯৮), সোল্লামালে (১৯৯৮), পুভেলি (১৯৯৮), বানাতাইপোলা (১৯৯৮) এবং কুট্টি (২০০১) চলচ্চিত্রে অভিনয় করেন।\nতিনি ৩০টিরও বেশী তামিল এবং মালয়ালাম ভাষার চলচ্চিত্রে অভিনয় করেছেন এবং তামিল চলচ্চিত্র পুভেলি (১৯৯৮) এ অভিনয়ের জন্য তিনি শ্রেষ্ঠ অভিনেত্রী বিভাগে ফিল্মফেয়ার পুরস্কার - তামিল জিতেছিলেন। তার অভিনীত সবগুলো চলচ্চিত্রেই তিনি শাড়ি পরিহিত অবস্থায় অভিনয় করেছেন এবং রক্ষণশীল চরিত্রে অবতীর্ণ হয়েছেন। ২০০০-এর দশকের মধ্যভাগ থেকে তার অভিনয় জীবনে পরিবর্তন আসে, তিনি মুখ্য ভূমিকায় অভিনয়ের জায়গায় পার্শ্ব ভূমিকায় অভিনয় করা শুরু করেন, যেমন তামিল চলচ্চিত্র তিরুমালাই (২০০৩) এবং সন্তোষ সুব্রাহ্মণ (২০০৮) চলচ্চিত্রে তিনি পার্শ্ব চরিত্রে ছিলেন। এরপর তিনি টেলিভিশন জগতে পদার্পণ করেন, সান টিভির নাটক মনৈবীতে অভিনয় করেন যেটার ৪৩৬টা পর্ব ছিলো।\n২০০৪ সালে তিনি পুনরায় চলচ্চিত্রে মুখ্য ভূমিকায় অভিনয় করার চেষ্টা করেছিলেন কিন্তু ব্যর্থ হয়েছিলেন। তার পরিচালক ত্যাগরাজনের পুলিশ চলচ্চিত্রে অভিনয় করার কথা ছিলো যেখানে অভিনেতা প্রশান্ত অভিনয় করবেন এরকম কথা হয়েছিলো কিন্তু এটা আলোর মুখ দেখেনি। অভিনেতা কার্তিকের সাথে মানাদিল এবং সত্যরাজের সাথে রোজাপ্পো চায়না রোজাপ্পো নামের চলচ্চিত্রেও কৌশল্যার অভিনয়ের কথা ছিলো, কিন্তু এগুলোও আলোর মুখ দেখেনি।\n২০১৪ সালে মুক্তি পাওয়া তামিল চলচ্চিত্র পুজাইতে কৌশল্যা অভিনয়ের সুযোগ পেয়েছিলেন।\n\n\n== ব্যক্তিগত জীবন ==\nকৌশল্যা কর্ণাটকের ব্যাঙ্গালোরে জন্মগ্রহণ করেছিলেন। তার বাবার নাম ছিলো শিবশঙ্কর সিদ্দালিঙ্গাপ্পা, যিনি একজন ডেপট ম্যানেজার হিসেবে কর্ণাটক স্টেট রোড ট্র্যান্সপোর্ট কর্পোরেশনে কাজ করতেন। কৌশল্যার মা ছিলেন অর্ধ মারাঠি এবং অর্ধ কন্নড়, তিনি শ্রীলঙ্কায় জন্ম গ্রহণ করেছিলেন এবং বড়োও হয়েছিলেন সেখানেই, কৌশল্যার নানী শ্রীলঙ্কীয় ছিলেন।\n\n\n== পুরস্কার ==\nফিল্মফেয়ার পুরস্কার দক্ষিণ\n\n১৯৯৮ - শ্রেষ্ঠ অভিনেত্রী বিভাগে ফিল্মফেয়ার পুরস্কার - তামিল - পুভেলি\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে Kausalya (ইংরেজি)\nইন্টারনেট মুভি ডেটাবেজে Kausalya (Kousalya) (ইংরেজি)\nইন্টারনেট মুভি ডেটাবেজে Kausalya (as Nandini) (ইংরেজি)"}