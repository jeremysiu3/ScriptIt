{"pageid": 1082502, "title": "২০২২–২৩ উয়েফা ইউরোপা লিগ", "url": "https://bn.wikipedia.org/wiki?curid=1082502", "content": "২০২২–২৩ উয়েফা ইউরোপা লিগ হচ্ছে উয়েফা কর্তৃক আয়োজিত ইউরোপীয় দলগুলোর ফুটবল প্রতিযোগিতার ৫২তম আসর এবং উয়েফা কাপ হতে উয়েফা ইউরোপা লিগে নামে পরিবর্তন করার পর ১৪তম আসর।\nএই আসরের ফাইনাল হাঙ্গেরির বুদাপেস্টের পুশকাশ এরিনায় অনুষ্ঠিত হবে। ২০২২–২৩ উয়েফা ইউরোপা লিগের বিজয়ী দল ২০২৩ উয়েফা সুপার কাপে ২০২২–২৩ উয়েফা চ্যাম্পিয়নস লিগের বিজয়ী দলের বিরুদ্ধে খেলার যোগ্যতা অর্জন করবে। একই সাথে উভয় দল স্বয়ংক্রিয়ভাবে ২০২৩–২৪ উয়েফা চ্যাম্পিয়নস লিগের গ্রুপ পর্বে খেলার জন্য উত্তীর্ণ হবে।\nএই আসরটি ১৯৯৯–২০০০ মৌসুমের পর দ্বিতীয় (উক্ত মৌসুমে ১৯৯৮–৯৯ উয়েফা কাপ উইনার্স কাপের শেষ আসর অনুষ্ঠিত হয়েছিল) মৌসুম, যেখানে উয়েফার তিনটি প্রধান ক্লাব প্রতিযোগিতা (উয়েফা চ্যাম্পিয়নস লিগ, উয়েফা ইউরোপা লিগ এবং উয়েফা ইউরোপা কনফারেন্স লিগ) অনুষ্ঠিত হবে। এই মৌসুমে চ্যাম্পিয়নস লিগের বিন্যাসে কোন পরিবর্তন করা হয়নি, তবে যে দলগুলো প্রাথমিক পর্ব এবং প্রথম বাছাইপর্ব থেকে বাদ পড়েছে তারা এবার ইউরোপা লিগের পরিবর্তে ইউরোপা কনফারেন্স লিগে স্থানান্তরিত হয়েছে। এর ফলে ইউরোপা লিগের বিন্যাসে বড় ধরনের পরিবর্তন আনা হয়েছে। গ্রুপ পর্বে দলের সংখ্যা ৪৮ থেকে কমিয়ে ৩২টি দল করা হয়েছে এবং বাছাইপর্বে অংশগ্রহণকারী দলের সংখ্যাও উল্লেখযোগ্যভাবে হ্রাস করা হয়েছে। নকআউট পর্বের প্রথম পর্বে এখন কেবল গ্রুপ পর্বে দ্বিতীয় স্থান অধিকারী এবং চ্যাম্পিয়নস লিগের গ্রুপ পর্বে তৃতীয় স্থান অধিকারী দল অংশগ্রহণ করবে; গ্রুপ পর্বে প্রথম স্থান অধিকারী দল সরাসরি ১৬ দলের পর্বে অংশগ্রহণ করবে।\n২০২১ সালের ২৪শে জুন তারিখে উয়েফা সকল উয়েফা ক্লাব প্রতিযোগিতায় অ্যাওয়ে গোল নিয়ম বাতিল করার প্রস্তাব অনুমোদন করেছে, যা ১৯৬৫ সাল থেকে ব্যবহৃত হয়ে আসছিল। অতএব, যদি দুই লেগের পর্বের ম্যাচ সমতায় থাকে অর্থাৎ দুটি দল একই পরিমাণ গোল করে, তবে বিজয়ী প্রতিটি দলের অ্যাওয়ে গোলের সংখ্যা দ্বারা বিজয়ী নির্ধারণ করা হবে না, তবে সর্বদা অতিরিক্ত ৩০ মিনিটের খেলা অনুষ্ঠিত হবে। যদি অতিরিক্ত সময় শেষেও দুটি দল সমতায় থাকে, তবে পেনাল্টি শুট-আউটের মাধ্যমে ম্যাচের বিজয়ী নির্ধারণ করা হবে।\n\n\n== দল বণ্টন ==\nউয়েফার ৫৫টি সদস্য রাষ্ট্রের মধ্যে ৩২–৩৬টি রাষ্ট্রের সর্বমোট ৫৮টি দল ২০২২–২৩ উয়েফা ইউরোপা লিগে অংশগ্রহণ করবে, তাদের মধ্যে ১৬টি অ্যাসোসিয়েশনের দল সরাসরি ইউরোপা লিগে খেলার জন্য উত্তীর্ণ হয়েছে, অন্যদিকে অন্যান্য ৪০টি অ্যাসোসিয়েশন হতে দল সরাসরি উত্তীর্ণ হবে না, তাদের মধ্যে ১৫ থেকে ২০টি দল চ্যাম্পিয়নস লিগ হতে স্থানান্তর হতে পারে (শুধুমাত্র লিশটেনস্টাইন এর ব্যতিক্রম, কেননা তারা কোনো ঘরোয়া লিগ আয়োজন করে না, তবে তাদের কাপ বিজয়ী দল ইউরোপা কনফারেন্স লিগে অংশগ্রহণ করতে পারে)। উয়েফা দেশ গুণাঙ্ক নিয়ম অনুযায়ী উয়েফার অ্যাসোসিয়েশন র‍্যাঙ্কিং করা হয়েছে, যার মাধ্যমে এই প্রতিযোগিতায় প্রত্যেক অ্যাসোসিয়েশন হতে কতটি দল অংশগ্রহণ করবে তা নির্ধারণ করা হবে:\n\nঅ্যাসোসিয়েশন ১–৫ হতে ২টি করে দল উত্তীর্ণ হয়েছে।\nঅ্যাসোসিয়েশন ৬–১৫ হতে ১টি করে দল উত্তীর্ণ হয়েছে।\nএছাড়াও, ২০২২–২৩ উয়েফা চ্যাম্পিয়নস লিগ থেকে বাদ পড়া ৩৭টি দল ইউরোপা লিগে স্থানান্তরিত হবে।\n\n\n=== অ্যাসোসিয়েশন র‍্যাঙ্কিং ===\n২০২২–২৩ উয়েফা ইউরোপা লিগের জন্য, ২০২০ সালের উয়েফা দেশ গুণাঙ্ক অনুযায়ী প্রত্যেক সদস্য রাষ্ট্র হতে কতটি দল খেলবে তা বরাদ্দ করা হয়েছে, যেটি ২০১৫–১৬ মৌসুম হতে ২০১৯–২০ মৌসুম পর্যন্ত ইউরোপীয় প্রতিযোগিতায় তাদের ফলাফলের ওপর ভিত্তি করে নির্ধারিত।\nএই দেশ গুণাঙ্কের দল বরাদ্দ ছাড়াও, নিম্নে উল্লেখিত ক্ষেত্রে অ্যাসোসিয়েশন হতে অতিরিক্ত দলও এই প্রতিযোগিতায় অংশগ্রহণ করতে পারে:\n\n(ইউসিএল) – ২০২২–২৩ উয়েফা চ্যাম্পিয়নস লিগ হয়ে স্থানান্তরিত হওয়া দলের অতিরিক্ত স্থান।\n\n\n== নকআউট পর্ব ==\n\n\n=== নকআউট পর্বের প্লে-অফ ===\nনকআউট রাউন্ডের প্লে-অফের জন্য ড্র অনুষ্ঠিত হয়েছিল ৭ নভেম্বর ২০২২, ১৩:০০ CET।\nপ্রথম লেগ ১৬ ফেব্রুয়ারি এবং দ্বিতীয় লেগ ২৩ ফেব্রুয়ারি ২০২৩-এ খেলা হবে।\n\n\n=== রাউন্ড অব ১৬ ===\nরাউন্ড অব 16-এর জন্য ড্র অনুষ্ঠিত হবে ২৪ ফেব্রুয়ারি ২০২৩, ১২:০০ CET।\nপ্রথম লেগ ৯ মার্চ এবং দ্বিতীয় লেগ ১৬ মার্চ ২০২৩-এ খেলা হবে। গ্রুপ বিজয়ীরা ফিরতি লেগ খেলবে ঘরোয়া মাঠে।\nগ্রুপ বিজয়ী হিসাবে যোগ্য দল (বাছাইপ্রাপ্ত)\n\n\n=== কোয়ার্টার ফাইনাল ===\nকোয়ার্টার ফাইনালের জন্য ড্র অনুষ্ঠিত হবে ১৭ মার্চ ২০২৩, ১৩:০০ CET।\nপ্রথম লেগ ১৩ এপ্রিল এবং দ্বিতীয় লেগ ২০ এপ্রিল ২০২৩ এ খেলা হবে।\n\n\n=== সেমিফাইনাল ===\nসেমিফাইনালের জন্য ড্র অনুষ্ঠিত হবে ১৭ মার্চ ২০২৩, ১৩:০০ CET, কোয়ার্টার ফাইনালের ড্রয়ের পরে।\nপ্রথম লেগ ১১ মে এবং দ্বিতীয় লেগ ১৮ মে ২০২৩-এ খেলা হবে।\n\n\n=== ফাইনাল ===\n\nফাইনাল খেলা হবে ৩১ মে ২০২৩ তারিখে বুদাপেস্টের পুস্কাস অ্যারেনায়। প্রশাসনিক উদ্দেশ্যে \"হোম\" দল নির্ধারণের জন্য ১৭ মার্চ ২০২৩-এ একটি ড্র অনুষ্ঠিত হবে, কোয়ার্টার-ফাইনাল এবং সেমি-ফাইনালের ড্রয়ের পরে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}