{"pageid": 1080489, "title": "মণীন্দ্রনাথ বন্দ্যোপাধ্যায়", "url": "https://bn.wikipedia.org/wiki?curid=1080489", "content": "মণীন্দ্রনাথ বন্দ্যোপাধ্যায় (১৩ জানুয়ারি ― ২০ জুন ১৯৩৪) ছিলেন  ভারতীয় উপমহাদেশের ব্রিটিশ শাসনের বিরুদ্ধে জাতীয় আন্দোলনে সক্রিয়  অংশগ্রহণকারী এক বিপ্লবী। তিনি   হিন্দুস্তান সোশ্যালিস্ট রিপাবলিকান অ্যাসোসিয়েশনের সাথে যুক্ত ছিলেন। \n\n\n== সংক্ষিপ্ত জীবনী ==\nমণীন্দ্রনাথ বন্দ্যোপাধ্যায় ১৯০৯ খ্রিস্টাব্দের ১৩ই জানুয়ারি  ব্রিটিশ ভারতের  আগ্রা ও অওধের যুক্ত প্রদেশের অধুনা  উত্তর প্রদেশের  বারাণসীর নিকটস্থ পান্ডে ঘাট গ্রামে জন্ম গ্রহণ করেন। পিতা ডাঃ তারিণীচরণ বন্দ্যোপাধ্যায়। ছাত্রাবস্থায় তিনি  রামপ্রসাদ বিসমিল শচীন্দ্রনাথ সান্যাল রাজেন্দ্র লাহিড়ী শচীন্দ্রনাথ বক্সী যোগেশচন্দ্র চট্টোপাধ্যায় প্রমুখ প্রতিষ্ঠিত  হিন্দুস্তান সোশ্যালিস্ট রিপাবলিকান অ্যাসোসিয়েশনের সাথে যুক্ত হন। তার সাত ভাইও বিপ্লবী দলের সদস্য হন।  তিনি রাজেন্দ্রনাথ লাহিড়ীকে  বিপ্লবীগুরু হিসাবে মানতেন। \n১৯২৮ খ্রিস্টাব্দের কাকোরি ট্রেন ডাকাতি র ঘটনায় অন্যান্যদের সাথে রাজেন্দ্রনাথ লাহিড়ীও গ্রেফতার হন। দীর্ঘ  সময়ের বিচারে ব্রিটিশ সরকার ১৯২৭ খ্রিস্টাব্দের ১৭ ই ডিসেম্বর রামপ্রসাদ বিসমিল, ঠাকুর রোশন সিং আসফাকউল্লা খান সহ রাজেন্দ্রনাথকে গোন্ডা জেলে ফাঁসি দেয়। মণীন্দ্রনাথের মামা জিতেন্দ্র নাথ ব্যানার্জি ডেপুটি সুপারিনটেন্ডন্ট অব পুলিশ হিসাবে কাকোরি যড়যন্ত্র মামলার তদন্ত করেছিলেন। নিজের বিপ্লবীগুরু রাজেন্দ্রনাথের ফাঁসির বদলা নিতে ১৯২৮ খ্রিস্টাব্দের ১৩ই জানুয়ারি মামাকে গুলিবিদ্ধ করেন এবং নিজে আত্ম-সমর্পণ করেন। ফলে বিচারে তার দশ বৎসরের সশ্রম কারাদণ্ড হয়। এই সময় ফতেপুর সেন্ট্রাল জেলে তার সাথে মন্মথনাথ গুপ্ত ও  যশপালও বন্দী ছিলেন। জেলে তাদের উপর পুলিশের নৃশংস  অত্যাচারের বিরুদ্ধে অনশন ধর্মঘট শুরু করেন তিনি।  অনশনের ফলে তার শারীরিক অবস্থার অবনতি হতে থাকে । ৬৬ দিন পর ১৯৩৪ খ্রিস্টাব্দের ২০ শে জুন তিনি মৃত্যু বরণ করেন।\n\n\n== তথ্যসূত্র =="}