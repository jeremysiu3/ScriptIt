{"pageid": 1310625, "title": "নদী তীরে গোথিক ক্যাথেড্রাল", "url": "https://bn.wikipedia.org/wiki?curid=1310625", "content": "নদী তীরে গোথিক ক্যাথেড্রাল (জার্মান: Gotischer Dom am Wasser) ১৮১৩ সালে প্রুশিয়ান স্থপতি/চিত্রশিল্পী কার্ল ফ্রেডরিখ শিনকেলের ক্যানভাসে অঙ্কিত তৈলচিত্র। এটি একটি নব্য গোথিক শিল্পকলা। শিনকেল প্রাগ, মিলান এবং কোলনে আলোর বিপরীতে ভবন সম্পর্কিত পর্যবেক্ষণগুলি এই চিত্রে অন্তর্ভুক্ত করেছিলেন। শিঙ্কেল পরে নব্য-গথিক স্থাপত্যের একজন প্রখ্যাত প্রবক্তা হয়ে ওঠেন। চিত্রটি বর্তমানে জার্মানির বার্লিনে অল্টে ন্যাশনালগ্যালারির সংগ্রহে রয়েছে।\n\n\n== বর্ণনা ==\nচিত্রে আকাশের পটভূমিতে একটি নদীর দ্বীপে একটি কাল্পনিক গথিক ক্যাথেড্রাল ও নদী, নদীর উপরে সেতু, নদী পাড়ে নৌকার মাঝিদের ব্যস্ততার চিত্রায়ন হয়েছে। শেষ বিকেলে আঁকা, চিত্রকর্মে ক্যাথেড্রালের পিছনের সূর্যাস্তের ফলে মিনারগুলির ফোকর দিয়ে আলোর প্রবেশের ফলে মিনারের ভিতরের সর্পিল সিঁড়ি সংযোগকারী সেতুকে আলোকিত ও সূক্ষ অংকন করা হয়েছে।\n\n\n== অনুকৃতি ==\n\nএই চিত্রটি বেশকয়েকবার অনুলিপি করা হয়েছে এছাড়া এটির থিম অবলম্বনে নতুন চিত্রাঙ্কন হয়েছে। এইসব অনুকৃতি বা প্রতিলিপি করা চিত্রগুলির সৃষ্টাদের নিয়ে বিতর্ক আছে। ১৮৪১ সালে শিকেলের মৃত্যুর সময়ই এটির তিনটি অনুলিপি সংস্করণ বিদ্যমান ছিল, একটি অনুলিপি মিউনিখের গ্লাসপালাস্ট ভবনে ১৯৩১ সালের অগ্নিকান্ডে নষ্ট হয়। সেন্ট পিটার্সবার্গে একটি অনুলিপি পাওয়া যায়। শিনকেলের আসল চিত্র অনুযায়ী উপর ভিত্তি করে দুটি বৈকল্পিক চিত্র পাওয়া যায়। যার একটি ১৮৩০ সালে কার্ল এডওয়ার্ড বিয়েরম্যান অঙ্কিত যা মিউনিখের নতুন পিনাকোথেক যাদুঘরে আছ। অপরটি  ১৮২২ সালে জোহান থিয়ডোর গোল্ডস্টেইনের আঁকা, বর্তমানে ব্যক্তিগত  সংগ্রহে আছে। ল্যান্ডস্কেপ পেইন্টার গুস্তাভ অ্যাডলফ বোয়েনিশালসো একটি অনুলিপি তৈরি করেছিলেন যা ১৮৩৩ সালে কোনিগসবার্গে দেখানো হয়েছিল, কিন্তু পরবর্তীতে সেই ছবিটি আর খুঁজে পাওয়া যায়নি। \n\n\n== তথ্যসূত্র =="}