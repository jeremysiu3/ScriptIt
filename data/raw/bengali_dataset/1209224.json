{"pageid": 1209224, "title": "লক্ষ্যভেদন", "url": "https://bn.wikipedia.org/wiki?curid=1209224", "content": "লক্ষ্যভেদন বা ইংরেজিতে শুটিং (Shooting) বলতে কোনও লক্ষ্যভেদী অস্ত্র (যেমন বন্দুক, ধনুক, আড়ধনুক, ইত্যাদি) থেকে একটি ক্ষেপণ-বস্তু (projectile) যেমন গুলি, তীর, ইত্যাদি কোনও নির্দিষ্ট লক্ষ্যের (শুটিং টার্গেট) উদ্দেশ্যে নিক্ষেপ করাকে বোঝায়। গুলি ও তীর ছাড়াও গুলতির পাথর, ফুঁকনির বাণ, কামানের গোলা, আগুনের শিখা, দড়িবাঁধা বর্শা তথা হারপুন, হাতবোমা তথা গ্রেনেড, রকেট ও নির্দেশিত ক্ষেপণাস্ত্র (গাইডেড মিসাইল) নিক্ষেপ করাও লক্ষ্যভেদনের আওতায় পড়ে। \nলক্ষ্যভেদনে যখন কোনও আগ্নেয়াস্ত্র (কদাচিৎ বায়ুচালিত অস্ত্র বা বায়ুবন্দুক) ব্যবহার করে গুলি দিয়ে লক্ষ্যভেদ করা হয়, তখন তাকে গুলিচালনা বা গুলিবর্ষণ বলা হয়। আগ্নেয়াস্ত্রের এরূপ নামকরণের কারণ হল এটি চালনার সময় সম্মুখে প্রচালনকারী রাসায়নিক পদার্থসমূহে আগুন লাগাতে হয়। ধনুক চালনা করে তীর দিয়ে লক্ষ্যভেদ করাকে শরবর্ষণ বা তীরন্দাজি বলে। আর কামান থেকে গোলা ছুঁড়ে লক্ষ্যভেদ করাকে গোলাবর্ষণ বা গোলন্দাজি বলে। \nলক্ষ্যভেদন ক্ষেত্র (শুটিং রেঞ্জ), লক্ষ্যভেদী ক্রীড়া, শিকার ও যুদ্ধের সংঘাতের সময় লক্ষ্যভেদন সংঘটিত হতে পারে। যিনি এই কাজটি করেন, তাকে লক্ষ্যভেদক (ইংরেজিতে শুটার shooter) বলে। একজন দক্ষ ও নির্ভুল লক্ষ্যভেদককে কুশলী লক্ষ্যভেদক (marksman বা sharpshooter) বলে, যার লক্ষ্যভেদন দক্ষতা (marksmanship) উচ্চ হয়ে থাকে। \n\n\n== আরও দেখুন ==\nলক্ষ্যভেদী অস্ত্র\nলক্ষ্যভেদী ক্রীড়া\n\n\n== তথ্যসূত্র =="}