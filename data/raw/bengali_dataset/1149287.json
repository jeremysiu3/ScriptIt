{"pageid": 1149287, "title": "পুয়েরারিয়া টিউবারোসা", "url": "https://bn.wikipedia.org/wiki?curid=1149287", "content": "পুয়েরারিয়া টিউবারোসা এক বা একাধিক বৃহৎ টিউবারাস রুটযুক্ত (কন্দমূল) একটি লতাজাতীয় ও কুণ্ডলীজাতীয় উদ্ভিদ প্রজাতি, যার টিউবার্কলযুক্ত কাষ্ঠল স্টেম থাকে। এটি সাধারণত বিদারীকন্দ, কুদ্জু, ভারতীয় কুদ্জু, নেপালি কুদ্জু নামে এবং সংস্কৃতে ভুকুশমণ্ডী (भूकुशमंडी) নামে পরিচিত। এর কন্দগুলো (tubers) সাধারণত গোলাকার অথবা পাত্রের মতো, দৈর্ঘ্যে প্রায় ২৫ সেন্টিমিটার (৯.৮ ইঞ্চি) হয়ে থাকে। কন্দের ভেতরের অংশ সাদা, স্টার্চযুক্ত ও হালকা মিষ্টি স্বাদের হয়। পাতা ত্রিপত্রী (trifoliate) এবং বিকল্পবিন্যাসী (alternate)। অন্যদিকে যুগ্মপত্রের একক অংশগুলো (leaflets) ডিম্বাকৃতি বিশিষ্ট, গোলাকার ভিত্তিযুক্ত এবং অসম প্রান্তযুক্ত। এগুলো দৈর্ঘ্যে ১৮ সেমি ও প্রস্থে ১৬ সেমি এবং উপরের অংশ লোমহীন। ফুল উভগামী, প্রস্থচ্ছেদের দিকে প্রায় ১.৫ সেমি, নীল অথবা বেগুনি-নীল রঙের। ফলের শুঁটি রৈখিক, লম্বায় প্রায় ২-৫ সেমি (০.৭৯-১.৯৭ ইঞ্চি) এবং এর বীজগুলো ঘনসন্নিবিষ্ট অবস্থায় থাকে। ফলগুলো রেশমি, উজ্জ্বল লালচে-বাদামী রোমশযুক্ত। প্রতিটি ফলে বীজের সংখ্যা ৩ থেকে ৬ পর্যন্ত পরিবর্তিত হয়।\nএটি ভারত, পাকিস্তান ও নেপালের আদিম অধিবাসী উদ্ভিদ প্রজাতি। তেলুগুতে এটি নীলা গুম্মাদি, দারি গুম্মাদি, বিদারী কন্দ নামে অভিহিত।\n\n\n== সংরক্ষণ অবস্থা ==\nঔষধ বা আয়ুর্বেদিক কোম্পানির এজেন্টদের কাছে অবৈধভাবে কন্দ বিক্রি করে এমন ভেষজ উদ্ভিদ সংগ্রহকারীদের কারণে বনভূমিতে জন্মানো কুদ্জু বিলুপ্তির মুখোমুখি। কালোবাজারে ১০ কেজির লাল জাতের কুদ্জু কন্দের দাম ভারতীয় মুদ্রায় প্রায় লক্ষ টাকা পর্যন্ত হয় বলে মনে করা হয়। কন্দ গাছ থেকে ঝরে পড়ে না, ফলে নির্দিষ্ট ব্যক্তি  সিরিঞ্জ ব্যবহার করে কন্দের রস আনেন।\n\n\n== তথ্যসূত্র =="}