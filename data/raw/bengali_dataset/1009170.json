{"pageid": 1009170, "title": "সোডিয়াম ফসফেট", "url": "https://bn.wikipedia.org/wiki?curid=1009170", "content": "সোডিয়াম ফসফেট হল সোডিয়াম আয়ন (Na+) এবং ফসফেট আয়ন (PO43−) দিয়ে তৈরি বিভিন্ন ধরনের লবণ। একাধিক ফসফেট আয়ন যুক্ত হয়ে  ডাই-, ট্রাই, টেট্রা- এবং পলিফসফেট আয়ন গঠন করে। অর্থাৎ পুরো একটি ফসফেট পরিবার তৈরি হয়। এই ফসফেট লবণগুলির বেশিরভাগই অনার্দ্র (জল-মুক্ত) এবং সোদক কেলাস উভয় রূপেই পাওয়া যায়। তবে ফসফেট লবণের সোদক কেলাসগুলি  অনার্দ্র রূপগুলির চেয়ে বেশি পরিচিত।\n\n\n== ব্যবহার ==\nখাদ্য প্রক্রিয়াকরণ এবং জল পরিশোধনে সোডিয়াম ফসফেটের ব্যবহার রয়েছে। উদাহরণস্বরূপ বলা যায়, অবদ্রাবক ( emulsifiers)  হিসাবে প্রক্রিয়াজাত চীজ তৈরির সময় সোডিয়াম ফসফেট প্রায়শই  ব্যবহৃত হয়। এছাড়া খাদ্য পদার্থ ঘন করতে  এবং রুটির কারখানায় ফেনা তৈরির কজে এর ব্যবহার দেখা যায়। প্রক্রিয়াজাত খাবারের অম্লতা নিয়ন্ত্রণ (pH) করতেও সোডিয়াম ফসফেট কাজে লাগে।\n\n\n== মনো-ফসফেট শ্রেণি ==\nসোডিয়াম মনো-ফসফেটের সাধারণত তিনটি শ্রেণি দেখা যায়। এগুলি অর্থো-ফসফেট(PO43−), হাইড্রোজেন ফসফেট(HPO42−), এবং ডাই-হাইড্রোজেন ফসফেট (H2PO4−) আয়ন থেকে প্রাপ্ত। সর্বাধিক পরিচিত লবণের কয়েকটি নিচের সারণীতে দেখানো হয়েছে।\n\n\n== ডাই- এবং পলি-ফসফেট শ্রেণি ==\nএই ফসফেটগুলি ছাড়াও, পাইরোফসফেট (যাকে ডাইফসফেটও বলা হয়), ট্রাইফসফেট এবং উচ্চ পলিমারের এর সঙ্গে সোডিয়াম অনেকগুলি দরকারী লবণ তৈরি করে। এই লবণের মধ্যে বাণিজ্যিকভাবে ডাইফসফেট লবণগুলি বেশি জনপ্রিয়।\n\n\n== তথ্যসূত্র =="}