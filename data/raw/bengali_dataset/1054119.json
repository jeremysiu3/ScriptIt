{"pageid": 1054119, "title": "অক্স (২০০১-এর চলচ্চিত্র)", "url": "https://bn.wikipedia.org/wiki?curid=1054119", "content": "অক্স (হিন্দি: अक्स, অনুবাদ 'প্রতিবিম্ব') রাকেশ ওমপ্রকাশ মেহরা পরিচালিত ২০০১ সালের ভারতীয় হিন্দি ভাষার অতিপ্রাকৃত মারপিটধর্মী থ্রিলার চলচ্চিত্র। এতে শ্রেষ্ঠাংশে অভিনয় করেন অমিতাভ বচ্চন, রবীনা ট্যান্ডন ও মনোজ বাজপেয়ী। চলচ্চিত্রটি মনু বর্মা (বচ্চন) নামে এক পুলিশ এবং রাঘবন (বাজপেয়ী) নামে এক অশরীরী খুনীর গল্প নিয়ে আবর্তিত। চলচ্চিত্রটির গানের সুরায়োজন করেন আনু মালিক এবং আবহ সঙ্গীত করেছেন রঞ্জিত বরোত।\nমুক্তির পর চলচ্চিত্রটি সমালোচকদের নিকট থেকে মিশ্র প্রতিক্রিয়া লাভ করে, কিন্তু বক্স অফিসে ব্যর্থ হয়। চলচ্চিত্রটি ৪৭তম ফিল্মফেয়ার পুরস্কারে চারটি পুরস্কার অর্জন করে, সেগুলো হল - শ্রেষ্ঠ অভিনেতা - সমালোচক (বচ্চন), বিশেষ পুরস্কার (ট্যান্ডন), শ্রেষ্ঠ আবহ সঙ্গীত (বরোত) ও শ্রেষ্ঠ শব্দ পরিকল্পনা (রঞ্জন)। এছাড়া বচ্চন শ্রেষ্ঠ অভিনেতা বিভাগে এবং বাজপেয়ী শ্রেষ্ঠ খল অভিনেতা বিভাগে মনোনীত হন। বর্তমানে এটি ভারতীয় চলচ্চিত্রের একটি কাল্ট ক্লাসিকে পরিণত হয়েছে।\n\n\n== অভিনয়শিল্পীদল ==\n\n\n== সঙ্গীত ==\n\nঅক্স চলচ্চিত্রের গানের সুর করেছেন আনু মালিক এবং আবহ সঙ্গীতায়োজন করেছেন রঞ্জিত বরোত। গানের গীত লিখেছেন গুলজার। প্ল্যানেট বলিউড-এর সুন্দর অ্যালবামটির নিরীক্ষা ও সৃজনশীলতার প্রশংসা করেন এবং একে ১০-এ ৯ রেটিং প্রদান করেন। রেডিফ.কম-এর সুকন্যা বর্মা অ্যালবামটির প্রশংসা করে লিখেন অক্স \"আবেগময় ও দ্রুত লয়ের, নিরীক্ষাধর্মী ও নব যুগের সঙ্গীত সংবলিত বিমোহিত অ্যালবাম\"।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে অক্স  (ইংরেজি)"}