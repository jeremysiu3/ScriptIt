{"pageid": 1083067, "title": "আর্থার জেমস রিচার্ড অ্যাশ", "url": "https://bn.wikipedia.org/wiki?curid=1083067", "content": "আর্থার জেমস রিচার্ড অ্যাশ (৩০ সেপ্টেম্বর, ১৯০৬ – ১৫ জানুয়ারি, ১৯৮৮) ব্রিটিশ কলম্বিয়ার একজন বণিক, পৌরকর্তা এবং রাজনৈতিক ব্যক্তিত্ব ছিলেন। তিনি ১৯৪৮ থেকে ১৯৫২ পর্যন্ত ব্রিটিশ কলাম্বিয়া লিবারেল পার্টির প্রতিনিধি হিসেবে ব্রিটিশ কলাম্বিয়া আইনসভায় সানিচের প্রতিনিধিত্ব করেছিলেন।\n\n\n== প্রারম্ভিক ও পারিবারিক জীবন ==\nআর্থার অ্যাশ ১৯০৬ সালে ম্যানিটোবার ব্র্যান্ডনে জন্মগ্রহণ করেন। তিনি ডাব্লিউ এইচ অ্যাশ এবং ক্যাথারিন ম্যাকডোনাল্ডের ছেলে। তিনি অটোয়ায় শিক্ষালাভ করেন। অ্যাশ ১৯৪৩ সালে ভেরা মারি কার্নিকে বিয়ে করেছিলেন।\n\n\n== কর্মজীবন ==\nআর্থার অ্যাশের কর্মজীবন শুরু হয় ১৯৩৪ সালে। তাকে অটোয়ার কানাডা মিলিশিয়ার ৪র্থ প্রিন্সেস লুইস ড্রাগুন গার্ডের একজন লেফটেন্যান্ট হিসাবে মনোনীত করা হয়েছিল। তিনি ১৯৩৪ থেকে ১৯৪২ পর্যন্ত অটোয়ায় একজন পৌর মুখ্যকর্তা ছিলেন। তিনি দ্বিতীয় বিশ্বযুদ্ধে অংশগ্রহণ করেছিলেন এবং ১৯৪৬ সালে ব্রিটিশ কলাম্বিয়ার সানিচে চলে আসেন  ব্রিটিশ কলাম্বিয়ার সুপ্রিম কোর্টের বিচারক হিসেবে নরম্যান উইলিয়াম হুইটেকারের নাম ঘোষণার পর ১৯৪৮ সালের উপনির্বাচনে অ্যাশ প্রথমবারের মতো নির্বাচিত হন। তিনি প্রাদেশিক পরিষদে লিবারেল-কনজারভেটিভ জোটের সদস্য ছিলেন। ১৯৫২ সালে পুনর্নির্বাচনে অ্যাশ পরাজিত হয়েছিলেন। তিনি সানিচ নগরের মুখ্য শাসক হিসাবে দুইবার ক্ষমতায় ছিলেন।\n\n\n== মৃত্যু ==\nআর্থার অ্যাশ ১৯৮৮ সালে ৮১ বছর বয়সে ব্রিটিশ কলাম্বিয়ার ভিক্টোরিয়ায় মৃত্যু বরণ করেন।\n\n\n== তথ্যসূত্র =="}