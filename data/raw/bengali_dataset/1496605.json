{"pageid": 1496605, "title": "আজারবাইজান টাওয়ার", "url": "https://bn.wikipedia.org/wiki?curid=1496605", "content": "আজারবাইজান টাওয়ার একটি পরিকল্পিত সুউচ্চ স্থাপনা যা খাজার দ্বীপপুঞ্জে নির্মাণের উদ্দেশ্যে পরিকল্পনা করা হয়েছিল। খাজার দ্বীপপুঞ্জ বাকু থেকে ২৫ কিমি (১৬ মাইল) দক্ষিণে আজারবাইজানে অবস্থিত।\n\n\n== সংক্ষিপ্ত বিবরণ ==\nঅ্যাভেস্টা গ্রুপ অফ কোম্পানির সভাপতি ইব্রাহিম ইব্রাহিমোভ ঘোষণা করেন যে, আজারবাইজান টাওয়ারের উচ্চতা হবে প্রায় ১,০৫১ মি (৩,৪৪৮ ফু), এবং এতে ১৮৯টি তলা থাকবে।\n২ বিলিয়ন ডলারের এই টাওয়ার খাজার দ্বীপপুঞ্জের কেন্দ্রবিন্দুতে নির্মাণের পরিকল্পনা করা হয়েছিল। এই $১০০ বিলিয়ন ডলারের শহরে ৪১টি কৃত্রিম দ্বীপ তৈরি করা হবে, যা কাস্পিয়ান সাগর থেকে পুনরুদ্ধারকৃত ৩,০০০ হেক্টর এলাকা জুড়ে বিস্তৃত হবে। এই শহরে ১০ লক্ষ অধিবাসী বসবাস করবে, যেখানে থাকবে ১৫০টি স্কুল, ৫০টি হাসপাতাল এবং ডে কেয়ার সেন্টার, অসংখ্য পার্ক, শপিং মল, সাংস্কৃতিক কেন্দ্র, বিশ্ববিদ্যালয় ক্যাম্পাস এবং একটি ফর্মুলা ১ মানের রেস ট্র্যাক। এসব স্থাপনা ৯.০ মাত্রার ভূমিকম্প সহ্য করতে সক্ষম হবে। শহরে ১৫০টি সেতু এবং মূল ভূখণ্ডের সাথে সংযোগ স্থাপনের জন্য একটি বড় পৌর বিমানবন্দর থাকবে।\nইব্রাহিম সাংবাদিকদের জানান যে, আমেরিকান, তুর্কি, আরব এবং চীনা বিনিয়োগকারীরা ইতোমধ্যে এই প্রকল্পে আগ্রহ প্রকাশ করেছেন, যা তার মতে হবে একটি \"নতুন ভেনিস\"।\nআজারবাইজান টাওয়ারের নির্মাণ কাজ ২০১৫ সালে শুরু করার এবং ২০১৯ সালের মধ্যে সম্পন্ন করার পরিকল্পনা করা হয়েছিল। তবে প্রকল্পটি শেষ পর্যন্ত বাতিল করা হয়। খাজার দ্বীপপুঞ্জ ২০২০ থেকে ২০২৫ সালের মধ্যে সম্পন্ন হওয়ার কথা। প্রকল্পের ব্যাপকতা বিবেচনা করে কিছু বিশেষজ্ঞ মনে করেন, এটি ২০৩০ সালের পরে সম্পন্ন হতে পারে।\n\n\n== তথ্যসূত্র =="}