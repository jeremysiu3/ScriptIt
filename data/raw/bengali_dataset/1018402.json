{"pageid": 1018402, "title": "সেন্ট ভিনসেন্ট ও গ্রেনাডাইন দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1018402", "content": "সেন্ট ভিনসেন্ট ও গ্রেনাডাইন দ্বীপপুঞ্জ জাতীয় ফুটবল দল (ইংরেজি: Saint Vincent and the Grenadines national football team) হচ্ছে আন্তর্জাতিক ফুটবলে সেন্ট ভিনসেন্ট ও গ্রেনাডাইন দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম সেন্ট ভিনসেন্ট ও গ্রেনাডাইন দ্বীপপুঞ্জের ফুটবলের সর্বোচ্চ নিয়ন্ত্রক সংস্থা সেন্ট ভিনসেন্ট ও গ্রেনাডাইন ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৮ সাল হতে ফুটবলের সর্বোচ্চ সংস্থা ফিফার এবং ১৯৮৬ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩৬ সালের ১২ই সেপ্টেম্বর তারিখে, সেন্ট ভিনসেন্ট ও গ্রেনাডাইন দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; সেন্ট ভিনসেন্ট ও গ্রেনাডাইন দ্বীপপুঞ্জে অনুষ্ঠিত সেন্ট ভিনসেন্ট ও গ্রেনাডাইন দ্বীপপুঞ্জ এবং বার্বাডোসের মধ্যকার উক্ত ম্যাচটি ১–১ গোলে ড্র হয়েছে।\n১৮,০০০ ধারণক্ষমতাবিশিষ্ট আর্নোস ভ্যাল স্টেডিয়ামে ভিনসি হিট নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় সেন্ট ভিনসেন্ট ও গ্রেনাডাইনের রাজধানী কিংসটাউনে অবস্থিত। বর্তমানে এই দলের ম্যানেজারের দায়িত্ব পালন করছেন কেন্ডেল মার্কারি এবং অধিনায়কের দায়িত্ব পালন করছেন মাজিয়ার আক্রমণভাগের খেলোয়াড় কর্নেলিয়াস স্টুয়ার্ট।\nসেন্ট ভিনসেন্ট ও গ্রেনাডাইন দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে সেন্ট ভিনসেন্ট ও গ্রেনাডাইন দ্বীপপুঞ্জ এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nমেলভিন অ্যান্ড্রুস, কর্নেলিয়াস হাগিন্স, এজরা হেন্ড্রিকসন, শ্যান্ডেল স্যামুয়েল এবং কেন্ডেল ভেলক্সের মতো খেলোয়াড়গণ সেন্ট ভিনসেন্ট ও গ্রেনাডাইন দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৭ সালের অক্টোবর মাসে প্রকাশিত র‌্যাঙ্কিংয়ে সেন্ট ভিনসেন্ট ও গ্রেনাডাইন দ্বীপপুঞ্জ তাদের ইতিহাসে সর্বোচ্চ অবস্থান (৭৩তম) অর্জন করে এবং ২০১৭ সালের জানুয়ারি মাসে প্রকাশিত র‌্যাঙ্কিংয়ে তারা ১৮০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে সেন্ট ভিনসেন্ট ও গ্রেনাডাইন দ্বীপপুঞ্জের সর্বোচ্চ অবস্থান হচ্ছে ১০৪তম (যা তারা ২০০৭ সালে অর্জন করেছিল) এবং সর্বনিম্ন অবস্থান হচ্ছে ১৮২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ সেন্ট ভিনসেন্ট ও গ্রেনাডাইন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ১৭ জুলাই ২০১৮ তারিখে (ইংরেজি)\nকনকাকাফ-এ সেন্ট ভিনসেন্ট ও গ্রেনাডাইন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ১৩ ফেব্রুয়ারি ২০২১ তারিখে (ইংরেজি)"}