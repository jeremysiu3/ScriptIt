{"pageid": 1009711, "title": "নিয়ারিড (প্রাকৃতিক উপগ্রহ)", "url": "https://bn.wikipedia.org/wiki?curid=1009711", "content": "নিয়ারিড (ইংরেজি: Nereid, ) বা নেপচুন ২ (ইংরেজি: Neptune II) হল নেপচুনের তৃতীয় বৃহত্তম প্রাকৃতিক উপগ্রহ। সৌরজগতে যতগুলি প্রাকৃতিক উপগ্রহের কথা জানা যায়, তার মধ্যে নেপচুনের কক্ষপথই সর্বাপেক্ষা উৎকেন্দ্রিকতা-সম্পন্ন। ১৯৪৯ সালে গেরার্ড কাইপার এটি আবিষ্কার করেছিলেন। এটিই নেপচুনের দ্বিতীয় আবিষ্কৃত উপগ্রহ।\n\n\n== আবিষ্কার ও নামকরণ ==\n১৯৪৯ সালের ১ মে ম্যাকডোনাল্ড মানমন্দিরের ৮২ ইঞ্চি টেলিস্কোপ থেকে গৃহীত ফোটোগ্রাফিক প্লেটগুলি থেকে নিয়ারিড উপগ্রহটি আবিষ্কার করেন গেরার্ড কাইপার। আবিষ্কারের প্রতিবেদনে তিনি উপগ্রহটির নাম প্রস্তাব করেছিলেন। রোমান দেবতা নেপচুনের সহচরী তথা গ্রিক পুরাণে কথিত নিয়ারিড নামক সামুদ্রিক নিম্ফ শ্রেণির নামানুসারে এটির নামকরণ করা হয়। ভয়েজার ২ মহাকাশযানের নেপচুন অতিক্রমণের আগে এটিই ছিল উক্ত গ্রহের দ্বিতীয় তথা শেষ আবিষ্কৃত উপগ্রহ (১৯৮১ সালে লারিসার একটি অকাল্টেশনের পর্যবেক্ষণ বাদ দিলে)।\n\n\n== আরও দেখুন ==\nনেপচুনের প্রাকৃতিক উপগ্রহ\n\n\n== তথ্যসূত্র =="}