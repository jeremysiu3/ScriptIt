{"pageid": 1075662, "title": "আয়েশা ছিদ্দিকা রা. মহিলা মাদ্রাসা কমপ্লেক্স", "url": "https://bn.wikipedia.org/wiki?curid=1075662", "content": "আয়েশা ছিদ্দিকা রা. মহিলা মাদরাসা কমপ্লেক্স কুমিল্লা শহরে অবস্থিত একটি মহিলা কওমি মাদ্রাসা। ১৯৯৭ সালে এটি প্রতিষ্ঠা হয়। কুমিল্লায় এটিই সর্বপ্রথম মহিলা মাদ্রাসা। প্রথমে এটি কুমিল্লা সরকারি মহিলা কলেজ-এর পশ্চিম পার্শ্বে একটি ভাড়া বাড়িতে প্রতিষ্ঠিত হয়। ভাড়া বাড়িতে ছাত্রী সংকুলান না হওয়ায় মাদ্রাসার নিজস্ব ভবনের প্রয়োজনীয়তা উপলব্ধি করে এক ব্যক্তি কুমিল্লা রপ্তানী প্রক্রিয়াকরণ এলাকা (ই.পি.জেড.)-এর উত্তর পাশে ৩৬ শতক জমি দান করেন। এই জমিতে একটি মসজিদ, একটি নূরানী ইসলামি কিন্ডারগার্টেন ও অত্র মহিলা মাদরাসাটি পরিচালিত হচ্ছে। ২০০৬ সালে এখানে দাওরায়ে হাদিস (মাস্টার্স) খোলা হয়। দাওরায়ে হাদিস খোলার পর থেকে ২০১৯ পর্যন্ত শাইখুল হাদিস পদে দায়িত্ব পালন করেছেন আল্লামা আশরাফ আলী রহ.। বর্তমানে এর পরিচালক ও শিক্ষা সচিব হিসেবে আছেন যথাক্রমে কামরুল হাসান খান ও মুফতি মুহিউদ্দীন আহমাদ মাসূম। ২০২৪-২০২৫ খ্রি. শিক্ষাবর্ষে মাদরাসার ছাত্র-ছাত্রী ২০০০ জন, মুহাদ্দিস ও শিক্ষক-শিক্ষিকা ৬০ জন, কর্মকর্তা ও কর্মচারী আছেন ১৭ জন । প্রাথমিকভাবে দানকৃত ৩৬ শতকসহ বর্তমানে মোট ৫২ শতক মুল্যবান জমির উপর প্রতিষ্ঠিত কমপ্লেক্সটি হাইয়াত ও বেফাকের কৃুমিল্লা জেলার বৃহত্তম মারকায (পরীক্ষাকেন্দ্র)। কেন্দ্রীয় পরীক্ষার ফলাফলের দিক থেকে দেশসেরা নারীশিক্ষাপ্রতিষ্ঠানের মর্যাদা লাভ করেছে।\n\n\n== আরও দেখুন ==\nদেওবন্দি\nকওমি মাদ্রাসা\nদারুল উলুম দেওবন্দ\nআল জামিয়া আল ইসলামিয়া পটিয়া\nবাংলাদেশের কওমি মাদ্রাসার তালিকা\n\n\n== তথ্যসূত্র =="}