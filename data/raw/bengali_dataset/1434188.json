{"pageid": 1434188, "title": "জুলিয়া বলবিলা", "url": "https://bn.wikipedia.org/wiki?curid=1434188", "content": "জুলিয়া বালবিলা ( গ্রীক : Ἰουλία Βαλβίλα) ছিলেন একজন রোমান সম্ভ্রান্ত মহিলা এবং কবি। থিবেসে থাকাকালীন, হ্যাড্রিয়ানের রাজসভার অংশ হিসাবে মিশর ভ্রমণ করার সময়, তিনি তিনটি সরস কবিতা (এপিগ্রাম) খোদাই করেছিলেন যা অদ্যবধি বিদ্যমান আছে।\n\n\n== পরিবার এবং প্রাথমিক জীবন ==\nবালবিলার পরিবার ছিল কমেজিন রাজ্যের রাজপরিবারের সদস্য, যা বর্তমানে তুরস্কের একটি রাজ্য। এটি রোমান সাম্রাজ্যের এর সঙ্গে সংযুক্ত ছিল। মিশরীয় এবং গ্রীক বংশধারার পাশাপাশি, বালবিলার পূর্বপুরুষের মধ্যে আর্মেনিয়ান, মিডিয়ান, সিরিয়ান এবং সেলুসিয়ান পূর্বপুরুষরা অন্তর্ভুক্ত ছিলেন। বালবিলা ছিলেন গাইউস জুলিয়াস আর্কেলাউস অ্যান্টিওকাস এপিফেনেস এবং ক্লডিয়া ক্যাপিটোলিনার দ্বিতীয় সন্তান, তাঁর মা ছিলেন ক্লডিয়া আলেকজান্দ্রিয়ায় জন্মগ্রহণকারী গ্রীক মহিলা। তার বড় ভাই ছিলেন গাইউস জুলিয়াস অ্যান্টিওকাস এপিফেনেস ফিলোপাপোস, রোমে কনসাল হওয়া পূর্ব বংশোদ্ভূত প্রথম পুরুষদের একজন।\nবলবিলার মা-বাবা ছিলেন দূরসম্পর্কীয় ভাই-বোন। বালবিলার মাতামহ (যার নামানুসারে তার নামকরণ করা হয়েছিল) টাইবেরিয়াস ক্লডিয়াস বালবিলাস ছিলেন মিশরীয় বংশোদ্ভূত গ্রীক। তিনি ছিলেন একজন জ্যোতিষী এবং পণ্ডিত। তিনি ইকুয়েস্ট্রিয়ান অর্ডারের সর্বোচ্চ র‍্যাঙ্কিং ম্যাজিস্ট্রেটদের একজন হয়েছিলেন এবং ৫৫ থেকে ৫৯ খ্রিস্টাব্দ পর্যন্ত মিশরের প্রশাসনাধ্যক্ষ ছিলেন। বালবিলাস এবং তার পিতা মেণ্ডেসের থ্র্যাসিলাস (টাইবেরিয়াস ক্লডিয়াস থ্র্যাসিলাস), একজন ব্যাকরণবিদ এবং জ্যোতিষী ছিলেন। টাইবেরিয়াস, ক্লডিয়াস এবং ভেসপাসিয়ান সহ প্রথম রোমান সম্রাটদের বন্ধু হিসেবে তিনি খ্যাত।\nবালবিলার পিতামহ, কোমাগেনের অ্যান্টিওকাস চতুর্থ এবং রানী জুলিয়া ইওটাপা ছিলেন রোমের অধীনে পুতুল শাসক। বালবিলার জন্ম এবং বেড়ে ওঠা রোমে তার পিতামহ অ্যান্টিওকাস চতুর্থের পরিবারে। বালবিলার জন্মের আগে, ভেসপাসিয়ান অ্যান্টিওকাস চতুর্থকে রোমের প্রতি তার কথিত আনুগত্যের কারণে কমজিনের সিংহাসন ত্যাগ করার নির্দেশ দিয়েছিলেন। অ্যান্টিওকাস চতুর্থ এবং তার ভাই, ক্যালিনিকাস, রোমের বিরুদ্ধে পার্থিয়া রাজ্যের সাথে যোগসাজশ করার অভিযোগে অভিযুক্ত হন। এসব অভিযোগ সত্য কিনা তা জানা যায়নি। ভেসপাসিয়ান অ্যান্টিওকাসকে রোমে বিলাসবহুল জীবনের জন্য যথেষ্ট রাজস্ব দিয়েছিলেন।\nপরিবারটি পরে এথেন্সে চলে যায় যেখানে বালবিলার বাবা, এপিফেনেস, অজানা কারণে ৯২ খ্রিস্টাব্দে মারা যান। ক্যাপিটোলিনা এরপর আলেকজান্দ্রিয়ায় ফিরে আসেন এবং তিনি রোমান রাজনীতিবিদ মার্কাস জুনিয়াস রুফাসকে বিয়ে করেন। ক্যাপিটোলিনা তার বাকি বছরগুলো আলেকজান্দ্রিয়ায় কাটিয়েছেন। বালবিলা তার সাথে কিছু সময়ের জন্য বসবাস করেন তারপর এথেন্সে তার ভাই ফিলোপাপোসের বাড়িতে ফিরে আসেন।\nঅভিজাত জীবন সত্ত্বেও রোমে বালবিলার মর্যাদা সুরক্ষিত ছিল না কারণ তার বাবা সিনেটর ছিলেন না। যাইহোক, ফিলোপ্যাপোস একজন সিনেটর হয়েছিলেন এবং ১০৯ খ্রিস্টাব্দ পর্যন্ত কনসাল হিসাবে কাজ করেছিলেন। যখন ফিলোপ্যাপোস ১১৬ খ্রিস্টাব্দে মারা যান, তখন বালবিলা তার জন্য এথেন্সের অ্যাক্রোপলিসের দক্ষিণ-পশ্চিমে মুসাইওস পাহাড়ে একটি সমাধিসৌধ, ফিলোপ্যাপোস মনুমেন্ট নির্মাণ করেন। বালবিলা এথেন্সের একজন অভিজাতকে বিয়ে করেন।টেমপ্লেট:Nerva-Antonine family tree\n\n\n== সাহিত্যে উল্লেখ ==\nজর্জ এবেরস এর লিখিত সম্রাট (১৮৮০)।\nদ্য মেমোয়ার্স অফ হ্যাড্রিয়ান। মার্গুরাইট ইয়োসেনার রচিত। \nদ্য গ্লাস বল গেম রেডিও প্লে . \n\n\n== তথ্যসূত্র =="}