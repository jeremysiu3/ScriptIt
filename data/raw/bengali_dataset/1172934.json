{"pageid": 1172934, "title": "নবীনগর সরকারি পাইলট উচ্চ বিদ্যালয়", "url": "https://bn.wikipedia.org/wiki?curid=1172934", "content": "নবীনগর সরকারি পাইলট উচ্চ বিদ্যালয় ব্রাহ্মণবাড়িয়া জেলার নবীনগর উপজেলার ৪নং ওয়ার্ডে অবস্থিত একটি মাধ্যমিক পর্যায়ের সরকারি উচ্চ বিদ্যালয়।\n\n\n== ইতিহাস ==\n১৮৯৬ সালে ‘নবীনগর ইংরেজি উচ্চ বিদ্যালয়’ নামে একটি বিদ্যালয় প্রতিষ্ঠা করেন মৌলভী আবদুস সোবহান। সময়ের পরিক্রমায় বিদ্যালয়টি নবীনগর বহুমুখী উচ্চ বিদ্যালয়, নবীনগর পাইলট উচ্চ বিদ্যালয়, নবীনগর পাইলট মডেল উচ্চ বিদ্যালয় নামে পরিবর্তিত হয়। সর্বশেষ ৭ মে, ২০১৮ সালে সরকারিকরণের পর এ বিদ্যালয়ের নামকরণ করা হয় ‘নবীনগর সরকারি পাইলট উচ্চ বিদ্যালয়।’\n\n\n== শ্রেণি, বিভাগ ও শাখা সমূহ ==\nবর্তমানে এ বিদ্যালয়ে ৬ষ্ঠ থেকে ১০ম শ্রেণি পর্যন্ত ৫টি ক্লাসে মোট ১৪টি শাখা রয়েছে।\n\n৬ষ্ঠ শ্রেণি; শাখা: ক, খ, গ, ঘ\n৭ম শ্রেণি; শাখা: ক, খ, গ, ঘ\n৮ম শ্রেণি; শাখা: ক, খ, গ\n৯ম–১০ম শ্রেণি; বিভাগ: বিজ্ঞান, মানবিক, ব্যবসায় শিক্ষা\n\n\n== ইউনিফর্ম ==\nসাদা শার্ট  , কালো প্যান্ট   এবং সাদা কেডস্  \n\n\n== শিক্ষা কার্যক্রম ==\nবিদ্যালয়টিতে শুধুমাত্র ছেলেদের অধ্যয়নের সুযোগ থাকে। \nপূর্বে, ২০১৯ শিক্ষাবর্ষ পর্যন্ত প্রতি বছর নভেম্বর বা ডিসেম্বর মাসে শূন্য আসনে শিক্ষার্থী ভর্তির বিজ্ঞপ্তি প্রকাশ করা হতো। ভর্তি পরীক্ষায় কৃতকার্য শিক্ষার্থীদের তথ্য ১ম ও ২য় মেধাতালিকায় এবং ১ম ও ২য় অপেক্ষমাণ তালিকায় বিজ্ঞপ্তির মাধ্যমে প্রকাশ করা হতো। \n২০২১ ও ২০২২ শিক্ষাবর্ষে করোনা ভাইরাসের অতিমারির কারণে কেন্দ্রীয়ভাবে লটারির মাধ্যমে শিক্ষার্থী নির্বাচন ও ভর্তি কার্যক্রম সম্পন্ন করা হয়।\n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হার ১০০%।\n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য একটি মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়।\n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার, কৃষি ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়।\n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে।\n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান ছাত্র-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর।\n\n\n== সংঘ ==\nএ বিদ্যালয়ে ০৩টি সংগঠন আছে। \n\nবিএনসিসি\nস্কাউট\nরেড ক্রিসেন্ট\n\n\n== আরো দেখুন ==\nনবীনগর উপজেলা\nব্রাহ্মণবাড়িয়া জেলা\nব্রাহ্মণবাড়িয়া জেলার শিক্ষা প্রতিষ্ঠানের তালিকা\n\n\n== তথ্যসূত্র =="}