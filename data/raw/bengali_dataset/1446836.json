{"pageid": 1446836, "title": "মিকোলা শাপারেঙ্কো", "url": "https://bn.wikipedia.org/wiki?curid=1446836", "content": "মিকোলা ভোলোদিমিরোভিচ শাপারেঙ্কো (ইউক্রেনীয়: Микола Володимирович Шапаренко; জন্ম: ৪ অক্টোবর ১৯৯৮; মিকোলা শাপারেঙ্কো নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইউক্রেনের পেশাদার ফুটবল লিগের শীর্ষ স্তর ইউক্রেনীয় প্রিমিয়ার লিগের ক্লাব দিনামো কিয়েভ এবং ইউক্রেন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় হিসেবে খেলেন।\n২০১৫ সালে, শাপারেঙ্কো ইউক্রেন অনূর্ধ্ব-১৮ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইউক্রেনের বয়সভিত্তিক দলের হয়ে খেলার পর, তিনি ২০১৮ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ২৮ ম্যাচে ১টি গোল করেছেন।\n\n\n== প্রারম্ভিক জীবন ==\nমিকোলা ভোলোদিমিরোভিচ শাপারেঙ্কো ১৯৯৮ সালের ৪ঠা অক্টোবর তারিখে ইউক্রেনের ভেলিকা নোভোসিল্কায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nশাপারেঙ্কো ইউক্রেন অনূর্ধ্ব-১৮, ইউক্রেন অনূর্ধ্ব-১৯ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৫ সালের ১১ই অক্টোবর তারিখে তিনি অস্ট্রিয়া অনূর্ধ্ব-১৮ দলের বিরুদ্ধে ম্যাচে ইউক্রেন অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৪ বছরে ১১ ম্যাচে অংশগ্রহণ করে ৩টি গোল করেছেন।\n২০১৮ সালের ৩১শে মে তারিখে, ১৯ বছর, ৭ মাস ও ২৭ দিন বয়সে, ডান পায়ে ফুটবল খেলায় পারদর্শী শাপারেঙ্কো মরক্কোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় ভিক্তোর কোভালেঙ্কোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৪০ নম্বর জার্সি পরিধান করে কেন্দ্রীয় মধ্যমাঠের খেলোয়াড় হিসেবে খেলেছিলেন। ম্যাচটি মরক্কো ০–০ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে শাপারেঙ্কো সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৩ মাস ও ৪ দিন পর, ইউক্রেনের জার্সি গায়ে প্রথম গোলটি করেছেন; ২০২১ সালের ৪ঠা সেপ্টেম্বর তারিখে, ফ্রান্সের বিরুদ্ধে ম্যাচের ৪৪তম মিনিটে ইউক্রেনের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৫ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমিকোলা শাপারেঙ্কো – ফিফা প্রতিযোগিতার রেকর্ড (ইংরেজি) \nমিকোলা শাপারেঙ্কো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মিকোলা শাপারেঙ্কো  (ইংরেজি)  \nসকারবেসে \nবিডিফুটবলে \nইইউ-ফুটবলে মিকোলা শাপারেঙ্কো (ইংরেজি) \nট্রান্সফারমার্কেটে মিকোলা শাপারেঙ্কো (ইংরেজি) \nওয়ার্ল্ডফুটবল.নেটে মিকোলা শাপারেঙ্কো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মিকোলা শাপারেঙ্কো (ইংরেজি)"}