{"pageid": 10505, "title": "সিরিয়াম", "url": "https://bn.wikipedia.org/wiki?curid=10505", "content": "সিরিয়াম একটি মৌলিক পদার্থ যার রাসায়নিক প্রতীক Ce ও পারমাণবিক সংখ্যা ৫৮। এটি একটি নরম, নমনীয় ও রূপালি-সাদা ধাতু যেটি বাতাসের সংস্পর্শে আসলে ঔজ্জ্বল্য হারায়। সিরিয়াম ল্যান্থানাইড ধারার দ্বিতীয় মৌল। যদিও এটি প্রায়ই ধারাটির +৩ ধম্মের জারণাবস্থা প্রদর্শন করে, তথাপিও এটির একটি +৪ স্থিতিশীল অবস্থা আছে, যেটি জলকে জারণ করে না। এটিকে বিরল-মৃত্তিকা মৌলগুলির একটি হিসেবে গণ্য করা হয়। মানবদেহে সিরিয়ামের কোনও জৈব ভূমিকা নেই এবং এটিকে তেমন বিষাক্ত মনে করা হয় না, যদি না তীব্র পরিমাণে দীর্ঘদিন যাবৎ এটির সংস্পর্শে আসা হয়।\nঅন্যান্য বিরল-মৃত্তিকা মৌলগুলির সাথে মিশ্রিত অবস্থায় যেমন মনাজাইট ও বাস্টনেজাইট দলের আকরিকগুলিতেই সবসময় পাওয়া গেলেও সিরিয়ামকে খুব সহজেই এটির আকরিক থেকে পৃথক করে আনা যায়, কেননা এটিকে অন্যান্য ল্যান্থানাইডের মধ্য থেকে শনাক্ত করা যায়। জলীয় দ্রবণে এটি +৪ অবস্থাতে জারিত হবার অনন্য ধর্ম প্রদর্শন করে বলে এই শনাক্তকরণ সম্ভব হয়। ল্যান্থানাইড ধারার মৌলগুলির মধ্যে সিরিয়াম সবচেয়ে সুলভ; এরপর নিওডিমিয়ান, ল্যান্থানাম ও প্রাসেওডিমিয়াম ধাতুগুলির অবস্থান। এটি ভূপৃষ্ঠের ২৫তম সর্বাধিক প্রচুর মৌল, ভূ-ত্বকে এর প্রাচুর্য ৬৬ নিযুতাংশ (পার্টস পার মিলিয়ন), যা কিনা ক্লোরিনের প্রাচুর্যের অর্ধেক ও সীসার প্রাচুর্যের ৫ গুণ।\n\n\n== তথ্যসূত্র ==\n\n\n== গ্রন্থপঞ্জি ==\nGreenwood, N. N.; Earnshaw, A. (১৯৯৭)। Chemistry of the Elements (2nd সংস্করণ)। Butterworth-Heinemann। আইএসবিএন 0080379419। উদ্ধৃতি টেমপ্লেট ইংরেজি প্যারামিটার ব্যবহার করেছে (link) \n\nটেমপ্লেট:Cerium compounds"}