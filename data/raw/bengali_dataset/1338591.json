{"pageid": 1338591, "title": "বাল মিঠাই", "url": "https://bn.wikipedia.org/wiki?curid=1338591", "content": "বাল মিঠাই ( কুমাওনি : बाल मिठाई, বাল মিঠাই ) হল একটি বাদামী চকোলেটের মতো খাদ্যবস্তু, যা রোস্ট করা বা ভুনা করা খোয়া দিয়ে তৈরি করা হয় এবং যার উপর চিনির প্রলেপযুক্ত অল্প ভাজা পোস্ত বীজ দিয়ে তৈরি একপ্রকার সাদা বল -এর প্রলেপ দেওয়া হয়। এটি  ভারতের কুমায়ুন অঞ্চলের একটি জনপ্রিয় মিষ্টি।\n\n\n== ইতিহাস ==\nবাল মিঠাই এর উৎপত্তি ভারতের উত্তরাখণ্ড রাজ্যের কুমায়ুনে। এটি বিংশ শতাব্দীর গোড়ার দিকে আলমোড়ার লাল বাজার অঞ্চলের স্থানীয় মিঠাই প্রস্তুতকারকদের উদ্ভাবন।  পণ্ডিতরা বিশ্বাস করেন যে প্রাথমিকভাবে বাল মিঠাই সূর্য দেবতার প্রধান নৈবেদ্য ছিল। \n\n\n== রন্ধনপ্রনালী ==\nবাল মিঠাই প্রস্তুত করতে খোয়া (বাষ্পীভূত দুধের ক্রিম) ও বেতের চিনি একসাথে মিশিয়ে রাধা হয় যতক্ষণ না এটি গাঢ় বাদামী বর্ণ ধারণ করে। 'চকলেট' -এর রঙের সাথে এর প্রচুর সাদৃশ্য দেখা যায়। মিশ্রণটিকে ঠাণ্ডা করার জন্য কিছুক্ষণ রাখা হয়। মিশ্রণটি ঠাণ্ডা ও শক্ত হলে তার থেকে চারকোনা আকৃতির অনেক টুকরো কাটা হয়। টুকড়োগুলির উপর  পরে চিনির প্রলেপযুক্ত ভাজা পোস্ত বীজ দিয়ে তৈরি ছোট সাদা বলের প্রলেপ দেওয়া হয়। \n\n\n== জনপ্রিয়তা ==\nবাল মিঠাই দীর্ঘদিন ধরে আলমোড়া জেলা  এবং কুমায়ুনের পার্শ্ববর্তী জেলাগুলির একটি জনপ্রিয় মিষ্টি।\n\n\n== ভৌগোলিক তকমা ==\n১৯৯৯ সালের জিওগ্রাফিক্যাল ইন্ডিকেশন অফ গুডস অ্যাক্টের অধীনে স্থানীয় মিষ্টি প্রস্তুতকারকদের বুদ্ধিবৃত্তিক সম্পত্তির অধিকার এবং জিওগ্রাফিক্যাল ইন্ডিকেশন প্রোটেকশন (জিআই প্রোটেকশন) সম্পর্কে সচেতন করার জন্য একটি সাম্প্রতিক পদক্ষেপ নেওয়া হয়েছে, যা তাদের স্থানীয় বিশেষত্ব যেমন বাল মিঠাই এর জন্য ভৌগোলিক তকমা  পেতে সাহায্য করবে।\n\n\n== তথ্যসূত্র =="}