{"pageid": 1523384, "title": "জননী (অভিনেত্রী)", "url": "https://bn.wikipedia.org/wiki?curid=1523384", "content": "জননী আইয়ার যিনি জননী নামেই বেশি পরিচিত, তিনি একজন ভারতীয় অভিনেত্রী যিনি মূলত তামিল এবং মালায়ালাম চলচ্চিত্রে অভিনয় করেন।  তিনি তামিল পূর্ণদৈর্ঘ্য চলচ্চিত্র আভান ইভান (২০১১) -এ তার ভূমিকার জন্য নজর কেড়েছিলেন।  তার অভিনীত উল্লেখযোগ্য চলচ্চিত্রগুলির মধ্যে রয়েছে থেগিডি (২০১৪) এবং সেভেন্থ ডে (২০১৪)।  তিনি ২০১৮ সালে প্রচারিত রিয়েলিটি শো বিগ বস ২ -এর তৃতীয় রানার আপ।\n\n\n== জীবনের প্রথমার্ধ ==\nজননী আইয়ার তামিলনাড়ুর চেন্নাইয়ের কাথিভাক্কামে জন্মগ্রহণ করেন। তিনি গোপালপুরমের ডি এ ভি স্কুল তার স্কুল জীবন সম্পন্ন করেন এবং চেন্নাইয়ের সাভিথা ইঞ্জিনিয়ারিং কলেজ থেকে বিই কম্পিউটার সায়েন্স অ্যান্ড ইঞ্জিনিয়ারিং ডিগ্রি অর্জন করেন।  স্নাতকোত্তর পড়াশোনার পর, তিনি অস্ট্রেলিয়ার ওলংগং বিশ্ববিদ্যালয়ে ভর্তি হন তবে  ইভান চলচ্চিত্রে  কাজ করার জন্য তিনি পড়াশুনা চালিয়ে যেতে পারেননি।  ২০১৪ সালে, জাতপাতের কারণে তিনি তার নামের থেকে আইয়ার শব্দটি বাদ দেন। \n\n\n== কর্মজীবন ==\nজন্নী প্রথমে মডেলিং করতেন এবং ১৫০ টিরও বেশি আঞ্চলিক টেলিভিশন বিজ্ঞাপনে অভিনয় করেন।  জননী এক বিবৃতিতে বলেছিলেন যে তিনি সবসময় অভিনেত্রী হওয়ার স্বপ্ন দেখতেন, অভিনয়কে তার জীবনের আবেগ বলে মনে হত।  তার মডেলিং -এর সময়, তিনি থিরু থিরু থুরু থুরু (২০০৯) চলচ্চিত্রে  ক্যামিও ভূমিকায় অভিনয় করেন। এছাড়াও জননী গৌতম বাসুদেব মেননের ভিন্নাইথান্দি ভারুভায়া (২০১০) চলচ্চিত্রে এ কে এস রবিকুমারের সহকারী পরিচালক হিসেবে কাজ করেছিলেন। তিনি ভিন্নাইতান্দি ভারুভায়া চলচ্চিত্রে সহ অভিনেত্রীর চরিত্রে অভিনয় করার জন্য চুক্তিবদ্ধ হয়েছিলেন, কিন্তু  পরে সামান্থা রুথ প্রভু সেই ভূমিকায় অভিনয় করেন।  ২০১০ সালের গোড়ার দিকে, পরিচালক এএল বিজয়ের সুপারিশে, জননী পরিচালক বালার পরবর্তী প্রকল্পের জন্য অডিশন দিতে যান। বালা আভান ইভান (২০১১) এর প্রধান মহিলা চরিত্রের জন্য একজন তামিলভাষী নবাগতকে খুঁজছিলেন।  জননীর অডিশন দেখার পর, বালা তাকে এই চরিত্রের জন্য চুক্তিবদ্ধ করেন।  এই কৌতুকধর্মী ছবিতে জননী  একজন নিরীহ পুলিশ কনস্টেবলের ভূমিকায় অভিনয় করেছিলেন। তার অভিনয় সমালোচকদের কাছ থেকে ইতিবাচক পর্যালোচনা অর্জন করেছিল।  তার পরবর্তী মুক্তিপ্রাপ্ত ছবি ছিল পাগান (২০১৩), যেখানে তিনি অভিনেতা শ্রীকান্তের সাথে অভিনয় করেছিলেন।  সিফির একজন সমালোচক চলচ্চিত্রে তার উপস্থিতি ও তামিল সংলাপের প্রসংশা করেছিলেন।  জননী থ্রি ডটস -এর মাধ্যমে মালায়ালাম সিনেমায়  আত্মপ্রকাশ করেন তবে সেই ছবিটি বাণিজ্যিকভাবে ভালো ব্যবসা করতে পারেনি। \n২০১৪ সালে, তিনি অশোক সেলভানের সাথে অপরাধমূলক রোমাঞ্চকর চলচ্চিত্র থেগিডি -তে অভিনয় করেন, যা ইতিবাচক পর্যালোচনা অর্জন করে এবং বক্স অফিসে আশ্চর্যজনক সাফল্য অর্জন করে। ইন্ডিয়াগ্লিটজ-এর একজন সমালোচক এই চলচ্চিত্রে জননীর অভিনয়ের প্রসংশা করেন।   তিনি মালায়ালাম চলচ্চিত্রে জননীর অভিনীত উল্লেখযোগ্য চলচ্চিত্রের মধ্যে রয়েছে থ্রী ডটস (২০১৩), সেভেন্থ ডে (২০১৪) এবং কুঠারা (২০১৪)। তিনি অভিনেতা আসিফ আলীর সাথে মোসাইলে কুথিরা মীনুকাল (২০১৪) এবং ইথু থান্ডা পুলিশ (২০১৬) ছবিতে অভিনয় করেছেন।  এই সময়কালে  একটি মালায়ালাম ছবি, এডিসন ফটোস -এর জন্য জননীকে চুক্তিবদ্ধ করা হয়েছিল কিন্তু তা বাতিল হয়ে যায়। \n২০১৭ সালে রহস্যময় ছবি আধে কাঙ্গাল এবং   কৌতুকমুলক ভৌতিক ছবি বেলুনে অভিনয়ের মাধ্যমে জননী তামিল চলচ্চিত্র জগতে ফিরে আসেন। পরের বছর, তার দীর্ঘ বিলম্বিত বিধি মাধি উল্টা (২০১৮) প্রেক্ষাগৃহে মুক্তি পায়, কিন্তু তা তেমনভাবে ব্যাবসা করতে পারেনি। ২০১৮ সালে, তিনি কমল হাসানের সঞ্চালনায় তামিল টেলিভিশন রিয়েলিটি শো বিগ বস তামিল ২ -তে উপস্থিত হন, যা স্টার বিজয়ে প্রচারিত হয়েছিল। \n\n\n== তথ্যসূত্র =="}