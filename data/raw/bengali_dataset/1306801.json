{"pageid": 1306801, "title": "বিদ্যানগর", "url": "https://bn.wikipedia.org/wiki?curid=1306801", "content": "বিদ্যানগর হল ভারতের পশ্চিমবঙ্গ রাজ্যের দক্ষিণ  চব্বিশ পরগণা জেলার আলিপুর সদর মহকুমার বিষ্ণুপুর থানার অন্তর্গত বিষ্ণুপুর ২ সমষ্টি উন্নয়ন ব্লকে অবস্থিত একটি ক্ষেত্র যা কয়েকটি শিক্ষাঙ্গণ ও শিক্ষা প্রতিষ্ঠানের পরিসর বা এলাকা। এটি  চড়াশ্যামদাস ও আশেপাশের চন্দনদহ ও মৌখালির কিছু অংশে বিস্তৃত।\n\n\n== ভূগোল ==\n\n\n=== এলাকা অবলোকন ===\nআলিপুর সদর মহকুমা দক্ষিণ চব্বিশ পরগণা জেলার সবচেয়ে নগরায়িত অংশ। জনসংখ্যার ৫৯.৮৫% শহরে বাস করে এবং ৪০.১৫% গ্রামীণ এলাকায় বাস করে। মহকুমাটির দক্ষিণ অংশে (পাশাপাশে মানচিত্রে দেখানো হয়েছে) পনেরটি জনগণনা নগর রয়েছে । সমগ্র জেলাটি গাঙ্গেয় ব -দ্বীপে অবস্থিত এবং মহকুমা, হুগলি নদীর পূর্ব তীরে, শিল্প বিকাশ সহ একটি পলল প্রসারিত। \nদ্রষ্টব্য: মানচিত্রটি উপবিভাগের কিছু উল্লেখযোগ্য স্থান উপস্থাপন করে। মানচিত্রে চিহ্নিত সমস্ত স্থান বৃহত্তর পূর্ণ স্ক্রীন মানচিত্রে লিঙ্ক করা হয়েছে৷\n\n\n=== অবস্থান ও নামকরণ ===\nবিদ্যানগরের অবস্থানের অক্ষাংশ ও দ্রাঘিমাংশ হলো ২২°২৩′১১″ উত্তর ৮৮°১৪′১৪″ পূর্ব। এ অবস্থিত । সমুদ্র সমতল হতে এর গড় উচ্চতা হল ৯ মিটার (৩০ ফুট)।\n২০১১ সালের আদমশুমারি অনুসারে  'বিদ্যানগর'কে আলাদা স্থান হিসেবে চিহ্নিত করা হয়নি। তবে জেলা আদমশুমারি হ্যান্ডবুকে এই অংশকে বিষ্ণুপুর ২ সমষ্টি উন্নয়ন ব্লকের মানচিত্র অনুসারে,  'চন্দনদহ' ও  'মৌখালি'র একটি অংশ হতে পারে।  বিশ শতকের মাঝামাঝি সময়ে স্থানীয় চড়াশ্যামদাস গ্রামের দূরদর্শী সমাজসেবী ও শিক্ষাব্রতী স্বর্গত ধীরেন্দ্রনাথ বেরার উদ্যোগে বেশ কয়েকটি শিক্ষা প্রতিষ্ঠান এই স্থানে গড়ে ওঠে এবং সেগুলিকে কেন্দ্র করে বিদ্যানগর নামটির আবির্ভাব ঘটে।।\n\n\n== পরিবহন ==\nক্ষেত্রটির উপর দিয়ে প্রসারিত 'নিবারণ দত্ত রোড' জাতীয় মহাসড়ক ১২  আমতলায় মিলিত হয়েছে। আমতলা হতে দূরত্ব ৫ কিলোমিটার। \n\n\n== শিক্ষা ==\nবিদ্যানগর কলেজ, ১৯৬৩ খ্রিস্টাব্দে প্রতিষ্ঠিত, কলকাতা বিশ্ববিদ্যালয়ের অধীনস্থ মহাবিদ্যালয়। কলেজটিতে বাংলা, ইংরেজি, রাষ্ট্রবিজ্ঞান, ইতিহাস, দর্শন, অর্থনীতি, পদার্থবিদ্যা, রসায়ন, গণিত, উদ্ভিদবিদ্যা, প্রাণিবিদ্যা এবং কলা, বিজ্ঞান ও বাণিজ্যের সাধারণ কোর্সে অনার্স কোর্সের শিক্ষাদান করা হয়। প্রসঙ্গত উল্লেখযোগ্য এই যে, ভারতের ত্রয়োদশ রাষ্ট্রপতি ভারতরত্ন প্রণব মুখোপাধ্যায় এখানে রাষ্ট্রবিজ্ঞানের অধ্যাপক ছিলেন।\nবিদ্যানগর মাল্টিপারপাস স্কুল হল পশ্চিমবঙ্গ মধ্য শিক্ষা পর্ষদ সাথে অধিভুক্ত একটি সহশিক্ষামূলক প্রতিষ্ঠান। \nবিদ্যানগর গার্লস স্কুল একমাত্র মেয়েদের জন্য প্রতিষ্ঠান যা পশ্চিমবঙ্গ মধ্য শিক্ষা পর্ষদ দ্বারা অনুমোদিত। \nজেলা গ্রন্থাগার,দক্ষিণ চব্বিশ পরগনা জেলা\n\n\n== স্বাস্থ্যসেবা ==\nসরকারি স্বাস্থ্য পরিষেবা -\n৫০ শয্যা বিশিষ্ট আমতলা গ্রামীণ হাসপাতাল বিষ্ণুপুর ২ সমষ্টি উন্নয়ন ব্লকের আমতলায় অবস্থিত।\n\nবেসরকারি স্বাস্থ্য পরিষেবা-\nবেসরকারি ক্ষেত্রের কয়েকটি নার্সিংহোম সন্নিহিত অংশে অবস্থিত।\n\n\n== তথ্যসূত্র =="}