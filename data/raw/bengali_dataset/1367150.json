{"pageid": 1367150, "title": "ছবি বন্দ্যোপাধ্যায়", "url": "https://bn.wikipedia.org/wiki?curid=1367150", "content": "গীতশ্রী ছবি বন্দ্যোপাধ্যায় (ছবি ব্যানার্জী) ছিলেন একজন ভারতীয় বাঙালি গায়িকা ও সঙ্গীত শিক্ষক। তিনি নবদ্বীপচন্দ্র ব্রজবাসী ও রত্নেশ্বর মুখোপাধ্যায়ের কাছ থেকে সঙ্গীতের বিভিন্ন ঘরনার তালিম নেন।\nতিনি ছিলেন পদাবলী কীর্তন ঘরানার সঙ্গীতের একজন প্রথিতযশা শিল্পী। তিনি রামপ্রসাদী, দ্বিজেন্দ্রগীতি, কান্তগীতি, অতুলপ্রসাদী, শ্যামা সঙ্গীত ইত্যাদি ঘরানার গান  গেয়েছেন। তাঁর রয়েছে অনেক গানের অ্যালবাম। 'রাই কমল', 'পণ্ডিতমশাই', 'ভগবান শ্রীকৃষ্ণ চৈতন্য', 'নীলাচলে মহাপ্রভু', 'মহাকবি গিরিশচন্দ্র', 'যোগাযোগ' ইত্যাদি ৪০টির মতো চলচ্চিত্রে নেপথ্য সঙ্গীতশিল্পী হিসেবে কাজ করেন।\nতিনি ছিলেন পশ্চিমবঙ্গের বাসিন্দা। তাঁর বাবা তাঁকে গান গাইতে উৎসাহিত করতেন। তাঁর বাবার মৃত্যুর পরে যখন তিনি আর্থিক অনটনের মুখোমুখি হন, তখন তিনি রবীন্দ্রভারতী বিশ্ববিদ্যালয়ে বাংলা সংগীতের শিক্ষিকা হিসেবে চাকরি নেন।\nতিনি ১৯৫৫ সালে বেঙ্গল মোশন পিকচার্স পুরস্কার লাভ করেন। তিনি ১৯৮৬ সালে সঙ্গীত নাটক আকাদেমি পুরস্কারে ভূষিত হন। তিনি 'গীতশ্রী' সম্মানজনক পুরস্কারেও ভূষিত হন। রবীন্দ্রভারতী বিশ্ববিদ্যালয় তাঁকে সম্মানসূূচক ডি.লিট. প্রদান করে। \nএই মহান সঙ্গীতশিল্পী ২০১২ সালের ২৩ মে  ৮৬ অথবা ৮৯ বছর বয়সে পরলোকগমন করেন।\n\n\n== তথ্যসূত্র ==\n\n\n== বহিঃসংযোগ ==\nhttps://www.discogs.com/artist/5765243-Geetashree-Chhabi-Banerjee"}