{"pageid": 1007076, "title": "২০২০ অ্যাডেন আক্রমণ", "url": "https://bn.wikipedia.org/wiki?curid=1007076", "content": "নতুন গঠিত ইয়েমেনী সরকারের সদস্যদের নিয়ে একটি বিমান ২০২০ সালের ৩০ ডিসেম্বর ইয়েমেনের দক্ষিণ-পশ্চিমে অ্যাডেন আন্তর্জাতিক বিমানবন্দরে অবতরণ করে। যাত্রীরা নামার সময় বিস্ফোরণে বিমানবন্দর   কেঁপে ওঠে এবং বন্দুকযুদ্ধ শুরু হয়; এর ফ্লে কমপক্ষে ২৫ জন নিহত ও ১১০ জন আহত হয়।\nবিমানবন্দরে হামলায় বিমানটিতে থাকা যাত্রীদের মধ্যে কেউই আহত হননি এবং ইয়েমেনের মন্ত্রিসভার সদস্যদের দ্রুত নিরাপত্তার জন্য মাশিক প্রাসাদে নিয়ে যাওয়া হয়। পরে জানা যায় যে প্রাসাদেও আক্রমণ করা হয়।\n\n\n== পটভূমি ==\nইয়েমেনের সরকারি বাহিনী এবং বিচ্ছিন্নতাবাদী দক্ষিণ ট্রানজিশনাল কাউন্সিলের সেনাদের মধ্যে সংঘাতের মোকাবিলার জন্য প্রতিবেশী সৌদি আরবের সমর্থন নিয়ে একটি নতুন মন্ত্রিসভা গঠন করা হয়। সৌদিদের মধ্যস্থতা করে এক বছরেরও বেশি সময় ধরে তীব্র আলোচনার ফলস্বরূপ নতুন ঐক্য সরকার গঠিত হয়, যার মধ্যে ইয়েমেনের উত্তর ও দক্ষিণাঞ্চলের প্রতিটি অঞ্চল থেকে সমান সংখ্যক প্রতিনিধি রাখা হয় এবং নিজেদের মধ্যেকার সংঘর্ষ বন্ধ করে, যাতে চলমান গৃহযুদ্ধে হুথি বিদ্রোহীদের বিরুদ্ধে উভয়পক্ষ একসাথে লড়াই করতে পারে।\nযদিও হুথির বিদ্রোহীরা রাজধানী সানা নিয়ন্ত্রণ করার পরে ইয়েমেনের সরকারের অস্থায়ী রাজধানী অ্যাডেন ভিত্তিক ছিল। তবে সাম্প্রতিক অভিযানগুলি সাধারণত সৌদি আরবে নির্বাসনের সময় পরিচালিত হয়, যেহেতু দক্ষিণ ট্রানজিশনাল কাউন্সিল অ্যাডেন শহর এক বছর আগে দখল করে এবং সরকারকে শহর ছেড়ে চলে যেতে বাধ্য করে।\nডিসেম্বর মাসে শুরুর দিকে নতুন ২৪ সদস্যের মন্ত্রিসভা ঘোষণার পরে প্রধানমন্ত্রী সাঈদদের নেতৃত্বে নতুন ঐক্য সরকার ২০২০ সালের ২৬ ডিসেম্বর সৌদি আরবের রাজধানী রিয়াদে রাষ্ট্রপতি হাদির দ্বারা শপথ গ্রহণ করেন।\nনবগঠিত এবং আন্তর্জাতিকভাবে স্বীকৃত সরকার সৌদি আরব থেকে ইয়েমেনে ফিরে আসার টেলিভিশন প্রচার করার পরিকল্পনা করে, নাগরিকদের উদ্বেগের সমাধান করা হবে বলে ইঙ্গিত দেওয়ার জন্য। এই অনুষ্ঠানটি দীর্ঘ আলোচনার সফল ফলাফল, তা চিহ্নিত করার উদ্দেশ্যেই করা হয়।\n\n\n== আক্রমণ ==\nসৌদি রাষ্ট্রদূতের পাশাপাশি ইয়েমেনের প্রধানমন্ত্রী সহ নবগঠিত ইয়েমেনীয় সরকারের সদস্যদের নিয়ে ২০২০ সালের ৩০ ডিসেম্বর একটি ইয়েমেনীয় বিমান সৌদি আরব থেকে দক্ষিণ-পশ্চিম ইয়েমেনের বন্দর শহর অ্যাডেনের উদ্দেশ্যে যাত্রা করে। বিমানবন্দরের হলটিতে স্থানীয় কর্মকর্তাদের পাশাপাশি বেসামরিক নাগরিকরা নতুন মন্ত্রিসভার সদস্যদের শুভেচ্ছা জানাতে ভিড় করেন। শত শত লোক বাইরে টারমাকে ভিড় করেন।\nযাত্রীরা নামার সময় ব্যাপক বিস্ফোরণের শব্দ শোনা যায়। স্থানীয় সুরক্ষা সূত্র জানিয়েছে যে \"তিনটি মর্টার শেল বিমানবন্দরের হলটিতে পড়ে\"। যদিও ইয়েমেনের যোগাযোগ মন্ত্রী নাগুইব আল-আউগ, যিনি এই বিমানের যাত্রীদের মধ্যে অন্যতম, তিনি বলেন যে তারা ড্রোন হামলা হয়েছে  দ্য টেলিগ্রাফ জানায় যে বিস্ফোরণের ফুটেজের বিশ্লেষণে দেখা গেছে যে বিমানবন্দর টার্মিনালের উত্তর দিকে একটি বিস্ফোরণ ঘটে এবং দ্বিতীয়টি প্রায় ৩০ মিটার (৭০ ফুট) দূরে প্রায় ৩০ সেকেন্ড পরে ঘটে।২০ মিটার (৭০ ফুট)\n\n\n== টীকা ==\n\n\n== তথ্যসূত্র =="}