{"pageid": 1034860, "title": "রেজোলুট পর্বত", "url": "https://bn.wikipedia.org/wiki?curid=1034860", "content": "রেজোলুট পর্বত কানাডার আলবার্টা প্রদেশের পশ্চিমাঞ্চলের ডেভিড থম্পসন কাউন্ট্রিতে অবস্থিত ৩,১৫০ মিটার (১০,৩৩৫ ফুট) উচ্চতার দুইটি ভিন্ন চূড়া বিশিষ্ট পর্বত। পর্বতটির দুইটি চূড়া যথাক্রমে 'সিংহ' ও 'সিংহী' নামে পরিচিত। সমুদ্র পৃষ্ট হতে দুটো চূড়ার উচ্চতা প্রায় সমান ৩১৫০ মিটার। উভয় চূড়া তাদের উত্তর ঢালে হিমবাহ দিয়ে আবৃত। পর্বতটির মূলত ক্লাইন পর্বতের সারির অংশ, যা রেজোলুট পর্বত হতে ২ কিলোমিটার পূর্বে অবস্থিত।\n১৯৫৮ সালে এ. হোবার ও ই. হপকিন্স সর্বপ্রথম পর্বতটির চূড়ায় আরোহণ করেছিলেন। পর্বতটি নিকটতম গুরুত্বপূর্ণ শহর সাসক্যাচুয়ান রিভার ক্রসিং হতে ১২ কিলোমিটার উত্তরে অবস্থিত। থম্পসন নালীর উপর দিয়ে গমনের সময় আলবার্টা মহাসড়ক ১১ হতে পর্বতটি দেখা ও গমন করা যায়।\n\n\n== ভূতত্ত্ব ==\nরেজোলুট পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়। কউফম্যান চূড়ার সাথে সারবাখ পর্বতের দক্ষিণ-পূর্বে সার্কে একটি হিমবাহ আছে।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী রেজোলুট পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ূ প্রবাহ থাকলে -৩০° সেলসিয়াস পর্যন্ত নেমে যায়। সারবাখ পর্বতে বারিপাতে সৃষ্ট পানি বৃহৎ উত্তর সাসক্যাচুয়ান নদী'র দুই শাখা নদী মিস্টায়া ও হাউসে নদীর মাধ্যমে নিষ্কাশিত হয়।\n\n\n== তথ্যসূত্র =="}