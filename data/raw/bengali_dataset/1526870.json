{"pageid": 1526870, "title": "বলরাম কাণ্ড", "url": "https://bn.wikipedia.org/wiki?curid=1526870", "content": "বলরাম কাণ্ড ২০২৫ সালের একটি বাংলা ভাষার ভারতীয় হাস্যরসাত্মক নাট্য চলচ্চিত্র। গোল্ডেন ক্রিসেন্ট ফিল্মসের ব্যানারে প্রযোজনা করেছেন পাপিয়া চক্রবর্তী এবং পরিচালনা করছেন সপ্তাশ্ব বসু। অপালা চৌধুরীর গল্পে চিত্রনাট্য ও সংলাপ লিখেছেন অর্ণব ভৌমিক। প্রধান চরিত্রে অভিনয় করেছেন গার্গী রায়চৌধুরী ও রজতাভ দত্ত। যা ২১ই মার্চ মুক্তি পায়।\nচলচ্চিত্রের বেশিরভাগ অংশ উত্তরাখণ্ডের নৈনিতালে ধারণ করা হয়েছে। ছবির সঙ্গীত পরিচালনা করেছেন অম্লান চক্রবর্তী। প্রবীর কুমার সেনের চিত্রগ্রহণে সম্পদনা করেছেন পবিত্র জানা।\n\n\n== পটভূমি ==\nতরঙ্গিনী মুখোপাধ্যায়, ডাকনাম তারা, একজন বিবাহ পরামর্শদাতা। দীর্ঘ ১২ বছর ধরে তিনি তার স্বামী কিশোর সান্যালের থেকে আলাদা থাকছেন। তাদের একমাত্র মেয়ে অবন্তিকা (ঐশ্বর্য সেন) স্বাধীনভাবে বেড়ে উঠেছে, তবে বাবা-মায়ের কেউই তার সঙ্গে গভীর সম্পর্ক গড়ে তুলতে পারেনি।\nএকদিন তারা ও কিশোর জানতে পারেন অবন্তিকার জীবনে একটি গুরুতর সংকট দেখা দিয়েছে। মেয়েকে সেই পরিস্থিতি থেকে রক্ষা করতে তারা দীর্ঘ ১২ বছর পর আবার এক হওয়ার সিদ্ধান্ত নেন। তবে একসঙ্গে থাকার এই প্রচেষ্টায় শুরু হয় একের পর এক হাস্যকর ঘটনা। সম্পর্কের টানাপোড়েন, পুরনো অভিমান আর নতুন সমঝোতার মধ্যে এগিয়ে চলে তাদের গল্প। এভাবেই ধীরে ধীরে উন্মোচিত হতে থাকে বলরাম কান্ড!\n\n\n== অভিনয়শিল্পী ==\nতরঙ্গিনী মুখোপাধ্যায় চরিত্রে গার্গী রায়চৌধুরী, একজন বিবাহ পরামর্শদাতা\nকিশোর সান্যাল চরিত্রে রজতাভ দত্ত, একজন গণিত শিক্ষক\nঅবন্তিকা চরিত্রে ঐশ্বর্য্য সেন\nআর্য দাসগুপ্ত\nঅপ্রতিম চট্টোপাধ্যায়\nকৌশিক রায়\nদেবকন্যা হাজরা\nপ্রসূন সাহা\nরেশমী বেজ\nঅনিন্দ্য রায়\n\n\n== উৎপাদন ==\nচলচ্চিত্রটির প্রধান ভূমিকার তরঙ্গিনী মুখোপাধ্যায় চরিত্রে গার্গী রায়চৌধুরী এবং কিশোর সান্যাল চরিত্রে রজতাভ দত্তকে নির্বাচন করা হয়। যার ফলে প্রথমবারের মতো গার্গীর বিপরীতে রজতাভ অভিনয় করে। বেশিরভাগ অংশ উত্তরাখণ্ডের নৈনিতালে ধারণ করা হয়।\n২০২৪ সালের ১৪ নভেম্বর ফার্স্টলুক পোস্টার সল্টলেক সেক্টর ফাইভের একটি ক্যাফেতে প্রকাশ করা হয়। ২০২৫ সালের ৬ ফেব্রুয়ারি ইউটিউবে চলচ্চিত্রের ট্রেইলার প্রকাশ করা হয়।\n\n\n== মুক্তি ==\nচলচ্চিত্রটি ২০২৫ সালের ২১শে মার্চ পশ্চিমবঙ্গের প্রেক্ষাগৃহে মুক্তি পায়। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে বলরাম কাণ্ড   (ইংরেজি)"}