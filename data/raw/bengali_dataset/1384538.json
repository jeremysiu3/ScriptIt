{"pageid": 1384538, "title": "হরদীপ সিং নিজ্জর", "url": "https://bn.wikipedia.org/wiki?curid=1384538", "content": "হারদীপ সিং নিজ্জর (১১ অক্টোবর, ১৯৭৭–১৮ জুন, ২০২৩) একজন ভারতীয়-কানাডীয় বিচ্ছিন্নতাবাদী ও স্বাধীনতাকামী, যিনি শিখদের খালিস্তান আন্দোলনের সাথে জড়িত ছিলেন।  তিনি ভারতীয় কর্তৃপক্ষ কর্তৃক একজন চিহ্নিত অপরাধী ছিলেন এবং ভারতের বেআইনি কার্যকলাপ প্রতিরোধ আইনের অধীনে তিনি সন্ত্রাসী মনোনীত হয়েছিলেন। ২০২৩ সালের ১৮ই জুন ব্রিটিশ কলম্বিয়ায় নিজ্জারকে গুলি করে হত্যা করা হয় এবং এই হত্যাকাণ্ডের পেছনে ভারতীয় গোয়েন্দা সংস্থা জড়িত থাকার অভিযোগ উত্থাপন করা হয়।   \n২০২৩ সালের ১৮ সেপ্টেম্বর প্রধানমন্ত্রী জাস্টিন ট্রুডো বলেন যে, কানাডা সরকারের সংগৃহীত গোয়েন্দা তথ্য ইঙ্গিত দেয় যে, ভারতীয় সরকারের এজেন্টরা হরদীপ সিং নিজ্জারকে হত্যা করেছে। কানাডার পররাষ্ট্র মন্ত্রী মেলানি জোলি একজন কূটনীতিককে বহিষ্কার করেন যাকে তিনি কানাডায় ভারতের গোয়েন্দা সংস্থার প্রধান হিসেবে বর্ণনা করেছেন। ভারতের পররাষ্ট্র মন্ত্রক এই অভিযোগ প্রত্যাখ্যান করে এটিকে \"অযৌক্তিক এবং উদ্দেশ্যপ্রণোদিত\" বলে অভিহিত করে। পরবর্তীকালে, এর প্রতিবাদস্বরূপ ভারত সরকার একজন শীর্ষস্থানীয় কানাডীয় কূটনীতিককে বহিষ্কার করেন, যাকে ভারতে কানাডীয় গোয়েন্দাসংস্থার স্টেশন প্রধান হিসাবে বর্ণনা হয়।   \n\n\n== তথ্যসূত্র ==\n\n\n== বহিঃসংযোগ =="}