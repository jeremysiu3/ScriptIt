{"pageid": 1007840, "title": "তারাপদ লাহিড়ী", "url": "https://bn.wikipedia.org/wiki?curid=1007840", "content": "তারাপদ লাহিড়ী (১৯০২ — ১৫ জুন, ১৯৮৬) একজন বাঙালি রাজনীতিবিদ ও ব্রিটিশ বিরোধী স্বাধীনতা সংগ্রামী।\n\n\n== জীবনী ==\nতারাপদ লাহিড়ী ফরিদপুর জেলার (বর্তমান রাজবাড়ী জেলা) বালিয়াকান্দিতে জন্মগ্রহণ করেন। তিনি ১৯২১ সালে অসহযোগ আন্দোলনে যোগ দেন, ১৯৩০ এবং ১৯৩২ সালে আইন অমান্য আন্দোলনে, ১৯৪২ সালের ভারত ছাড়ো আন্দোলনে যোগ দিয়ে বহু বছর কারারুদ্ধ থাকেন। তিনি ফরিদপুর জেলা কংগ্রেসের সম্পাদক ছিলেন। জেলে বসে বিশ্ববিদ্যালয়ের পরীক্ষাগুলি পাশ করেন তারাপদ লাহিড়ী। স্বাধীনতার পরে পশ্চিমবঙ্গ সরকারের জেল কোড রিভিশন কমিটির চেয়ারম্যান হন। পরবর্তী‌তে মার্কসবাদী-‌লে‌নিনবাদী সমাজতন্ত্রী আন্দোল‌নের একজন প্রথম শ্রেনীর নেতা হন তিনি। তিনি বিপ্লবী সমাজতন্ত্রী দলের অন্যতম প্রতিষ্ঠাতা। কুক্কুট ভট্ট ছদ্মনামে ও স্বনামে মার্কসীয় অর্থনীতি, একাধিক গবেষণামূলক গ্রন্থ ও বাংলা ও সংস্কৃত কবিতা প্রভৃতি রচনা করেছেন। উল্লেখযোগ্য গ্রন্থগুলি হল-\n\nভারতের স্বাধীনতা সংগ্রাম ও সাম্প্রদায়িক রাজনীতি\nভারতের স্বাধীনতা সংগ্রাম ও নানা বৈপ্লবিক ষড়যন্ত্র মোকর্দ্দমার ইতিহাস\nস্বদেশ প্রসঙ্গে\nক্রাইম অ্যান্ড পানিশমেন্ট ইন অ্যানসেন্ট ইন্ডিয়া  (ইংরাজীতে)\n\n\n== তথ্যসূত্র =="}