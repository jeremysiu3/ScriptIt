{"pageid": 1090616, "title": "জেরুসালেমের প্রধান মুফতি", "url": "https://bn.wikipedia.org/wiki?curid=1090616", "content": "জেরুসালেমের প্রধান মুফতি হলো আল আকসা মসজিদ সহ জেরুসালেমের পবিত্র স্থানগুলোর দায়িত্বে থাকা একজন সুন্নি মুসলিম ধর্মীয় কর্তৃত্বধারী। এই পদটি ১৯১৮ সালে রোনাল্ড স্টোর্স নেতৃত্বাধীন ব্রিটিশ সামরিক সরকার তৈরি করে। ২০০৬ সাল থেকে এই পদটিতে মুহাম্মাদ হুসেইন রয়েছেন।\n\n\n== ইতিহাস ==\n\n\n=== ব্রিটিশ অনুশাসন ===\nযখন ফিলিস্তিন ব্রিটিশ অনুশাসনের অধীনে ছিলো তখন জেরুসালেমের প্রধান মুফতির পদটি ব্রিটিশ অনুশাসক কর্তৃপক্ষ দ্বারা তৈরি করা হয় যার উদ্দেশ্য ছিলো \"সরকারের সম্মান বৃদ্ধি করা\"।\n১৯২১ সালে কামিল আল-হুসাইনির মৃত্যুর পর ব্রিটিশ হাইকমিশনার হার্বার্ট স্যামুয়েল আল-হুসাইনি পরিবারের মুহাম্মদ আমিন আল-হুসাইনিকে এই পদে নিয়োগ করেন যিনি ছিলেন আরব জাতীয়তাবাদী এবং ব্রিটিশ ফিলিস্তিনের মুসলিম নেতা। প্রধান মুফতি এবং আরব উচ্চতর কমিটির নেতা হিসেবে বিশেষত ১৯৩৮-৪৫ এর যুদ্ধের সময় আল-হুসাইনি জায়নবাদের বিপক্ষে আক্রমনাত্মক বিরোধিতায় বড় ভূমিকা রাখাসহ নাৎসি জার্মানির সাথে ঘনিষ্ঠ বন্ধুত্বের সম্পর্ক তৈরি করেন। \n১৯৪৮ সালে জর্ডান জেরুসালেম দখলের পর জর্ডানের রাজা প্রথম আবদুল্লাহ আল-হুসাইনিকে সরকারি ভাবে পদচ্যুত করে তাকে জেরুসালেমে প্রবেশে নিষেধাজ্ঞা প্রদান করেন। তারপর হুশাম আল-দ্বীন জারাল্লাহকে প্রধান মুফতি পদে নিয়োগ করেন। ১৯৫২ সালে জারাল্লাহের মৃত্যুর পর জর্ডানের ওয়াকফ সাদ আল-আলামিকে শূন্য পদে স্থলাভিষিক্ত করে।\n\n\n=== ফিলিস্তিনি কর্তৃপক্ষ ===\n১৯৯৩ সালে আল-আলামির মৃত্যু এবং জেরুসালেমের পবিত্র স্থানগুলোর বর্ধিত নিয়ন্ত্রণ ইসরায়েল থেকে ফিলিস্তিনে স্থানান্তরিত হওয়ার পর ফিলিস্তিন মুক্তি সংস্থার চেয়ারম্যান ইয়াসির আরাফাত প্রধান মুফতি হিসেবে সুলাইমান জা'আবারিকে নিয়োগ দেন যিনি ১৯৯৪ সালে মৃত্যুবরণ করেন। উনার মৃত্যুর পর আরাফাত পদে একরিমা সা'ঈদ সাবরিকে নিয়োগ দেন। সাবরিকে ২০০৬ সালে সাবরিকে ফিলিস্তিনের রাষ্ট্রপতি মাহমুদ আব্বাস পদচ্যুত করেন যিনি সাবরির রাজনীতিতে অতি-সক্রিয়তার বিষয় সম্পর্কে অবগত ছিলেন। আব্বাস মুহাম্মাদ আহমাদ হুসেইনকে নিয়োগ করেন যিনি রাজনৈতিকভাবে নিরপেক্ষ। যদিও নিয়োগ হওয়ার স্বল্প সময়ের মধ্যে হুসেইন মন্তব্য করেন যে ইসরায়েলের বিরুদ্ধে আত্মঘাতী হামলা ফিলিস্তিনিদের জন্য গ্রহণযোগ্য কৌশল।\n\n\n== তালিকা ==\nকামিল আল-হুসাইনি পদ সৃষ্টির পর ১৯২০ থেকে আমৃত্যু ১৯২১ সাল পর্যন্ত\nমুহাম্মদ আমিন আল-হুসাইনি ১৯২১ থেকে ১৯৪৮ পর্যন্ত, ব্রিটিশ সরকার কর্তৃক ১৯৩৭ সালে নির্বাসিত হয় (কিন্তু মুফতি পদ থেকে বরখাস্ত করা হয়নি)\nহুশাম আদ-দ্বীন জারাল্লাহ ১৯৪৮ থেকে ১৯৫৪\nসাদ আল-আলামি ১৯৫৪ থেকে ১৯৯২\nসুলাইমান জা'আবারি ১৯৯২ থেকে ১৯৯৪\nএকরিমা সা'ঈদ সাবরি ১৯৯৪ থেকে ২০০৬\nমুহাম্মাদ আহমাদ হুসেইন ২০০৬ থেকে বর্তমান\n\n\n== আরো দেখুন ==\n\nপ্রধান মুফতি\nখাদেমুল হারামাইন শরিফাইন\n\n\n== তথ্যসূত্র =="}