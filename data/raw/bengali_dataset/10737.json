{"pageid": 10737, "title": "ক্যারি মুলিস", "url": "https://bn.wikipedia.org/wiki?curid=10737", "content": "ক্যারি ব্যাঙ্কস মুলিস (১৯৪৪–২০১৯) একজন নোবেল পুরস্কার বিজয়ী মার্কিন জীবন-রসায়নবিজ্ঞানী। তিনি পলিমার শৃঙ্খল বিক্রিয়া(PCR বা Polymerage Chain Reaction) পদ্ধতি আবিষ্কারের জন্য বিখ্যাত।\n\n\n== জন্ম এবং কর্মজীবন ==\nক্যারি মুলিস ১৯৪৪ সালের ২৮শে ডিসেম্বর মার্কিন যুক্তরাষ্ট্রের উত্তর ক্যারোলিনার লিনোয়াতে জন্মগ্রহণ করেন। কিন্তু তিনি বেড়ে ওঠেন দক্ষিণ ক্যারোলিনার কলাম্বিয়াতে। তিনি জর্জিয়া ইন্সটিটিউট অব টেকনোলজি থেকে রসায়নে ১৯৬৬ সালে ব্যাচেলর অব সায়েন্স ডিগ্রি অর্জন করেন। ১৯৭৩ সালে বার্কলেতে ইউনিভার্সিটি অব ক্যালিফোর্নিয়া, বার্কলে থেকে তিনি পিএইচ. ডি. ডিগ্রী অর্জন করেন। ১৯৯৩ সালে PCR পদ্ধতি আবিষ্কারের জন্য তিনি জাপান পুরস্কার এবং নোবেল পুরস্কার লাভ করেন। তিনি লা জোলা এবং ক্যালিফোর্নিয়ার অ্যান্ডারসন ভ্যালিতে তার স্ত্রী ন্যান্সির সাথে বসবাস করতেন।\n\n\n== গ্রন্থাবলী ==\nতার রচিত Dancing Naked in the Mind Field(১৯৯৮) খুবই জনপ্রিয় একটি জীবনীকেন্দ্রিক রচনা। এই বইটি তিনি তার প্রিয়তমা স্ত্রী ন্যান্সি লায়ার কসগ্রোভ মুলিস এর নামে উৎসর্গ করেছেন এবং এর মুখবন্ধে তিনি যে বাক্যকটা লিখেছেন, তাতে স্ত্রীর প্রতি তার অথৈ ভালোবাসা যেন স্নিগ্ধ করে একচিলতে হেসেছে।\n\n\n== তথ্যসূত্র =="}