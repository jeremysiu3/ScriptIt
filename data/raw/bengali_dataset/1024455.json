{"pageid": 1024455, "title": "মার্কিন ভার্জিন দ্বীপপুঞ্জ জাতীয় ফুটবল দল", "url": "https://bn.wikipedia.org/wiki?curid=1024455", "content": "মার্কিন ভার্জিন দ্বীপপুঞ্জ জাতীয় ফুটবল দল (ইংরেজি: United States Virgin Islands national football team) হচ্ছে আন্তর্জাতিক ফুটবলে মার্কিন ভার্জিন দ্বীপপুঞ্জের প্রতিনিধিত্বকারী পুরুষদের জাতীয় দল, যার সকল কার্যক্রম মার্কিন ভার্জিন দ্বীপপুঞ্জের ফুটবলের সর্বোচ্চ নিয়ন্ত্রক সংস্থা মার্কিন ভার্জিন দ্বীপপুঞ্জ ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৮ সাল হতে ফুটবলের সর্বোচ্চ সংস্থা ফিফার এবং ১৯৮৭ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৯৮ সালের ২১শে মার্চ তারিখে, মার্কিন ভার্জিন দ্বীপপুঞ্জ প্রথমবারের মতো আন্তর্জাতিক খেলায় অংশগ্রহণ করেছে; মার্কিন ভার্জিন দ্বীপপুঞ্জে অনুষ্ঠিত উক্ত ম্যাচে মার্কিন ভার্জিন দ্বীপপুঞ্জ ব্রিটিশ ভার্জিন দ্বীপপুঞ্জকে ১–০ গোলের ব্যবধানে পরাজিত করেছে।\n১,২০০ ধারণক্ষমতাবিশিষ্ট বেথেলহেম ফুটবল স্টেডিয়ামে ড্যাশিং ঈগল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মার্কিন ভার্জিন দ্বীপপুঞ্জের সেন্ট ক্রোইয়ে অবস্থিত। বর্তমানে এই দলের ম্যানেজারের দায়িত্ব পালন করছেন গিলবের্তো দামিয়ানো এবং অধিনায়কের দায়িত্ব পালন করছেন নিউ ইয়র্ক কসমসের আক্রমণভাগের খেলোয়াড় অ্যারন ডেনিস।\nমার্কিন ভার্জিন দ্বীপপুঞ্জ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপেও মার্কিন ভার্জিন দ্বীপপুঞ্জ এপর্যন্ত একবারও অংশগ্রহণ করতে সক্ষম হয়নি।\nডাস্টি গুড, ডোয়াইন টমাস, ম্যাকডোনাল্ড টেইলর, কেভিন শেপার্ড এবং অ্যারন ডেনিসের মতো খেলোয়াড়গণ মার্কিন ভার্জিন দ্বীপপুঞ্জের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১১ সালের জুলাই মাসে প্রকাশিত র‌্যাঙ্কিংয়ে মার্কিন ভার্জিন দ্বীপপুঞ্জ তাদের ইতিহাসে সর্বোচ্চ অবস্থান (১৪৯তম) অর্জন করে এবং ২০১৯ সালের নভেম্বর মাসে প্রকাশিত র‌্যাঙ্কিংয়ে তারা ২০৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মার্কিন ভার্জিন দ্বীপপুঞ্জের সর্বোচ্চ অবস্থান হচ্ছে ২০৮তম (যা তারা ১৯৯৮ সালে অর্জন করেছিল) এবং সর্বনিম্ন অবস্থান হচ্ছে ২২২। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ মার্কিন ভার্জিন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ৩০ নভেম্বর ২০১৮ তারিখে (ইংরেজি)\nকনকাকাফ-এ মার্কিন ভার্জিন দ্বীপপুঞ্জ জাতীয় ফুটবল দল  ওয়েব্যাক মেশিনে আর্কাইভকৃত ২ জুলাই ২০১৯ তারিখে (ইংরেজি)"}