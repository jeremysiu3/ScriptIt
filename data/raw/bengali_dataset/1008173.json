{"pageid": 1008173, "title": "বিশ্ব সিলেট সম্মেলন", "url": "https://bn.wikipedia.org/wiki?curid=1008173", "content": "বিশ্ব সিলেট সম্মেলন (সিলেটিঃ ꠛꠤꠡ꠆ꠡ ꠍꠤꠟꠦꠐ ꠡꠝ꠆ꠝꠦꠟꠘ) হচ্ছে মার্কিন যুক্তরাষ্ট্র, কানাডা, যুক্তরাজ্য, জাপান, ভারত, বাংলাদেশ সহ বিশ্বের নানা প্রান্তে বসবাসরত সিলেটিদের দ্বারা উদযাপিত একটি বার্ষিক সাংস্কৃতিক অনুষ্ঠান। সম্মেলনটি সিলেটি সংস্কৃতির একটি পরিবেশনা, যেখানে এই অঞ্চলের খাদ্যসংস্কৃতি, ঐতিহ্য, ভাষা, নৃত্য, সংগীত, প্রতিভা সহ অসংখ্য বিষয় এখানে ফুটে উঠে। বাংলাদেশের উন্নয়নে সিলেটের অবদানও এটাতে উপস্থাপন করা হয়। এই সম্মেলনের মূল উদ্দেশ্য হচ্ছে বিশ্বজুড়া সিলেটিদের একত্রিত করা এবং এক প্রজন্মের সাথে আরেক প্রজন্মের সম্পর্ক সুদৃঢ় করা। মূল অনুষ্ঠানটি বিভিন্ন পর্বে ভাগ করা হয়ে থাকে যেমন ঐতিহ্যবাহী ধামাইল নৃত্য, মণিপুরী নৃত্য, নাটক, বিভিন্ন বিষয়ের উপর সভা সমাবেশ সহ প্রভৃতি বিষয় নিয়ে আলোচনা করা হয়। সাংস্কৃতিক অনুষ্ঠান এবং সভা সমাবেশের পাশাপাশি সিলেটের রন্ধনশৈলী এবং ঐতিহ্যবাহী মণিপুরী কাপড় সহ পোশাকের বিভিন্ন আইটেমও প্রদর্শিত হয়।\n\n\n== ইতিহাস ==\nনিজেদের ঐতিহ্য ও সংস্কৃতি রক্ষার জন্য ১৯৪৭ সালে ভারত-পাকিস্তান বিভক্ত হওয়ার আগ পর্যন্ত সিলেটবাসীরা 'সিলেট কনভেনশন' নামে একটি সামাজিক উন্নয়নমূলক কর্মসূচি ও সম্মেলন করে আসছিল। শিখরের সন্ধানে, দক্ষিণ কলকাতা সিলেট সমিতি ২০১০-এর দশকে কলকাতায় সিলেট ফেস্টিভ্যাল নামে একটি কার্যক্রম শুরু করে। জালালাবাদ অ্যাসোসিয়েশন, ঢাকা শাখা বিশ্বের বিভিন্ন দেশে বসবাসরত সিলেট অঞ্চলের বাসিন্দাদের মধ্যে সম্পর্ক জোরদার করতে ২০১৪ সালে প্রথম আন্তর্জাতিক সিলেট উৎসবের আয়োজন করে। ২০১৭ সালে এক বিশাল মঞ্চে জালালাবাদ এসোসিয়েশন ঢাকা কর্তৃক আন্তর্জাতিক সিলেট ফেস্টিভাল অনুষ্ঠিত হয় ঢাকা এবং সিলেটে। যার ধারাবাহিকতায় পরের বছর নিউ ইয়র্ক সিটিতে আমেরিকার জালালাবাদ অ্যাসোসিয়েশন কর্তৃক বিশ্ব সিলেট সম্মেলন অনুষ্ঠিত হয়। নিউ ইয়র্ক এবং টরন্টো সম্মেলনের ধারাবাহিকতায় ২০১৯ সালে কলকাতায় তিন দিনের ওয়ার্ল্ড সিলেট ফেস্টিভ্যাল অনুষ্ঠিত হয়।\n\n\n== স্থানসমূহ ==\nবিশ্ব সিলেট সম্মেলন বিশ্বজুড়া সিলেটিদের একটি মিলনমেলা\n\n২০১৯: বিশ্ব সিলেট উতসব- কলকাতা\n২০১৮: বিশ্ব সিলেট সম্মেলন- টরন্টো, টরন্টোর জালালাবাদ এসোসিয়েশন কর্তৃক আয়োজিত\n২০১৭: বিশ্ব সিলেট সম্মেলন - নিউ ইয়র্ক, জালালাবাদ এসোসিয়েশন, আমেরিকা কর্তৃক আয়োজিত\n২০১৬: আন্তর্জাতিক সিলেট উতসব- জালালাবাদ এসোসিয়েশন কর্তৃক ঢাকা এবং সিলেটে আয়োজিত\n২০১৪: আন্তর্জাতিক সিলেট উতসব- কলকাতাকলকাতা,\n\n\n== আরও দেখুন ==\nবাংলাদেশী কানাডিয়ান\nবাংলাদেশী আমেরিকান\nউত্তর আমেরিকার বাঙালি সম্মেলন\n\n\n== তথ্যসূত্র ==\n\n\n== বহিঃসংযোগ ==\nবিশ্ব সিলেট সম্মেলন - 2018 ফটো গ্যালারী  ওয়েব্যাক মেশিনে আর্কাইভকৃত ১ আগস্ট ২০১৯ তারিখে"}