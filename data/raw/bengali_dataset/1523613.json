{"pageid": 1523613, "title": "সামরিক ব্যক্তি", "url": "https://bn.wikipedia.org/wiki?curid=1523613", "content": "সামরিক ব্যক্তি বলতে কোনো রাষ্ট্রের সামরিক বাহিনীর সদস্যকে বোঝায়। সামরিক শাখা (সেনাবাহিনী, নৌবাহিনী, নৌসেনাবাহিনী, কোস্ট গার্ড, বিমানবাহিনী, মহাকাশ বাহিনী), পদমর্যাদা এবং পরিচালনা ও কুচকাওয়াজে নিয়োগ করার সময় সামরিক কর্ম—এইসব ভেদে কোনো সামরিক ব্যক্তির ভূমিকা ও দায়িত্ব ভিন্ন।\n\n\n== পরিভাষা ==\nসেনাবাহিনী বা তদ্রূপ কোনো বিশাল স্থলবাহিনীর সদস্যকে সৈনিক, সিপাহী বা জোয়ান বলে। নৌবাহিনী, কোস্ট গার্ড বা অন্যন্য সামুদ্রিক বাহিনীর সদস্যকে নাবিক বলে। নৌসেনাবাহিনীর সদস্যরা স্থল ও পানি উভয় স্থানে কর্মরত থাকে। বিমানবাহিনীর সদস্যকে বৈমানিক বলে। সাম্প্রতিকতার দরুন মহাকাশ বাহিনীর সদস্যরা কোনো বিশেষ নামে পরিচিত নয়, তবে মার্কিন মহাকাশ বাহিনীর সদস্যরা \"গার্ডিয়ান\" (guardian, আক্ষ. 'অভিভাবক') নামে পরিচিত।\n\n\n== জনপরিসংখ্যান ==\nসামরিক ব্যক্তিদের বাধ্যতামূলকভাবে নিয়োগ করা হয়, কিংবা সামরিক বাহিনীতে অংশগ্রহণের জন্য বেসামরিকদের আকর্ষিত করে তাদের নিয়োগ করা হয়। সামরিক জীবনের শুরুতে বেশিরভাগ ব্যক্তিই কমবয়সী। যেমন ২০১৩ সালে মার্কিন সেনাবাহিনীতে প্রারম্ভিক প্রশিক্ষণে অংশগ্রহণকারী সৈনিকদের গড় বয়স ২০.৭ বছর।\nসামরিক ব্যক্তিদের বেশিরভাগই পুরুষ, আর সেখানে নারীর অংশগ্রহণের হার দেশভেদে ভিন্ন। যেমন ভারতীয় বাহিনীতে নারীর অনুপাত ৩%, ব্রিটিশ বাহিনীতে ১০%, সুইডীয় বাহিনীতে ১৩%, মার্কিন বাহিনীতে ১৬% ও দক্ষিণ আফ্রিকান বাহিনীতে ২৭%। যেসব রাষ্ট্র সামরিক বাহিনীতে নারীদের নিয়োগ করে তাদের অনেকেই নারীদের সরাসরি যুদ্ধ থেকে নিষিদ্ধ করে।\nআধিকারিক হিসাবে অংশগ্রহণকারী সামরিক ব্যক্তিগণ সাধারণত ১৮ বছর বয়স থেকে ঊর্ধ্বমুখে (দরিদ্রতর থেকে ধনীতর) সচল হয়। সামরিক বাহিনীতে যোগদান করা ব্যক্তিদের বেশিরভাগই শৈশবে আর্থ-সামাজিক বঞ্চনা শিকার।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে Military people সম্পর্কিত মিডিয়া দেখুন।"}