{"pageid": 1025728, "title": "দানিল মেদভেদেভ", "url": "https://bn.wikipedia.org/wiki?curid=1025728", "content": "দানিল সের্গেয়েভিচ মেদভেদেভ (রুশ: Дании́л Серге́евич Медве́дев, উচ্চারিত [dənʲɪˈiɫ mʲɪdˈvʲedʲɪf], ইংরেজি: Daniil Medvedev; যিনি দানিল মেদভেদেভ নামে সুপরিচিত) হলেন একজন রুশ পেশাদার টেনিস খেলোয়াড়। তিনি অ্যাসোসিয়েশন অব টেনিস প্রফেশনালস (এটিপি) দ্বারা প্রকাশিত র‌্যাংকিংয়ে ২০২১ সালের তার খেলোয়াড়ি জীবনের সর্বোচ্চ অবস্থান (৪র্থ) অর্জন করেছেন। তিনি নয়টি এটিপি ট্যুর একক শিরোপা জয়লাভ করেছেন, যার মধ্যে রয়েছে ২০২০ সালের এটিপি ফাইনাল অন্যতম; সেখানে তিনি যথাক্রমে নোভাক জকোভিচ, রাফায়েল নাদাল এবং ডোমিনিক টিমকে পরাজিত করেছেন। এই জয়ের মাধ্যমে, মেদভেদেভ প্রথম খেলোয়াড় হিসেবে র‌্যাংকিংয়ে বিশ্বের শীর্ষ তিন খেলোয়াড়দের পরাজিত করেন। মেদভেদেভ ২০২১ সালের ২০২১ ইউএস ওপেনের শিরোপা জয়লাভ করেছেন, যেখানে তিনি জকোভিচকে ৬–৪, ৬–৪ এবং ৬–৪-এ সরাসরি সেটে পরাজিত করেছেন।\nমেদভেদেভ ২০১৫ ক্রেমলিন কাপের দ্বৈতে অংশগ্রহণ করার মাধ্যমে এটিপি প্রধানে অভিষেক করেন। ২০১৬ সালে, মেদভেদেভ নেদারল্যান্ডে ২০১৬ রিকোহ ওপেন এককভাবে তার তার প্রথম জয় পান। পরের বছর, তিনি উইম্বলডনে প্রথমবারের মতো গ্র্যান্ড স্ল্যামে অংশগ্রহণ করেন, যেখানে তিনি বিশ্বের তিন নম্বর খেলোয়াড় স্তান ভাভরিঙ্কাকে পরাজিত করেন। কিন্তু পরবর্তী রাউন্ডে পরাজিত হন। মেদভেদেভ ২০১৮ সালে সিডনি এবং উইনস্টন-সালেমে তার প্রথম এটিপি শিরোপা এবং টোকিওতে তার প্রথম এটিপি ৫০০ শিরোপা জয়লাভ করেছেন। মেদভেদেভ ২০১৯ সালে উইম্বলডনে প্রথমবারের মতো শীর্ষ ১০-এ অভিষেক করেন এবং পরপর প্রতিযোগিতায় ফাইনালে উত্তীর্ণ হন; সিনসিনাটি এবং সাংহাইয়ে দুটি মাস্টার্স ১০০০ অনুষ্ঠান জয়লাভ করেন, যেখানে তিনি যথাক্রমে ডেভিড গফইন এবং আলেকজান্ডার জেভেরেভকে পরাজিত করেন।\nমেদভেদেভ তার প্রতিপক্ষের খেলার প্রতিফলনেরর উপর ভিত্তি করে একজন রক্ষণাত্মক বেসলাইনার হিসেবে খেলেন। তার খেলার ধরনে যতটা সম্ভব কম ভুল এবং অপ্রত্যাশিত খেলার পাশাপাশি শক্তিশালী রিটার্ন অন্তর্ভুক্ত।\n\n\n== তথ্যসূত্র ==\n\n\n== বহিঃসংযোগ ==\nদানিল মেদভেদেভ, অ্যাসোসিয়েশন অব টেনিস প্রফেশনালস-এ"}