{"pageid": 1188897, "title": "কামাল হোসেন (সচিব)", "url": "https://bn.wikipedia.org/wiki?curid=1188897", "content": "কামাল হোসেন বাংলাদেশ সিভিল সার্ভিসের একজন কর্মকর্তা যিনি বর্তমানে তিনি শিক্ষা মন্ত্রণালয়ের কারিগরি ও মাদ্রাসা শিক্ষা বিভাগে সিনিয়র সচিব হিসেবে দায়িত্ব পালন করছেন। ইতিপূর্বে তিনি মন্ত্রিপরিষদ বিভাগে সচিব (সমন্বয় ও সংস্কার) ছিলেন।\n\n\n== প্রাথমিক জীবন ==\nকামাল ঢাকা বিশ্ববিদ্যালয়ের বায়োকেমিস্ট্রি বিভাগ থেকে স্নাতক (সম্মান) ও স্নাতকোত্তর ডিগ্রি লাভ করেন। তিনি অস্ট্রেলিয়ার ফ্লিন্ডার বিশ্ববিদ্যালয় থেকে লোক প্রশাসন এবং বাংলাদেশ ইনস্টিটিউট অব গভর্নেন্স অ্যান্ড ম্যানেজমেন্ট থেকে ইন্টারন্যাশনাল ইকোনমিক রিলেশনস বিষয়ে স্নাতকোত্তর ডিগ্রি অর্জন করেন।\n\n\n== কর্মজীবন ==\nকামাল হোসেন বিসিএস প্রশাসন ক্যাডারের ৯ম ব্যাচের একজন কর্মকর্তা হিসেবে ১৯৯১ সালে সরকারি চাকরিতে যোগদান করেন। তিনি মাঠ পর্যায়ে বিভিন্ন দায়িত্ব পালন করেছেন। তিনি প্রাথমিক শিক্ষা অধিদপ্তরের উপপরিচালক, সরকারি কর্ম কমিশন সচিবালয়ের পরিচালক, স্কিলস ডেভলপমেন্ট প্রকল্পের অতিরিক্ত প্রকল্প পরিচালক এবং বাণিজ্য মন্ত্রণালয়ের ডব্লিউটিও সেলের মহাপরিচালকসহ বিভিন্ন দায়িত্ব পালন করেছেন। এছাড়া তিনি মন্ত্রিপরিষদ বিভাগে সচিব (সমন্বয় ও সংস্কার), শিক্ষা মন্ত্রণালয়ের কারিগরি ও মাদ্রাসা শিক্ষা বিভাগের সচিব ও সিনিয়র সচিব হিসেবে দায়িত্ব পালন করেন।\n\n\n== তথ্যসূত্র =="}