{"pageid": 1423043, "title": "মোয়ানা ২", "url": "https://bn.wikipedia.org/wiki?curid=1423043", "content": "মোয়ানা ২ হলো একটি আসন্ন আমেরিকান অ্যানিমেটেড মিউজিক্যাল ফ্যান্টাসি অ্যাডভেঞ্চার ফিল্ম যা ওয়াল্ট ডিজনি অ্যানিমেশন স্টুডিও দ্বারা নির্মিত এবং ওয়াল্ট ডিজনি পিকচার্স এর মাধ্যমে মুক্তি পাবে। এটি মোয়ানা ফ্র্যাঞ্চাইজির দ্বিতীয় কিস্তি এবং মোয়ানা (২০১৬)-এর একটি সিক্যুয়েল, ছবিটি পরিচালনা করেছেন ডেভিড জি. ডেরিক জুনিয়র এবং প্রযোজনা করেছেন ওসনাত শুরার। ছবিটিতে আউলি'ই ক্রাভালহো এবং ডোয়াইন জনসন, মোয়ানা এবং মাউই চরিত্রে অভিনয় করবেন।\nমোয়ানা ২- এর কার্যক্রম শুরু হয় মূলত ২০২০ সালে ডিজনি+-এর জন্য একটি টেলিভিশন সিরিজ হিসাবে, ফেব্রুয়ারি ২০২৪-এর মধ্যে একটি থিয়েটার সিক্যুয়েলে পুনরায় কাজ করার আগে। শুরার প্রযোজক হিসাবে ফিরে আসার ব্যাপারে নিম্চিত করেন, সেই সাথে স্টোরি লেখক ডেরিকও পরিচালক হিসাবে ফিরে আসার কথা জানান, যা তাকে ওয়াল্ট ডিজনি অ্যানিমেশন স্টুডিওস ফিল্ম পরিচালনার প্রথম সামোয়ান বানিয়েছে। মার্ক মানসিনা এবং ওপেটাইয়া ফোয়াই(মোয়ানা প্রথম পর্বের সুরকার এবং সহ-গীতিকার) সমন্বয় করতে এবং গান লিখতে ফিরে আসেন, যখন অ্যাবিগেল বার্লো এবং এমিলি বিয়ার অতিরিক্ত গীতিকার হিসাবে লিন-ম্যানুয়েল মিরান্ডাকে প্রতিস্থাপন করেন।\nমোয়ানা ২ মার্কিন যুক্তরাষ্ট্রে ২৭ নভেম্বর, ২০২৪-এ মুক্তি পাওয়ার কথা রয়েছে।\n\n\n== প্রিমাইজ ==\nপূর্বপুরুষ (যারা পথ খুঁজে পেয়ে ছিলো) তাদের কাছ থেকে একটি অপ্রত্যাশিত কল পাওয়ার পর, মোয়ানা ওশেনিয়ার সুদূর সমুদ্রে এবং বিপজ্জনক, অকূল জলে দুঃসাহসিক যাত্রা শুরু করে, এর পূর্বে কখনও যার সম্মুখীন হয়নি সে।\n\n\n== চরিত্র ==\nমোয়ানা চরিত্রে আউলি'ই ক্রাভালহো\nমাউই চরিত্রে ডোয়াইন জনসন\n\n\n== উৎপাদন ==\n\n\n=== অগ্রগতি ===\n২০২০ সালের ডিসেম্বরে, ডিজনি ইনভেস্টর ডে মিটিং চলাকালীন, ওয়াল্ট ডিজনি অ্যানিমেশন স্টুডিওর প্রধান ক্রিয়েটিভ অফিসার জেনিফার লি ঘোষণা করেছিলেন যে একই নামের ২০১৬ সালের চলচ্চিত্রের উপর ভিত্তি করে মোয়ানা নামে একটি মিউজিক্যাল সিরিজ ডিজনি+ এর স্টুডিওতে তৈরি হচ্ছে। আগস্ট ২০২১ নাগাদ, জানানো হয় যে, ওসনাত শুরার আবারও প্রযোজক হিসাবে কাজ করবেন। ২০২২ সালের জানুয়ারীতে, এটি ঘোষণা করা হয়েছিল যে ডেভিড জি. ডেরিক জুনিয়র, পরিচালক হিসাবে কাজ করবেন। ওয়াল্ট ডিজনি অ্যানিমেশন স্টুডিও প্রকল্পের জন্য তিনি প্রথম সামোয়ান পরিচালক হবেন। ২০১৬ সালের অ্যানিমেটেড ছবির লেখক এবং চিত্রনাট্য লেখক জ্যারেড বুশের মতে মোয়ানার লাইভ অ্যাকশন রিমেকের সাথে সিরিজটি একই সাথে সম্পাদনের কাজ চলছে।\nফেব্রুয়ারী ২০২৪-এ, ডিজনির সিইও বব ইগার ঘোষণা করেছিলেন যে সিরিজটিকে একটি থিয়েটারের সিক্যুয়েল হিসাবে পুনর্নির্মাণ করা হয়েছে, ডেরিক এবং শুরার এই প্রকল্পের সাথে সংযুক্ত ছিলেন।\n\n\n== মুক্তি ==\nমোয়ানা ২ ২৭ নভেম্বর, ২০২৪-এ প্রেক্ষাগৃহে মুক্তি পাওয়ার কথা রয়েছে, ইউনিভার্সাল পিকচার্স ' উইকড'- এর বিপরীতে। যখন এটিকে প্রাথমিকভাবে একটি টেলিভিশন সিরিজ হিসেবে কল্পনা করা হয়েছিল, তখন এটি ডিজনি+ এ ২০২৪ সালে মুক্তি পাওয়ার কথা ছিল, যদিও মূলত ২০২৩ সালের জন্য নির্ধারিত ছিল।\n\n\n== টীকা ==\n\n\n== তথ্যসূত্র =="}