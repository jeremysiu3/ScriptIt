{"pageid": 1031544, "title": "বালিয়া গম", "url": "https://bn.wikipedia.org/wiki?curid=1031544", "content": "বালিয়া গম, অথবা বলা যায় দাউদখানি গম হল এক ধরনের লম্বা দানার গম, যেটি ভারতের গুজরাত রাজ্যের খাম্বাৎ উপসাগরের উত্তরে ভাল অঞ্চলে চাষ করা হয়। এটি ২০১১ সালে ভৌগোলিক নির্দেশক হিসাবে নিবন্ধন পেয়েছে।\n\n\n== অবস্থান ==\nভাল অঞ্চলটি আহমেদাবাদ এবং ভাবনগর জেলার মধ্যে অবস্থিত সেখানে ভারতের স্বাধীনতার আগে থেকেই এই গম চাষ করা হয়। আহমেদাবাদ জেলার ধানধুকা, ধোলকা ও বাভলা তহশিলে  সুরেন্দ্রনগর জেলার লিম্বডিতে; ভাবনগর জেলার বল্লভীপুরে; আনন্দ জেলার তারাপুর ও খাম্বাতে; খেড়া জেলার মাতারে এবং ভারুচ জেলার জাম্বুসার ও ভাগ্রায় ব্যাপকভাবে এই গমের চাষ হয়।\n২০১১ সালে রাজ্য পরিচালিত গুজরাত এগ্রো ইন্ডাস্ট্রিজ কর্পোরেশন এবং আনন্দ কৃষি বিশ্ববিদ্যালয়ের সহায়তায় বালিয়া গম ভৌগোলিক নির্দেশক হিসাবে নিবন্ধিত হয়েছিল। এই গম দিয়ে সুজি প্রস্তুত হয়, যেটি পাস্তা, ম্যাকারনি, পিজ্জা, স্প্যাগেটি, সিমাই, নুডলস ইত্যাদি তৈরিতে ব্যাপকভাবে ব্যবহৃত হয়। বালিয়া গমের একটি ধরন গুজরাত গম - ১ গুজরাতে জনপ্রিয়।\n\n\n== উৎপাদন ==\nঅক্টোবরের শেষের দিক থেকে নভেম্বরের প্রথম সপ্তাহের মধ্যে বৃষ্টিপাতের জল উপসাগরে নির্গত হয়ে যাওয়ার পরে গমের বীজ বপন শুরু হয়। ফলন পেকে ওঠে মার্চ — এপ্রিলের মধ্যে। প্রতি বছর ১.৭ থেকে ১.৮ লাখ (১,৭০,০০০ থেকে ১,৮০,০০০ লং টন) গম উৎপন্ন হয়,  ২ লাখ হেক্টর (৪,৯০,০০০ একর) জমিতে। বালিয়া গম চাষে সেচ বা বৃষ্টিপাতের প্রয়োজন হয় না, কারণ এগুলি সংরক্ষিত আর্দ্রতাযুক্ত জমিতে চাষ করা হয়।\n\n\n== পুষ্টি ==\nবালিয়া গম গ্লুটেন সমৃদ্ধ, যেটি এক ধরনের অ্যামিনো অ্যাসিড। এটি প্রোটিন সমৃদ্ধও বটে। এতে প্রচুর পরিমাণে ক্যারোটিন রয়েছে এবং এতে জল কম শোষিত হয়।\n\n\n== তথ্যসূত্র =="}