{"pageid": 1069778, "title": "দি ইনস্টিটিউট অব ব্যাংকার্স, বাংলাদেশ", "url": "https://bn.wikipedia.org/wiki?curid=1069778", "content": "দি ইনস্টিটিউট অব ব্যাংকার্স, বাংলাদেশ (সংক্ষেপে আইবিবি) (ইংরেজি: The Institute of Bankers, Bangladesh) হচ্ছে বাংলাদেশের একটি পেশাজীবী সংগঠন যা বাংলাদেশে কর্মরত সকল ব্যাংকের কর্মকর্তাদের দক্ষ এবং যোগ্য পেশাদার হিসেবে গড়ে তোলার উদ্দেশ্য নিয়ে দেশের কতিপয় বিশিষ্ট ব্যাংকার এবং অন্যান্য পেশাদার ব্যক্তির দ্বারা ৬ ফেব্রুয়ারি, ১৯৭৩ সালে প্রতিষ্ঠিত হয়। প্রতিষ্ঠানটির প্রধান কার্যালয় ডিআর টাওয়ার (১২ তলা), ৬৫/২/২ বীর প্রতীক গাজী গোলাম দস্তোগীর সড়ক, পুরানা পল্টন, ঢাকায় অবস্থিত।\n\n\n== ইতিহাস ==\n১৯৭২ সালের ২ জুলাই বাংলাদেশের কয়েকজন বিশিষ্ট ব্যাংকার এবং অন্যান্য পেশার কয়েকজন বিশিষ্ট ব্যক্তি মিলে একটি বৈঠক করেন। ঐ বৈঠকে বাংলাদেশের ব্যাংক ও অন্যান্য আর্থিক প্রতিষ্ঠানে কর্মরত কর্মকর্তাদের পেশাগত দক্ষতার উন্নতির জন্য একটি  পেশাজীবী সংগঠন হিসাবে দি ইনস্টিটিউট অব ব্যাংকার্স, বাংলাদেশ (আইবিবি) প্রতিষ্ঠার সিদ্ধান্ত হয়। পরবর্তীতে ১৯৭৩ সালে ৬ ফেব্রুয়ারি সোসাইটি নিবন্ধন আইন, ১৮৬০-এর অধীনে একটি সংঘ বা সংগঠন হিসেবে এটি নিবন্ধিত হয়।  \n\n\n== পরিচালনা ==\nআইবিবি'র পরিচালনা একটি কাউন্সিল বা পরিষদের উপর নাস্ত থাকে। পরিষদের সভাপতি থাকে বাংলাদেশ ব্যাংকের গভর্নর। এছাড়া, সংগঠনটির সার্বিক ব্যবস্থাপনার দায়িত্ব পালন করেন একজন মহাসচিব। বর্তমানে এটির মহাসচিব হিসেবে দায়িত্ব পালন করছেন লাইলা বিলকিস আরা। \n\n\n== কার্যক্রম ==\nআইবিবি'র অন্যতম প্রধান কার্যক্রমের মধ্যে রয়েছে দ্বি-স্তর বা দুই পর্বের ব্যাংকিং ডিপ্লোমা পরীক্ষা আয়োজন ও সনদ প্রদান। এই পরীক্ষা বছরে দুইবার জুন এবং ডিসেম্বর সেশনে পরিষদ নির্ধারিত দেশের বিভিন্ন কেন্দ্রে অনুষ্ঠিত হয়। ব্যাংকিং ডিপ্লোমার প্রথম স্তর হল:\n\n\n=== জেএআইবিবি ===\nজেএআইবিবি বা জুনিয়র অ্যাসোসিয়েট অব দি ইনস্টিটিউট অব ব্যাংকার্স, বাংলাদেশ পরীক্ষার মুল লক্ষ্য ব্যাংকিং বিষয়ে প্রাথমিক এবং মৌলিক জ্ঞান লাভ করা এবং ব্যাংকিং ও আর্থিক প্রতিষ্ঠান সম্পর্কিত বিষয়ের উপর উন্নত জ্ঞান লাভ করা যাতে ব্যাংকাররা আরও ভাল সিদ্ধান্ত গ্রহণ করতে সক্ষম হয়। জেএআইবিবি-তে মোট ৬টি বাধ্যতামূলক বিষয়ের উপর পরীক্ষা দিতে হয়। বিষয়গুলো হচ্ছেঃ \n\nআর্থিক পরিষেবার হিসাববিজ্ঞান\nব্যবসায় যোগাযোগ\nব্যাংকিং আইন এবং প্রয়োগ\nআর্থিক পরিষেবা বিপণন\nসংগঠন ও ব্যবস্থাপনা এবং\nঅর্থনীতির মূলনীতি ও বাংলাদেশর অর্থনীতি\n\n\n=== এআইবিবি: ===\nএআইবিবি বা অ্যাসোসিয়েট অব দি ইনস্টিটিউট অব ব্যাংকার্স, বাংলাদেশ। এআইবিবি-তে ৫টি বাধ্যতামূলক ও ৬টি ঐচ্ছিক বিষয়ের মধ্য থেকে যে কোন ১টি বিষয়ে পরীক্ষা দিতে হয়। বিষয়গুলো হচ্ছেঃ \n\nআর্থিক প্রতিষ্ঠানের ব্যবস্থাপনা\nবিনিয়োগ কার্যক্রম এবং ঝুঁকি ব্যবস্থাপনা\nআন্তর্জাতিক বাণিজ্য ও বৈদেশিক বিনিময়\nআর্থিক সেবায় তথ্য প্রযুক্তি\nব্যবস্থাপনা হিসাববিজ্ঞান\nকেন্দ্রীয় ব্যাংকিং ও মুদ্রানীতি\nকৃষি ও ক্ষুদ্রঋণ\nএসএমই ও ভোক্তা ব্যাংকিং\nইসলামী ব্যাংকিং\nবিনিয়োগ ব্যাংকিং এবং লিজ অর্থায়ন\nকোষাগার ব্যবস্থাপনা\nপ্রতি পর্ব শেষে একটি করে মোট দুইটি সনদ প্রদান করা হয়। জেএআইবিবি ও এআইবিবি পরীক্ষায় ভালো ফলাফলের জন্য স্বর্ণপদক, রৌপ্যপদকসহ বিষয়ভিত্তিক নানা ধরনের পুরস্কার দেওয়ার ব্যবস্থাও রয়েছে। এছাড়া, প্রতি ষান্মাষিকে একটি করে জার্নাল প্রকাশ করা হয় যার নাম ‌‌'জার্নাল অব দি ইনস্টিটিউট অব ব্যাংকার্স, বাংলাদেশ'। \n\n\n== সদস্য ==\nবাংলাদেশে পরিচালিত ব্যাংকসমূহ আইবিবি-এর সদস্য হতে পারে। বর্তমান সদস্য ব্যাংকের মধ্যে রয়েছে:\n\n\n== আরও দেখুন ==\nবাংলাদেশ অ্যাসোসিয়েশন অব ব্যাংকস\nবাংলাদেশ ইনস্টিটিউট অব ব্যাংক ম্যানেজমেন্ট\n\n\n== তথ্যসূত্র =="}