{"pageid": 1326277, "title": "ভারতীয় অমলেট", "url": "https://bn.wikipedia.org/wiki?curid=1326277", "content": "ভারতীয় অমলেট বা মসলা অমলেট হল ভারত থেকে উদ্ভূত অমলেটের একটি রূপ। এর প্রধান উপাদান হল ডিম, ভেষজ, টমেটো এবং মশলা যা অঞ্চলভেদে পরিবর্তিত হয়।\nকোড়ানো পনির কখনও কখনও অমলেটের উপরে দেওয়া হয় এবং সেগুলি চিংড়ি এবং/অথবা তরকারির স্বাদযুক্ত মুরগির মতো জিনিস দিয়েও পরিবেশিত হতে পারে। \nঅমলেটে সাধারণত সূক্ষ্মভাবে কাটা সবুজ লঙ্কা এবং পেঁয়াজ (বা স্যালাড), সূক্ষ্মভাবে কাটা তাজা সবুজ ধনে, লবণ এবং জিরে দেওয়া থাকে। ভিন্নতার মধ্যে রয়েছে নারকেল কোড়া, কালো লঙ্কা, কারি পাতা এবং সূক্ষ্মভাবে কাটা টমেটো।  কোড়ানো পনিরও যোগ করা যেতে পারে। ডিমের মিশ্রণটি তুলতুলে না হওয়া পর্যন্ত ফেটানো হয় এবং তারপর একটি কড়াইতে রান্না করা হয়। সাধারণত মিশ্রণটি ঢেলে দেওয়ার আগে রন্ধনপাত্রটি বেশি গরম করা হয় না এবং এটি অবিলম্বে শক্ত হয় না। রান্নার চুলা সাধারণত ডিম ঢালার ঠিক আগে চালু করা হয়। কখনো কখনো নরম সাদা রুটি এবং মিষ্টি চিলি সস বা কেচাপের সাথে মশলা ওমলেট পরিবেশন করা হয়। অথবা কখনও কখনও গরম রুটিও ছিঁড়ে এর মধ্যে দেওয়া হয়। কিছু ক্ষেত্রে টোস্টেও ভরেও এটি পরিবেশন করা যেতে পারে। আরও মশলা যোগ করতে গেলে কেবল লঙ্কার ঝাল বাড়িয়ে দিলেই চলে।  \nইটিং উইদাউট ফিয়ার্স এর লেখক জর্জ ফ্রেডরিক স্কটসন-ক্লার্ক এটিকে \"একটি চমৎকার নৈশভোজের পরের খাবার\" হিসেবে বর্ণনা করেছেন।\"\n\n\n== আরও দেখুন ==\nটমেটো অমলেট (ছোলার ময়দা ভিত্তিক, ডিম ভিত্তিক নয়)\n\n\n== তথ্যসূত্র ==\n\nটেমপ্লেট:Omelettes"}