{"pageid": 1371329, "title": "গারাংগিয়া ইসলামিয়া রব্বানী মহিলা ফাজিল মাদ্রাসা", "url": "https://bn.wikipedia.org/wiki?curid=1371329", "content": "গারাংগিয়া ইসলামিয়া রব্বানী মহিলা ফাজিল স্নাতক মাদ্রাসা চট্টগ্রাম জেলার সাতকানিয়া উপজেলার একটি উল্লেখযোগ্য আলিয়া মাদ্রাসা। ১৯৭৯ সালে মুহাম্মদ আবদুর রশিদ মাদ্রাসাটি প্রতিষ্ঠা করেন। মাদ্রাসাটির দাখিল ও আলিম স্তর বাংলাদেশ মাদ্রাসা শিক্ষাবোর্ডের তত্ত্বাবধায়নে পরিচালিত হয়ে থাকে এবং ফাজিল স্তর ইসলামি আরবি বিশ্ববিদ্যালয়ের অধিভুক্তি রয়েছে। মাদ্রাসাটি সাতকানিয়া উপজেলার নারী শিক্ষায় উল্লেখযোগ্য অবদান রাখতে সমর্থ হয়েছে। মাদ্রাসাটিতে বর্তমানে ইসলামি আরবি বিশ্ববিদ্যালয়ের অধীনে স্নাতক কোর্স চালু রয়েছে। মাদ্রাসার বর্তমান অধ্যক্ষের নাম নুরুল আলম ফারুকী।\n\n\n== ইতিহাস ==\nমুহাম্মদ আবদুর রশিদ নিজে একজন আধ্যাত্নিক ব্যক্তি ছিলেন, তিনি আল্লামা মুহাম্মদ আবদুল মজিদের (বড় হুজুর কেবলা) অনুগামী ছিলেন। বড় হুজুর কেবলার পরামর্শেই তিনি এই মাদ্রাসাটি প্রতিষ্ঠা করেন। স্থানীয় ব্যক্তিরা তার অবদান ও মাদ্রাসা প্রতিষ্ঠার জন্য ছোট হুজুর কেবলা বলে সম্বোধন করতো। তবে মাদ্রাসার নামকরণের ব্যপারে নানা পরামর্শ ও মতভেদ দেখা দেয়, সর্বশেষে উপমহাদেশের মোজাদ্দেদে শেখ আহমদ ফারুকী চরহিন্দির নামানুসারে মাদ্রাসার নাম দেওয়া হয় গারাংগিয়া ইসলামিয়া রব্বানী বালিকা মাদ্রাসা। পরবর্তীতে মাদ্রাসার কার্যক্রম বৃদ্ধি পেলে এ.টি.এম. মমতাজুল ইসলাম ছিদ্দিকী মাদ্রাসার নামের বালিকা শব্দ প্রতিস্থাপন করে মহিলা শব্দ যুক্ত করেন। এই নামেই মাদ্রাসাটি সরকারি নথিভুক্ত রয়েছে।\n\n\n== শিক্ষা কার্যক্রম ==\nমাদ্রাসা প্রথমে ইবতেদায়ী শাখা হিসাবে কার্যক্রম শুরু করলেও ১৯৯৪ সালে মাদ্রাসাটি দাখিল স্তরে পাঠদান শুরু করা হয়, পরের বছর শিক্ষাবোর্ড কর্তৃক দাখিল স্তরের স্বীকৃতি লাভ করে এবং ১৯৯৯ সালে দাখিল স্তর সরকার থেকে এমপিও ভুক্তি লাভ করে। এরপরে ২০০২ সালে আলিম শ্রেণীতে পাঠদান শুরু করা হয়, ২০০৪ সালে আলিম শ্রেণির স্বীকৃতি লাভ করে এবং ২০১০ সালে আলিম শ্রেণী এমপিও ভুক্তি লাভ করে।\n২০০৬ সালে যখন বাংলাদেশের সব ফাজিল মাদ্রাসা কুষ্টিয়া ইসলামী বিশ্ববিদ্যালয়ের অধিভুক্তি লাভ করে, সেই বছর মাদ্রাসাটিতে ফাজিল শ্রেণীর ক্লাস নেওয়া শুরু করা হয়, পরবর্তীতে মাদ্রাসাটি বিশ্ববিদ্যালয়ের সংশোধনী আইন অনুসারে ইবি অধিভুক্তি লাভ করে। এরপরে ২০১৬ সালে ইসলামি আরবি বিশ্ববিদ্যাল হলে মাদ্রাসাটির ফাজিল স্তর উক্ত বিশ্ববিদালয়ের অধিভুক্তি লাভ করে।\n\n\n== তথ্যসূত্র ==\n\n\n== বহিঃসংযোগ ==\nমাদ্রাসার প্রাতিষ্ঠানিক ওয়েবসাইট"}