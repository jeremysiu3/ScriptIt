{"pageid": 107461, "title": "উইন্ডসর", "url": "https://bn.wikipedia.org/wiki?curid=107461", "content": "উইন্ডসর কানাডার সর্বদক্ষিণের নগরী যা অন্টারিও প্রদেশের দক্ষিণ-পশ্চিমে এবং জনবহুল কুইবেক সিটি–উইন্ডসর করিডোর অঞ্চলের পশ্চিমপ্রান্তে অবস্থিত। এটি এক্সেস কাউন্টির অন্তর্গত হলেও প্রশসনিকভাবে কাউন্টি সরকার হতে পৃথক। উইন্ডসর ডেট্রয়েটের দক্ষিণে অবস্থিত। কানাডার উইন্ডসর এবং আমেরিকা যুক্তরাষ্ট্রের ডেট্রয়েট নগরীর মাঝে বহমান ডেট্রয়েট নদী একই সাথে দুই নগরী এবং দুই দেশের মাঝে সীমানার ভূমিকা পালন করে। উইন্ডসর থেকে ডেট্রয়েটে আকাশরেখা দেখা যায়। উইন্ডসর গোলাপের শহর হিসেবে পরিচিত, এখানকার অধিবাসীদের উইন্ডসরাইটস বলা হয়।\n\n\n== ইতিহাস ==\nইউরোপীয়দের বসতি স্থাপনের পূর্বে উইন্ডসরে কানাডার আদি জাতির লোকেরা এবং আমেরিকান আদিবাসীরা বসবাস করত। ইউরোপীয়দের মধ্যে ফরাসিরা প্রথম ১৭৪৯ সালে ফরাসিরা উইন্ডসরে কৃষিকর্মের উদ্দেশ্য বসতি স্থাপন করে। মন্ট্রিলের পশ্চিমে উইন্ডসরই কানাডার সবচেয়ে পুরাতন নীরবিচ্ছিন্ন ভাবে চলে আসে ইউরোপীয় বসতি। শুরুতে বসতিটির নাম দেয়া হয়েছিল \"পেটি কোত\" (Petite Côte) বা ছোট সৈকত; দীর্ঘতর সৈকত ছিল নদীর অপর পাশে যেদিকে এখন আমেরিকার ডেট্রয়েট নগরী। পরে লাসাল অঞ্চলের বালুময় মাটির কারণে এর নাম পাল্টে হয় (La Côte de Misère) বা দারিদ্র্যের সৈকত।\nউইন্ডসরের অনেক সড়কের নাম ফরাসি ভাষায়, যা তার ফরাসি ঐতিহ্যের পরিচয় বহন করে। উলেট, পেলিসিয়ে, ফ্রাঁসোয়া, পিয়ের, ল্যাংলয়, মারিনেতেত এবং লজঁ এরকম কয়েকটি নাম। এই নগরীর সড়ক ব্যবস্থাতেও সরু লম্বা ও নদীর দিকে মুখ করে বসান কানাডিয়েন খামারগুলোর কৃষি পদ্ধতির ছাপ দেখা যায়। বর্তমানে উত্তর-দক্ষিণে বিস্তৃত রাস্তাগুলোর নাম অনেক ক্ষেত্রেই বহু বছর আগে সেই খামারের চাষী পরিবারের নাম জানান দেয়। নগর উপকণ্ঠের সড়ক ব্যবস্থায় আবার ব্রিটিশ জমি বণ্টন ব্যবস্থার ছাপ লক্ষ করা যায়। আজও উইন্ডসরে ও তার আশেপাশের লেকশোর, টেকামসি এবং লাসাল অঞ্চলে উল্লেখযোগ্য সংখ্যক ফরাসি ভাষী বসবাস করেন।\n১৭৯৪ এর মার্কিন আন্দোলনের পর স্যান্ডউইচের বসতীটির পত্তন হয়। পরবর্তীতে তার নামকরণ করা হয় উইন্ডসর, ইংল্যান্ডের বার্কশায়ারের একটি শহরের নামানুসারে। উইণ্ডসরের স্যান্ডউইচ পাড়ায় আজও নগরের সবচেয়ে পুরাতন ভবন গুলো দেখা যায়। ম্যাকেঞ্জি হল, যা ১৮৫৫ সালে এসেক্স কাউন্টি হল হিসেবে প্রথম নির্মিত, এর মধ্যে অন্যতম। বর্তমানে কমিউনিটি সেন্টার হিসেবে ভবনটি ব্যবহৃত হচ্ছে। তবে নগরের সবচেয়ে পুরাতন ভবনটি হল ১৭৯২ সালে নির্মিত ডাফ-বেবি হাউস। বর্তমানে অন্টারিও হেরিটেজ ট্রাস্ট এর মালিকানা ও রক্ষণাবেক্ষণে নিয়োজিত এবং সরকারী দপ্তর হিসেবে ভবনটি ব্যবহৃত হচ্ছে। এছাড়াও শরতলীতে আছে ১৮১২ সালে নির্মিত ফ্রাঁসোয়া-বেবি হাউস, যা এখন আঞ্চলিক ইতিহাসের সংরক্ষণাগার উইন্ডসর কমিউনিটি মিউজিয়াম।\nআজ যেখানে উইন্ডসর অবস্থিত সেখানেই ১৮৩৭ সালে উইন্ডসরের যুদ্ধ সংঘটিত হয়। একই বছরে আবার আবার সংঘটিত হয় প্যাট্রিয়ট যুদ্ধও।\n১৮৫৪ সালে একটি গ্রাম হিসেবে উইন্ডসরের পত্তন হয়, একই বছর কানাডার বাকি অংশের সাথে গ্রান্ড ট্রাঙ্ক রেলওয়ে/কানাডিয়ান ন্যাশনাল রেলওয়ের মাধ্যমে সংযুক্ত হয়। পরবর্তীতে ১৮৫৮ সালে শহর এবং ১৮৯২ সালে নগরীর মর্যাদা লাভ করে।\n১৮৭১ সালের ১২ই অক্টোবরে এক অগ্নিকাণ্ডে নগরকেন্দ্রের সিংহভাগ, প্রায় ১০০টি ভবন ভস্মীভূত হয়।\n১৯৬০ সালের ২৫শে অক্টোবর বিশাল গ্যাস বিস্ফোরণে উলেট এভিনিউয়ের মেট্রপলিটন স্টোর ধ্বংসপ্রাপ্ত হয়। দশজন নিহত এবং কমপক্ষে ১০০ লোক হন। এই দূর্ঘটনার ৪৫ তম বর্ষপূর্তীতে উইন্ডসর স্টার ২০০৫ সালের ২৫শে অক্টোবর স্মারক প্রকাশ করে এবং হিস্ট্রি টেলিভিশনের ডিসাস্টার অব দ্য সেঞ্চুরিতে দেখান হয়।\nউইন্ডসর স্টারের শতবার্ষীকি সংখ্যায় (১৯৯২) নগরীর ইতিহাস, রেলওয়ে কেন্দ্র হিসেবে সাফল্য, প্রথম ও দ্বীতিয় বিশ্বযুদ্ধের অবদান প্রকাশিত হয়। এছাড়াও ১৮৯২ সালে নগরের নামকরণ সংক্রান্ত জটিলতার কথা উঠে আশে। সর্বাধিক জনপ্রিয় নামগুলো ছিল \"দক্ষিণ-ডেট্রয়েট\", \"ফেরি\"(ডেট্রয়েট ও উইন্ডসরের মাঝে সংযোগ স্থাপনকারী ফেরি থেকে), \"উইন্ডসর\" এবং \"রিচমন্ড\"(জনপ্রিয়তার বিচারে দ্বীতিয়)। নাম হিসেবে উইন্ডসর বেছে নেয়া হয় এর পত্তনকারীদের ইংরেজ ঐতিহ্যের কারণে, বার্কশায়ারের উইন্ডসর কেল্লার নামানুসারে। তবে দ্বীতিয় বিশ্বযুদ্ধের সময় পর্যন্তও স্থানীয় জনগণ এবং ডাকবিভাগ একে রিচমন্ড নামটাই ব্যবহার করত।\n\n\n== অর্থনীতি ==\nউইন্ডসরের অর্থনীতি মূলতঃ শিক্ষা, পর্যটন, শিল্প এবং সরকারী বিভাগ সমূহের উপর নির্ভরশীল।\nউইন্ডসর বিশ্ববিদ্যালয় এবং সেইন্ট ক্লেয়ার কলেজ ঊল্লেখযোগ্য সংখ্যক লোকের কর্মসংস্থান যোগায় এবং সাম্প্রতিক কালে উভয়েরই পরিসর বৃদ্ধি পেয়েছে। উইন্ডসর বিশ্ববিদ্যালয়ের সাথে পশ্চিম অন্টারিও বিশ্ববিদ্যালয়ের সহযোগীতায় ২০০৮ সালে স্থাপিত মেডিকাল স্কুলটি বিশ্ববিদ্যালয়ের অবস্থান এবং স্থানীয় অর্থনীতিতে তার অবদানকে জোরদার করেছে। বর্তমানে প্রায় ১১২ মিলিয়ন ডলার ব্যায়ে প্রকৌশল ভবন নির্মানাধিন রয়েছে।\nউইন্ডসরের পর্যটন শিল্প ও যথেষ্ট শক্তিশালী। সিজার উইন্ডসর (প্রাক্তন ক্যাসিনো উইন্ডসর) প্রচুর সঙ্খ্যক স্থানীয় এবং আমেরিকান পর্যটককে আকর্ষণ করে। ক্যাসিনোটি স্থানীয় বাসিন্দাদের একটি বড় অংশের কর্মসংস্থানের ব্যবস্থা করে। উইন্ডসর-কুইবেক করিডোরে প্রায় ১৮ মিলিয়ন লোকের বসবাস, যা কানাডার জনসংখ্যার ৫১% এবং এই অঞ্চলে উইন্ডসর চারটি বৃহত্তম মহানগরীর একটি, ২০০১ এর আদমশুমারী মতে।\n\n\n== তথ্যসূত্র ==\n\n\n== বহিঃসংযোগ ==\n\nসিটি অফ উইন্ডসর\nউইন্ডসরে বসবাসরত সম্প্রদায়\nসিবিসি উইন্ডসর\nউইন্ডসরের ম্যাপ\nউইন্ডসর কমিউনিটি পোর্টাল"}