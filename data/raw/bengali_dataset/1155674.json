{"pageid": 1155674, "title": "তুরাব আলী লখনভি", "url": "https://bn.wikipedia.org/wiki?curid=1155674", "content": "তুরাব আলী লখনভি (উর্দু: تراب علی لکھنوی‎‎) (১২১৩ - ১২৮১ হিজরি) একজন ভারতীয় ইসলামি পণ্ডিত, ফক্বীহ, ইতিহাসবিদ ও লেখক ছিলেন। তিনি দ্বাদশ শতাব্দীর অন্যতম একজন ইসলামি শিক্ষাবিদ ছিলেন। তিনি ইসলামি নবি মুহাম্মদের অন্যতম সাহাবি মুসআব বিন উমাইরের বংশধর ছিলেন।\n\n\n== বংশধারা ==\nতুরাব আলীর বংশধারা নিম্নরূপ: \nতুরাব আলী বিন শুজাআত আলী বিন ফক্বীহুদ্দীন বিন মুহাম্মদ দৌলা বিন মুফতি আবুল বরকত দেহলভি আমরােহি লখনভি\n\n\n== জীবনী ==\nতিনি ১২১৩ হিজরি মােতাবেক ১৭৯৮/৯৯ খ্রিস্টাব্দে ভারতের লখনউয়ে শুজাআত আলীর পরিবারে জন্মগ্রহণ করেন। তিনি তার নিজ গ্রামেই প্রাথমিক শিক্ষালাভ শুরু করেন। তিনি শাইখ মাজহার আলী তাজিরের নিকট আরবি মানতিক (তর্কশাস্ত্র), কালাম (সাহিত্য) ও আদব শিক্ষালাভ করেন। এবং মুফতি ইসমাইল বিন ওয়াজিহ মুরাদাবাদি, মুফতি জহুরুল্লাহ আনসারি লখনভির অধীনে অন্যান্য প্রচলিত শিক্ষা অর্জন করেন। শিক্ষাজীবন সমাপ্ত করে তিনি শিক্ষকতার মাধ্যমে নিজের কর্মজীবনের সূচনা করেন এবং ১২৫৭ হিজরিতে হজ্জে গমন করেন। হজ্জ শেষে তিনি মক্কাতেই কিছুদিন অবস্থান করেন এবং আব্দুল্লাহ সিরাজি মক্কির কাছে হাদিসশাস্ত্রের জ্ঞানলাভ করেন।অতপর তিনি নিজ দেশে ফিরে আসেন এবং বাকি জীবন শিক্ষকতায় অতিবাহিত করেন। তার শিক্ষার্থীদের মধ্যে অন্যতম হলেন, মুঈনুদ্দীন করভি, কাজি আনােয়ার আলী মুরাদাবাদি, সৈয়দ গনি নকি রেদপুরি। তিনি ১২৮১ হিজরিতে মুহম্মদাবাদে মৃত্যুবরণ করেন এবং সেখানেই সমাধীস্থ হন।\n\n\n== রচনাবলি ==\nতিনি ইসলামি ফিকহ ও ইতিহাসের উপর বহু প্রকাশিত ও অপ্রকাশিত গ্রন্থ রচনা করেছেন এবং বহু কিতাবের ব্যাখ্যা ও টীকা সংকলন করেছেন। তন্মধ্যে কিছু হলাে:\n\nশামসুদ্দোহা ইযালাতুদ্দোজা\nআত-তারশীহুল জলী ফিল মাসাইল\nতালঈকুল মাযেী আলা শারহিল কাযী\nহাশিয়ায়ে শরহে সালাম\nতালঈকুল আহসান আলিা শারহি মুল্লা হাসান\nশাওকাতুল হাওয়াশী লিইযালাতিল গাওয়াশী\nহাশিয়ায়ে সদরা\nলাজ্জাতুর রিওয়াইয়াত ফি আজওয়াবাতিল ওয়াকিআত\nআলহিলালাইন আলা জালালাইন\nশরহে ফারসি কসীদা বুর্দাহ\nশরহে ফারসি কসীদায়ে তান্তুরানি\nতাহসিলুল জুজ্জাহি বিআদাবিল উমরা\nমাসালিকুস সিদাদ ফি মাসাইলিল ইফরাদ\nহিদায়াতুল আনাম ফি আদাবিল আহরাম\nতাহসীলুত তাহাদ্দু’ বি আদাবিত তামাত্তু’\nআল ফাউজুল মুবীন বি আদাবিল বালাতিল আমীন\nদারকুল মাআরিব ফি আদাবির লিহয়ি ওয়াশ শাওয়ারিব\nআল হিজালাতুল বাকিয়্যাহ\nসাওয়াইত তারীক ফি ইবতালি আকওয়ালিয যুনদীক\nকুররাতুল আইনাইন ফি ইবতালি মাসহির রিজলাইন\nহিদায়াতুন নাজদাইন ইলা মাসাইলিল ঈদাঈন\nরিসালাহ দর ফাজাইলে হযরত সিদ্দিক\nরিসালাহ দর ফাজাইলে হযরত উসমান\nরিসালায়ে মিরাজিয়াহ\n\n\n== তথ্যসূত্র =="}