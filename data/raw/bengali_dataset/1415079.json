{"pageid": 1415079, "title": "বাংলাদেশ জীববিজ্ঞান অলিম্পিয়াড", "url": "https://bn.wikipedia.org/wiki?curid=1415079", "content": "বাংলাদেশ জীববিজ্ঞান অলিম্পিয়াড (বিডিবিও নামে প্রচারিত) একটি সংগঠন যা বাংলাদেশের শিক্ষার্থীদের জীববিজ্ঞানের জাতীয় পর্যায়ের সর্বোচ্চ প্রতিযোগিতা বাংলাদেশ জীববিজ্ঞান অলিম্পিয়াড এর আয়োজন করে। ২০১৭ খ্রিষ্টাব্দে বাংলাদেশে প্রথম জীববিজ্ঞান অলিম্পিয়াডের আঞ্চলিক প্রতিযোগিতা অনুষ্ঠিত হয়। এই প্রতিযোগিতায় বাংলাদেশের পক্ষে আন্তর্জাতিক জীববিজ্ঞান অলিম্পিয়াডের দল‌ নির্বাচিত হয়। সংগঠনটি শিক্ষা মন্ত্রণালয় ও জাতীয় বিজ্ঞান ও প্রযুক্তি জাদুঘর কর্তৃক দায়িত্বপ্রাপ্ত।\n\n\n== ইতিহাস ==\n২০১৫ সালে আন্তর্জাতিক জীববিজ্ঞান অলিম্পিয়াডে বাংলাদেশ জীববিজ্ঞান অলিম্পিয়াড পর্যবেক্ষক পাঠায় এবং ২০১৬ থেকে বাংলাদেশের অংশগ্রহণ নিশ্চিত করে। ২০১৭ সালে বাংলাদেশ সংস্থাটির আয়োজনে আঞ্চলিক জীববিজ্ঞান উৎসব নামক প্রতিযোগিতা অনুষ্ঠিত হয়।\n\n\n== কাঠামো ==\nবাংলাদেশ জীববিজ্ঞান অলিম্পিয়াড একটি নির্বাহী কমিটির মাধ্যমে পরিচালিত হয়।\nআঞ্চলিক প্রতিযোগিতা মোট ১১টি অঞ্চলে আয়োজিত হয়। অঞ্চলসমূহ হলো: ঢাকা উত্তর, ঢাকা দক্ষিণ, চট্টগ্রাম, রাজশাহী, খুলনা, বরিশাল, কুমিল্লা, রংপুর, সিলেট, ময়মনসিংহ ও বগুড়া ইত্যাদি।\nআঞ্চলিক প্রতিযোগিতায় জুনিয়র, সেকেন্ডারি ও হায়ার সেকেন্ডারি শ্রেণীতে প্রতি অঞ্চলে বাঁছাই  হয়। চ্যাম্পিয়ন, ফার্স্ট রানার আপ, সেকেন্ড রানার আপ নির্বাচন করা হয় বাঁছাইয়ের মাধ্যমে। যারা জাতীয় জীববিজ্ঞান উৎসবে অংশ নিতে পারে। জাতীয় পর্যায়ের বাঁছাই দুই ধাপে শেরে বাংলা কৃষি বিশ্ববিদ্যালয়ে আয়োজিত হয়।\nজাতীয় পর্যায়ে নির্বাচিতদের ন্যাশনাল ইনস্টিটিউট অব বায়োটেকনোলজি প্রশিক্ষণ দেয়।\n\n\n== অর্জন ==\n\n\n== আরো দেখুন ==\nবাংলাদেশ গণিত অলিম্পিয়াড\nবাংলাদেশ পদার্থবিজ্ঞান অলিম্পিয়াড\n\n\n== তথ্যসূত্র =="}