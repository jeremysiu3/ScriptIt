{"pageid": 1443861, "title": "কসমস ১৭", "url": "https://bn.wikipedia.org/wiki?curid=1443861", "content": "কসমস ১৭ (রুশ: Космос 17; অর্থ: কসমস ১৭), যা ডিএস-এ১ নং. ২ নামেও পরিচিত এবং পশ্চিমাদের নিকট স্পুটনিক ২৭ নামে পরিচিত, হলো প্রযুক্তি প্রদর্শনের জন্য ১৯৬৩ সালে মহাশূণ্যে প্রেরণ করা একটি সোভিয়েত কৃত্রিম উপগ্রহ। এটিকে ডিএস কর্মসূচির অংশ হিসাবে উৎক্ষেপণ করা হয়েছিল। এর প্রাথমিক লক্ষ্য ছিল ভবিষ্যতের সোভিয়েত সামরিক উপগ্রহের জন্য প্রযুক্তি প্রদর্শন করা। এটি বিকিরণ পরীক্ষাও পরিচালনা করে।\n\n\n== মহাকাশযান ==\nএটি ছিলো কসমস কর্মসূচির অধীনে প্রেরিত সপ্তদশ উপগ্রহ। ডিএস-এ১ কৃত্রিম উপগ্রহগুলো ইউঝনয়ে কর্তৃক যোগাযোগ এবং মহাকাশযান চালনা পদ্ধতির জন্য কলাকৌশল এবং সরঞ্জাম পরীক্ষণ এবং বিকিরণ পরিমাপ করার জন্য তৈরি করা হয়েছিল। এটির ভর ছিল ৩২২ কিলোগ্রাম (৭১০ পাউন্ড)।\n\n\n== উৎক্ষেপণ ==\nকসমস ১৭-কে কসমস-২আই ৬৩এস১ উৎক্ষেপক যানে করে উৎক্ষেপণ করা হয়। ১৯৬৩ সালের ২২ মে তারিখে ০৩:০৭:০০ জিএমটিতে কাপুস্টিন ইয়ারের মায়াক-২ থেকে এটিকে উৎক্ষেপণ করা হয়েছিলো।\n\n\n== আরও দেখুন ==\n\n১৯৬৩-এ মহাকাশ যাত্রা।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Orbital launches in 1963"}