{"pageid": 1401850, "title": "ইউকাওয়া ইনস্টিটিউট ফর থিওরেটিক্যাল ফিজিক্স", "url": "https://bn.wikipedia.org/wiki?curid=1401850", "content": "তাত্ত্বিক পদার্থবিদ্যার জন্য ইউকাওয়া ইনস্টিটিউট, বা, ইউকাওয়া ইনস্টিটিউট ফর থিওরেটিক্যাল ফিজিক্স (基礎物理学研究所, কিশো বাটশুরিগাকু কেনকিউশো) হল জাপানের কিয়োতো বিশ্ববিদ্যালয়ের অন্তর্গত একটি গবেষণা প্রতিষ্ঠান, যেখানে তাত্ত্বিক পদার্থবিদ্যা সম্পর্কিত বিষয় নিয়ে গবেষণা করা হয়। এটি ১৯৫২ সালে উদ্বোধন করা হয়৷ যদিও কেন্দ্রটিকে প্রায়শই \"ওয়াইআইটিপি\" (YITP) হিসাবে উল্লেখ করা হওয়ায় এটি অনেক সময় বিভ্রান্তির সৃষ্টি করে, কারণ \"YITP\" দ্বারা মার্কিন যুক্তরাষ্ট্রের স্টোনি ব্রুক ইউনিভার্সিটির তাত্ত্বিক পদার্থবিদ্যার গবেষণা প্রতিষ্ঠান সি. এন. ইয়াং ইনস্টিটিউটকেও নির্দেশ করা হয়ে থাকে৷\n\n\n== ইতিহাস ==\n১৯৪৯ সালে জাপানের তাত্ত্বিক পদার্থবিজ্ঞানী হিদেকি ইউকাওয়াকে পদার্থবিজ্ঞানে নোবেল পুরস্কার দেওয়া হয়। তিনি প্রথম জাপানি নাগরিক হিসেবে নোবেল পুরস্কার পান। এই ঐতিহাসিক ঘটনাকে স্মরণীয় করে রাখার জন্য কিয়োতো বিশ্ববিদ্যালয়ের প্রেসিডেন্ট অবিলম্বে ইউকাওয়ার জন্য ক্যাম্পাসে একটি স্মারক ভবন নির্মাণ করার প্রস্তাব দেন। ১৯৫০ সালে জাপানের বিজ্ঞান কাউন্সিল সর্বসম্মতভাবে তাত্ত্বিক পদার্থবিদ্যায় গবেষণার উন্নয়নে জন্য একটি বিশেষ তহবিল বরাদ্দ করার জন্য কেন্দ্রীয় সরকারের কাছে অনুরোধ। কোপেনহেগেনের নিলস বোর ইনস্টিটিউট বা নিউ জার্সির প্রিন্সটনের ইনস্টিটিউট ফর অ্যাডভান্সড স্টাডির অনুরূপ একটি নতুন প্রতিষ্ঠান তৈরির ধারণার সমর্থনে জাপানি পদার্থবিদদের মধ্যে উত্সাহী আলোচনা শুরু হয়।\n১৯৫২ সালে ইউকাওয়া ভবন উদ্বোধন করা হয় এবং ১৯৫৩ সালে এটি \"রিসার্চ ইনস্টিটিউট ফর ফান্ডামেন্টাল ফিজিক্স\" (RIFP) হিসেবে আবির্ভূত হয়। হিদেকি ইউকাওয়া ইনস্টিটিউটের প্রথম পরিচালক হিসেবে নিযুক্ত হন। ১৯৭০ সালে অবসর গ্রহণের আগ পর্যন্ত তিনি প্রতিষ্ঠানটিকে নেতৃত্ব দেন।\n\n\n== ওয়াইআইটিপি-র কার্যক্রম ==\nওয়াইআইটিপি তাত্ত্বিক পদার্থবিজ্ঞানে গবেষণায় নেতৃত্ব দিতে এবং জাপানে গবেষণা ও সহযোগিতামূলক সুবিধা প্রদানের ক্ষেত্রে একটি প্রধান ভূমিকা পালনকারী প্রতিষ্ঠান হিসাবে কাজ করছে।\nপ্রতি বছর ওয়াইআইটিপি মৌলিক পদার্থবিদ্যার বিভিন্ন বিষয়ের উপর বেশ কয়েকটি কর্মশালার আয়োজন করে এবং বিভিন্ন প্রতিষ্ঠানের পাশাপাশি বিদেশ থেকে আগতদের স্থান দেয়।\nওয়াইআইটিপি-এর কার্যকলাপ স্ট্রিং থিওরি, কোয়ান্টাম ফিল্ড থিওরি, মাধ্যাকর্ষণ, কসমোলজি, পার্টিকেল ফিজিক্স, অ্যাস্ট্রোফিজিক্স, নিউক্লিয়ার ফিজিক্স, স্ট্যাটিস্টিক্যাল ফিজিক্স, কনডেন্সড ম্যাটার ফিজিক্স এবং বায়োফিজিক্স-এর মতো সমসাময়িক তাত্ত্বিক পদার্থবিজ্ঞানের বিস্তৃত ক্ষেত্রগুলিকে নিয়ে কাজ করে। ওয়াইআইটিপি আধুনিক তাত্ত্বিক পদার্থবিদ্যার অগ্রভাগে গবেষণার একটি নতুন আন্তঃবিভাগীয় ক্ষেত্র তৈরির কার্যক্রমকে উৎসাহিত করে।\n\n\n== পরিচালকগণের তালিকা ==\nহিদেকি ইউকাওয়া (১.৮.১৯৫৩ - ৩১.৩.১৯৭০)\nজিরো মাকি (১.৪.১৯৭০ - ৩১.৩.১৯৭৬)\nহুমিটাকা সাতো (১.৪.১৯৭৬ - ৩১.৩.১৯৮০)\nজিরো মাকি (১.৪.১৯৮০ - ৩১.৩.১৯৮৬)\nকাজুহিকো নিশিজিমা (১.৪.১৯৮৬ - ৩১.৩.১৯৯০)\nইয়োসুকি নাগাওকা (১.৪.১৯৯০ - ৩১.৩.১৯৯৭)\nতোশিহিদে মাসকাওয়া (১.৪.১৯৯৭ - ৩১.৩.২০০৩)\nতাইচি কুগো (১.৪.২০০৩ - ৩১.৩.২০০৭)\nতোহরু ইগুচি (১.৪.২০০৭ - ৩১.৩.২০১১)\nতাইচি কুগো (১.৪.২০১১ - ৩১.৩.২০১৩)\nমিসাও সাসাকি (১.৪.২০১৩ - ৩১.৩.২০১৭)\nসিনইয়া আওকি (১.৪.২০১৭ - বর্তমান)\n\n\n== তথ্যসূত্র ==\n\n\n== বহিঃসংযোগ ==\nThe Yukawa Institute for Theoretical Physics কিয়োটো বিশ্ববিদ্যালয়\nHistory of the Yukawa Institute for Theoretical Physics কিয়োটো বিশ্ববিদ্যালয়\nJournal; Progress of Theoretical Physics কিয়োটো বিশ্ববিদ্যালয়"}