{"pageid": 1018736, "title": "সেথ র‍্যান্স", "url": "https://bn.wikipedia.org/wiki?curid=1018736", "content": "সেথ হেইডেন আর্নল্ড র‍্যান্স (ইংরেজি: Seth Rance; জন্ম: ২৩ আগস্ট, ১৯৮৭) ওয়েলিংটন এলাকায় জন্মগ্রহণকারী নিউজিল্যান্ডীয় আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য তিনি। ২০১০-এর দশকের মাঝামাঝি সময়কাল থেকে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করছেন।\nঘরোয়া প্রথম-শ্রেণীর নিউজিল্যান্ডীয় ক্রিকেটে সেন্ট্রাল ডিস্ট্রিক্টস দলের প্রতিনিধিত্ব করেন। দলে তিনি মূলতঃ ডানহাতি মিডিয়াম বোলার হিসেবে খেলছেন। এছাড়াও, ডানহাতে নিচেরসারিতে ব্যাটিং করছেন সেথ র‍্যান্স।\n\n\n== প্রথম-শ্রেণীর ক্রিকেট ==\n২০০৯ সাল থেকে সেথ র‍্যান্সের প্রথম-শ্রেণীর খেলোয়াড়ী জীবন চলমান রয়েছে। সেন্ট্রাল ডিস্ট্রিক্টসের পক্ষে প্রথম-শ্রেণীর খেলায় অংশ নিচ্ছেন। অল-রাউন্ডার সেথ রেন্স ২০০৯-১০ মৌসুমে সেন্ট্রাল ডিস্ট্রিক্টসের পক্ষে প্রথম পূর্ণাঙ্গ মৌসুম খেলে তার প্রতিশ্রুতিশীলতার কথা তুলে ধরেছিলেন। তার ফাস্ট-মিডিয়াম বোলিং মূলতঃ এইচআরভি কাপে কার্যকর ছিল। এই ঘরোয়া টুয়েন্টি২০ প্রতিযোগিতায় দলটি শিরোপা জয় করে। ছয় খেলায় অংশ নিয়ে তিনি ১১ উইকেট পান। ওভারপ্রতি ৬.৩৭ গড়ে তার এ অর্জনটি দলের সকল বোলারের তুলনায় সেরা ছিল। তবে, ঐ প্রতিযোগিতায় তিনি ব্যাট হাতে নেয়ার বেশি সুযোগ পাননি। কিন্তু, প্রথম-শ্রেণীর ক্রিকেটে দুইটি অর্ধ-শতরানের ইনিংস খেলতে পেরেছিলেন। ঐ মৌসুমে আটটি ইনিংসে তার স্ট্রাইক রেট ছিল ৯০-এর অধিক।\nব্রেন্ট আর্নেলের সাথে ২০১৬-১৭ মৌসুমের সুপার স্ম্যাশ প্রতিযোগিতায় যুগ্মভাবে সর্বোচ্চ উইকেট লাভ করেন। ঐ প্রতিযোগিতায় তিনি পনেরোটি উইকেট পেয়েছিলেন। জুন, ২০১৮ সালে সেন্ট্রাল ডিস্ট্রিক্টসের পক্ষে ২০১৮-১৯ মৌসুমের জন্যে চুক্তিতে আবদ্ধ হন।\n\n\n== আন্তর্জাতিক ক্রিকেট ==\nসমগ্র খেলোয়াড়ী জীবনে দুইটিমাত্র ওডিআই ও আটটি টুয়েন্টি২০ আন্তর্জাতিকে অংশগ্রহণ করেছেন সেথ র‍্যান্স। ১৪ মে, ২০১৭ তারিখে ডাবলিনে স্বাগতিক আয়ারল্যান্ড দলের বিপক্ষে একদিনের আন্তর্জাতিকে অভিষেক ঘটে তার। এরপর, ১৭ মে, ২০১৭ তারিখে একই মাঠে বাংলাদেশ দলের বিপক্ষে সর্বশেষ ওডিআইয়ে অংশ নেন তিনি। তাকে কোন টেস্টে অংশগ্রহণ করার সুযোগ দেয়া হয়নি।\nএপ্রিল, ২০১৭ সালে আয়ারল্যান্ডে অনুষ্ঠিত ত্রি-দেশীয় সিরিজে নিউজিল্যান্ডের একদিনের আন্তর্জাতিক দলে খেলার জন্যে মনোনীত হন। ১৪ মে, ২০১৭ তারিখে ডাবলিনে অনুষ্ঠিত সিরিজের দ্বিতীয় খেলায় স্বাগতিক আয়ারল্যান্ডের বিপক্ষে ওডিআই অভিষেক ঘটে।\n২৯ ডিসেম্বর, ২০১৭ তারিখে নেলসনে সফরকারী ওয়েস্ট ইন্ডিজ দলের বিপক্ষে সিরিজের প্রথম টি২০আইয়ে অভিষেক ঘটে তার।\n\n\n== তথ্যসূত্র ==\n\n\n== আরও দেখুন ==\nব্রেন্ট আর্নেল\nপিটার কোম্যান\nপ্রথম-শ্রেণীর ক্রিকেট দলসমূহের বর্তমান তালিকা\nনিউজিল্যান্ডীয় টুয়েন্টি২০ আন্তর্জাতিক ক্রিকেটারদের তালিকা\nনিউজিল্যান্ডীয় একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে সেথ র‍্যান্স  (ইংরেজি)\nক্রিকেটআর্কাইভে সেথ র‍্যান্স   (সদস্যতা প্রয়োজনীয়) (ইংরেজি)"}