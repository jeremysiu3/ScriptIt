{"pageid": 1154098, "title": "হামিদুল হক (মেজর জেনারেল)", "url": "https://bn.wikipedia.org/wiki?curid=1154098", "content": "হামিদুল হক (জন্ম ২৩ জুন ১৯৭০) বাংলাদেশ সেনাবাহিনীর একজন মেজর জেনারেল এবং প্রতিরক্ষা গোয়েন্দা মহাপরিদপ্তর এর সাবেক মহাপরিচালক। ইতিপূর্বে, তিনি ১৭ পদাতিক ডিভিশনের জেনারেল কমান্ডিং অফিসার ও সিলেট এরিয়া কমান্ডার হিসেবে দায়িত্বরত ছিলেন।\n\n\n== প্রারম্ভিক জীবন ==\nহামিদুল হকের জন্ম ১৯৭০ সালের ২৩ জুন তৎকালীন পূর্ব পাকিস্তানের, কক্সবাজার জেলার, ঈদগাঁও উপজেলার, জালালাবাদ ইউনিয়নের পালাকাটা গ্রামে জন্ম গ্রহণ করেন। তিনি ঈদগাহ মডেল হাই স্কুল থেকে এস এস সি ও চট্টগ্রাম কলেজ থেকে এইস এস সি সম্পন্ন করেন। তিনি ১৯৮৮ সালে বাংলাদেশ মিলিটারি একাডেমিতে ভর্তি হন এবং জুন ১৯৯০ সালে কমিশন লাভ করেন।\n\n\n== কর্মজীবন ==\nপদ্মা সেতুর নিরাপত্তার দায়িত্বে থাকা ৯৯ কম্পোজিট ব্রিগেডের নেতৃত্ব দিয়েছেন হামিদুল হক। তিনি সিয়েরা লিওন এবং দক্ষিণ সুদানে জাতিসংঘ শান্তিরক্ষা বাহিনীতে কাজ করেছেন।\nহক পার্বত্য চট্টগ্রামে বাংলাদেশ সেনাবাহিনীর ২০৩ তম পদাতিক ব্রিগেড এবং খাগড়াছড়ি অঞ্চলের কমান্ডার ছিলেন। তিনি খাগড়াছড়ি জেলার বাসিন্দাদের সাথে দেখা করে ২৫ ডিসেম্বর ২০১৮ সালে যেকোনও অবৈধ অস্ত্র সমর্পণ করার জন্য তাদের আহ্বান জানিয়েছিলেন তিনি ন্যাশনাল ডিফেন্স কলেজের কলেজ সেক্রেটারি এবং কলেজের গভর্নিং বডির সদস্য হিসেবেও দায়িত্ব পালন করেছেন। ২০২২ সালের ২৬ অক্টোবর থেকে ২০২৪‌ সালের ১২ আগস্ট পর্যন্ত তিনি প্রতিরক্ষা গোয়েন্দা মহাপরিদপ্তর এর মহাপরিচালক হিসেবে দায়িত্ব গ্রহণ করেন।\n১২ সেপ্টেম্বর ২০২৪ সালে তাকে বাংলাদেশ সেনাবাহিনী থেকে বাধ্যতামূলক অবসরে পাঠানো হয়।\n\n\n== ব্যক্তিগত জীবন ==\nহামিদুল হক বিয়ে করেছেন নুসরাত জাহান মুক্তাকে। দম্পতির তিন ছেলে রয়েছে।\n\n\n== তথ্যসূত্র =="}