{"pageid": 1119119, "title": "রাস্ট (প্রোগ্রামিং ভাষা)", "url": "https://bn.wikipedia.org/wiki?curid=1119119", "content": "রাস্ট একাধিক প্যারাডাইমযুক্ত, সাধারণ উদ্দেশ্যে ব্যবহারের একটি প্রোগ্রামিং ভাষা। নিরাপদ,  দ্রুততর ও সহবর্তমানতাযুক্ত সফটওয়্যার তৈরিকে গুরুত্ব দিয়ে ভাষাটি নকশা করা হয়েছে। রাস্ট কোডের গঠন সি++ এর মত। গারবেজ কালেকশন ছাড়াই রেফারেন্সগুলো মূল্যায়ন করে রাস্ট মেমোরির নিরাপদ ব্যবহারের নিশ্চয়তা দেয়। রাস্টকে সিস্টেম প্রোগ্রামিং ভাষাগুলোর একটি ধরা হয়। এতে উঁচু্-স্তরের কিছু বিষয় যেমন ফাংশনভিত্তিক প্রোগ্রামিং এর সাথে নিচু-স্তরের মেমোরি ব্যবস্থাপনা করার উপায়ও রয়েছে।\nরাস্ট ২০১০ সাথে প্রথম প্রকাশিত হয়। মোজিলা রিসার্চে ডেভ হারমান, ব্রেন্ডন আইচ এবং অন্যদের অবদানসহ গ্রেডন হোর রাস্টের নকশা করেন। নকশাকারীরা পরীক্ষামূলক সার্ভো ব্রাউজার ইঞ্জিন ও রাস্ট কম্পাইলার লেখার সময় ভাষাটিকে পরিমার্জন করেছিলেন। সি++, ওক্যামেল, হ্যাস্কেল, ইরল্যাং ইত্যাদি ভাষা রাস্টকে অধিক প্রভাবিত করেছে। স্ট্যাক ওভারফ্লো জরিপে \"প্রিয় প্রোগ্রামিং ভাষা\" অংশে ২০১৬ থেকে ২০২১ পর্যন্ত প্রতিবছর রাস্ট প্রথম স্থান অর্জন করেছে।\n\n\n== ইতিহাস ==\n২০০৬ সালে গ্রেডন হোর ব্যক্তিগত প্রকল্প থেকে রাস্টের সূচনা। ২০০৯ সালে মোজিলা প্রকল্পটিতে সহযোগিতা শুরু করে এবং ২০১০ সালে তা ঘোষণা করে।  একই বছর রাস্টের কাজ ওক্যামেল দ্বারা তৈরি প্রাথমিক কম্পাইলার থেকে এলএলভিএম ভিত্তিক ও রাস্ট দ্বারা তৈরি কম্পাইলারে স্থানান্তরিত হয়।  ২০১১ সালে রাস্ট কম্পাইলার নিজেকে কম্পাইল করতে সক্ষম হয়। ২০১৫ সালে ১৫ মে রাস্টের প্রথম স্থির সংস্করণ রাস্ট ১.০ প্রকাশিত হয়। ২০২১ সালের ৮ ফেব্রুয়ারী অলাভজনক রাস্ট ফাউন্ডেশন গঠিত হয়। এর গঠনকারী পাঁচটি প্রতিষ্ঠান হল মোজিলা, এডব্লিউএস, হুয়াওয়েই, মাইক্রোসফট ও গুগল।\n\n\n== সিনট্যাক্স ==\nরাস্ট কোড গঠনগতভাবে সি ও সি++ এর মত হলেও অর্থগতভাবে এমএল ভাষা পরিবার ও হ্যাসকেলের কাছাকাছি। রাস্ট ভাষায় ফেক্টোরিয়াল নির্ণয়ের একটি রিকার্সিভ ফাংশনের উদাহরণ হল:\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nগিটহাবে রাস্ট ভাষা"}