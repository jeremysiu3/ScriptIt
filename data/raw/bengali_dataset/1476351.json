{"pageid": 1476351, "title": "এমদাদ উল বারী", "url": "https://bn.wikipedia.org/wiki?curid=1476351", "content": "এমদাদ উল বারী (জন্ম: ২৩ নভেম্বর ১৯৬৫) বাংলাদেশ সেনাবাহিনীর একজন (অব:) মেজর জেনারেল ও টেলিকম প্রকৌশলী। তিনি বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) চেয়ারম্যান। ছিলেন বাংলাদেশ সেনাবাহিনীর সিগন্যাল কোরের কর্নেল কমান্ড্যান্ট।\n\n\n== প্রাথমিক জীবন ==\nএমদাদ উল বারী ২৩ নভেম্বর ১৯৬৫ সালে তৎকালীন পূর্ব পাকিস্তানের সিলেটে জন্মগ্রহণ করেন। তিনি চট্টগ্রাম বিশ্ববিদ্যালয় থেকে জানুয়ারী ১৯৮৫ সালে পদার্থবিদ্যায় স্নাতক ডিগ্রী অর্জন করেন। জাতীয় বিজ্ঞান ও প্রযুক্তি বিশ্ববিদ্যালয়ের টেলিকমিউনিকেশন ইঞ্জিনিয়ারিং বিভাগ থেকে তিনি ১৯৯৬ সালে স্নাতক প্রকৌশল ডিগ্রী অর্জন করেন। জাতীয় বিশ্ববিদ্যালয় থেকে তিনি ১৯৯৯ সালে ডিফেন্স স্টাডিজে স্নাতকোত্তর ডিগ্রী অর্জন করেন। তিনি ব্যবসায় প্রশাসন ইনস্টিটিউট, ঢাকা বিশ্ববিদ্যালয় হতে এমবিএ করেছেন। চীন, পাকিস্তান এবং যুক্তরাজ্যে বিভিন্ন সামরিক কোর্স সম্পন্ন করেছেন।\n\n\n== কর্মজীবন ==\nএমদাদ উল বারী ১৯৮৫ সালে বাংলাদেশ সেনাবাহিনীতে কমিশন লাভ করেন। বাংলাদেশ সেনাবাহিনীর সিগন্যাল কোরের কর্নেল কমান্ড্যান্ট ছিলেন।\nবাংলাদেশ ইউনিভার্সিটি অফ প্রফেশনালসের তিনি ভাইস চ্যান্সেলর ছিলেন।\nতিনি বাংলাদেশ ইনস্টিটিউট অব ইন্টারন্যাশনাল অ্যান্ড স্ট্র্যাটেজিক স্টাডিজের মহাপরিচালক ছিলেন।\n২০১৩ সালে তিনি ঢাকা ক্যান্টনমেন্ট গার্লস পাবলিক স্কুল এন্ড কলেজের চেয়ারপারসন ছিলেন।\nবিটিআরসিতে তিনি জানুয়ারী ২০১৫ থেকে ফেব্রুয়ারী ২০১৮ সাল পর্যন্ত বিটিআরসি মহাপরিচালক (সিস্টেম অ্যান্ড সার্ভিসেস) হিসেবে দায়িত্বে পালন করেছেন।\nমহাপরিচালক ও প্রধান নির্বাহী হিসেবে তিনি মার্চ ২০২০ সাল থেকে নভেম্বর ২০২১ সাল পর্যন্ত বাংলাদেশ ইনস্টিটিউট অব ইন্টারন্যাশনাল এন্ড স্ট্র্যাটেজিক স্টাডিজে দায়িত্ব পালন করেন।\nতিনি ১০ সেপ্টেম্বর ২০২৪ সালে বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) চেয়ারম্যান হিসেবে নিয়োগ পান।\n\n\n=== জাতিসংঘ শান্তিরক্ষা মিশন ===\nএমদাদ উল বারী ১৫ ফেব্রুয়ারি ২০১৮ সালে ইউনাইটেড নেশনস অর্গানাইজেশন স্টেবিলাইজেশন মিশন ইন দ্য ডেমোক্রেটিক রিপাবলিক অফ দ্য কঙ্গোর একজন পর্যবেক্ষক হিসেবে দায়িত্ব পালন করেছেন।\n\n\n== তথ্যসূত্র =="}