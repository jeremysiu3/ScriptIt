{"pageid": 1194637, "title": "বাংলাদেশ এনজিও ফাউন্ডেশন", "url": "https://bn.wikipedia.org/wiki?curid=1194637", "content": "বাংলাদেশ এনজিও ফাউন্ডেশন সরকারের আর্থিক প্রতিষ্ঠান বিভাগের অধীনস্থ একটি স্ব-শাসিত প্রতিষ্ঠান। ফাউন্ডেশন সরকারের কাছ থেকে প্রাপ্ত তহবিল ব্যবহার করে দেশের ছোট ও মাঝারি আকারের এনজিও তথা সহযোগী সংস্থাকে অর্থায়ন করে দেশের হতদরিদ্র জনগোষ্ঠীর আর্থ-সামাজিক উন্নয়ন, নারীর ক্ষমতায়ন, প্রতিবন্ধী পুনর্বাসন, তথ্য প্রযুক্তি সেবা ও উদ্যোক্তা উন্নয়ন, পরিবেশের ভারসাম্য রক্ষা, প্রাকৃতিক দুর্যোগ মোকাবেলা, উদ্ভাবনীমূলক কর্মকাণ্ড ও সামাজিক দায়বদ্ধতামূলক বিভিন্ন কর্মসূচি বাস্তবায়ন করে।\n\n\n== প্রতিষ্ঠা ==\nসরকারি প্রজ্ঞাপনের মাধ্যমে ২০০৪ খ্রিষ্টাব্দের ২ ডিসেম্বর বাংলাদেশ এনজিও ফাউন্ডেশন প্রতিষ্ঠিত হয়। ফাউন্ডেশনটি একটি অলাভজনক প্রতিষ্ঠান হিসেবে ক্ষুধা ও দারিদ্র্যমুক্ত সমৃদ্ধ বাংলাদেশ গঠন করার লক্ষ্যে ২০০৫ খ্রিষ্টাব্দের আগস্ট মাসে ১৯৯৪ সালের কোম্পানি আইনের আওতায় যৌথমূলধন কোম্পানি ও ফার্মসমূহের পরিদপ্তর কর্তৃক নিবন্ধিত হয়।\n\n\n== চেয়ারম্যানগণ ==\nনিম্নোক্ত ব্যক্তিবর্গ বাংলাদেশ এনজিও ফাউন্ডেশনের চেয়ারম্যান হিসেবে দায়িত্ব পালন করেন:\n\nসা’দত হুসাইন (২৫ জানুয়ারি ২০০৫ - ৬ আগস্ট ২০০৭)\nএম হাফিজ উদ্দিন খান (৭ আগস্ট ২০০৭ - ১৭ নভেম্বর ২০০৯)\nআবদুল বায়েস (১৮ নভেম্বর ২০০৯ - ১৭ নভেম্বর ২০১৩)\nএ এফ এম ইয়াহিয়া চৌধুরী (৩ এপ্রিল ২০১৪ - ২০ মে ২০১৮)\nহেদায়েতুল্লাহ আল মামুন (১৪ জুন ২০১৮ – ১৩ জুন ২০২২)\nরেজাউল আহসান (১৪ জুন ২০২২ - বর্তমান)\n\n\n== তথ্যসূত্র =="}