{"pageid": 1030766, "title": "দুমকা", "url": "https://bn.wikipedia.org/wiki?curid=1030766", "content": "দুমকা দুমকা জেলা ও সাঁওতাল পরগনা অঞ্চলের সদর দফতর এবং ভারতের ঝাড়খণ্ড অঙ্গরাজ্যের একটি শহর। ১৮৫৫ সালের সাঁওতাল হুলের পরে ভাগলপুর ও বীরভূম জেলা থেকে সাঁওতাল পরগনা অঞ্চলকে পৃথক করা হয় এবং দুমকা শহরকে অঞ্চলটির দফতর করা হয়। দুমকা সহ বিহারের দক্ষিণাঞ্চল ও ১৮ টি জেলা নিয়ে ২০০০ সালের ১৫ নভেম্বর ঝাড়খণ্ডকে ভারতের ২৮ তম রাজ্য হিসাবে গঠন করা হয়। দুমকা একটি শান্তিপূর্ণ ও সবুজ শহর এবং ঝাড়খণ্ডের উপ-রাজধানী। এই শহরের নিকটতম গুরুত্বপূর্ণ শহরসমূহ হল পশ্চিমবঙ্গের রামপুরহাট ও ঝাড়খণ্ডের দেওঘর।\n\n\n== জনসংখ্যা ==\n\n\n=== জনসংখ্যার উপাত্ত ===\n২০১১ সালের আদম শুমারি অনুসারে, দুমকা ঝাড়খণ্ডের দুমকা জেলার একটি নগর পরিষদ শহর। দুমকা শহরটি ২৩ টি ওয়ার্ডে বিভক্ত, নগর পরিষদে প্রতি পাঁচ বছরের ব্যবধানে নির্বাচন অনুষ্ঠিত হয়। ২০১১ সালের আদম শুমারি অনুসারে প্রকাশিত প্রতিবেদন অনুযায়ী দুমকা নগর পরিষদের জনসংখ্যা হল ৪৭,৫৮৪ জন, যার মধ্যে ২৫,৩৬৪ পুরুষ এবং ২২,২২০ জন মহিলা।\n\n\n=== ভাষা ও ধর্ম ===\n\nসরকারি ভাষার পাশাপাশি হিন্দি, উর্দু, সাঁওতালি ও বাংলা শহরটির গুরুত্বপূর্ণ।\nশহরটির প্রধান ধর্মগুলি হল:\n\nহিন্দুধর্ম\nইসলাম\nখ্রিস্টান ধর্ম\nজৈনধর্ম\n\n\n== তথ্যসূত্র ==\n\n\n== বহিঃসংযোগ =="}