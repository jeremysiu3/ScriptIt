{"pageid": 1186041, "title": "ইকবাল খান চৌধুরী", "url": "https://bn.wikipedia.org/wiki?curid=1186041", "content": "ইকবাল খান চৌধুরী বাংলাদেশ সিভিল সার্ভিসের অবসরপ্রাপ্ত কর্মকর্তা। তিনি বাংলাদেশ ট্যারিফ কমিশনের চেয়ারম্যান, বাংলাদেশ সরকারের সচিব এবং বাংলাদেশ প্রতিযোগিতা কমিশনের চেয়ারপার্সন ছিলেন।\n\n\n== প্রাথমিক জীবন ==\nইকবাল খান হবিগঞ্জের বানিয়াচং উপজেলায় ১৯৫৫ সালের ১ অক্টোবর জন্মগ্রহণ করেন। তিনি ঢাকা বিশ্ববিদ্যালয় থেকে আইন বিষয়ে ১৯৭৬ সালে এলএলবি (সম্মান) ও ১৯৭৭ সালে এলএলএম ডিগ্রি লাভ করেন।\n\n\n== কর্মজীবন ==\nইকবাল খান চৌধুরী বিসিএস ১৯৮২ স্পেশাল ব্যাচের প্রশাসন ক্যাডারের একজন কর্মকর্তা। তিনি প্রশাসনের বিভিন্ন স্তরে কাজ করেছেন। তিনি স্বরাষ্ট্র মন্ত্রণালয় ও শিক্ষা মন্ত্রণালয়ের অতিরিক্ত সচিব, বাংলাদেশ ট্যারিফ কমিশনের চেয়ারম্যানসহ বিভিন্ন পদে দায়িত্ব পালন করেন। সচিব পদে পদোন্নতি লাভের পর তিনি সরকারি চাকরি থেকে অবসর গ্রহণ করেন। তিনি বাংলাদেশ প্রতিযোগিতা কমিশনের প্রথম চেয়ারপার্সন হিসেবে দায়িত্ব পালন করেছেন। ইকবাল খান আশা বিশ্ববিদ্যালয় বাংলাদেশের কোষাধ্যক্ষ হিসেবেও দায়িত্ব পালন করেন।\n\n\n== তথ্যসূত্র =="}