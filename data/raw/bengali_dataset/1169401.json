{"pageid": 1169401, "title": "উচালন", "url": "https://bn.wikipedia.org/wiki?curid=1169401", "content": "উচালন হল ভারতের পশ্চিমবঙ্গের  পূর্ব বর্ধমান জেলার বর্ধমান সদর দক্ষিণ মহকুমার রায়না ২নম্বর সমষ্টি উন্নয়ন ব্লকের অন্তর্গত একটি গ্রাম। সদর শহর বর্ধমান হতে গ্রামটির দূরত্ব আরামবাগগামী রাজ্য সড়ক বরাবর ২৫ কি.মি বা ১৫.৫ মাইল।\n\n\n== ইতিহাস ==\nউচালন এমন এক ইতিহাস প্রসিদ্ধ গ্রাম, যেখানে মুঘল আমলে সংঘটিত যুদ্ধের সময়কার এক দুর্গের ধ্বংসাবশেষ পাওয়া গেছে। এই গ্রামের প্রাণকেন্দ্রে উত্তর-দক্ষিণে বিস্তৃত বাষট্টি  একর পরিমাপের একটি বড় মানবসৃষ্ট হ্রদ দৃষ্ট হয়। উচালনের এই হ্রদটি ভারতে রাজা শের শাহ সুরি তার শেষ  শাসনামলে (১৫৪০  খ্রিস্টাব্দ ৬হতে ১৫৪৫ খ্রিস্টাব্দ) খনন করেছিলেন। লেকের তীরে মুঘল ইন (সরাইখানা) ছিল যা পরবর্তীতে ব্রিটিশ শাসনামলে ডাক-বাংলোতে রূপান্তরিত হয়।\n\n\n== ভূগোল ==\nকৃষিভিত্তিক পুরো গ্রামটিই কৃষি জমি দিয়ে বেষ্টিত। গ্রামের মধ্যে অনেক পুকুর বা জলাশয় রয়েছে যা প্রাকৃতিক  ভারসাম্য রক্ষা করছে।\n\n\n== জনসংখ্যা ==\n০১১ খ্রিস্টাব্দের ভারতের  আদমশুমারি অনুসারে উচালনের মোট জনসংখ্যা ছিল ৭৪৩৯ জন, যার মধ্যে ৩,৭৭৮ জন তথা ৫১%  পুরুষ এবং ৩,৬৬১ জন তথা ৪৯%  মহিলা। ছয় বছরের নিচে জনসংখ্যা ছিল ৭৭৩। উচালনে মোট সাক্ষর সংখ্যা ছিল ৫,১২৩ (৬ বছরের বেশি জনসংখ্যার ৭৬.৮৫%)। \n\n\n== অর্থনীতি ==\nউচালন গ্রামের অধিবাসীদের প্রধান পেশা হল কৃষিকাজ। গ্রামের আশি শতাংশ মানুষই  প্রত্যক্ষ ও পরোক্ষভাবে কৃষির উপর নির্ভরশীল।  ১০% শতাংশ অধিবাসী একাধিক পরিষেবায় নিযুক্ত এবং বাকি ১০% মানুষ ছোট ব্যবসার উপর নির্ভরশীল।\nউচালন  বড় এবং উন্নয়নশীল উচালন গ্রামে একটি সাব-পোস্ট অফিস, দুটি রাষ্ট্রায়ত্ত বাণিজ্যিক ব্যাঙ্ক, একটি পেট্রোল পাম্প, সতেরোটি রাইস মিল, একটি পশু স্বাস্থ্য কেন্দ্র, একটি রাজ্য সরকারের সার্কেল অফিস এবং একটি রাজ্য সরকারের অনুমোদিত জেলার অন্যতম বৃহৎ লাইব্রেরি রয়েছে।\n\n\n== পরিবহন ==\nগ্রামটির মধ্য দিয়েই বর্ধমান-আরামবাগ রাজ্য সড়ক বিস্তৃত হওয়ায় সড়ক পরিবহণ যথাযথ।\nভারতীয় রেলের আরামবাগ-বোয়াইচণ্ডী শাখার রেললাইন এই গ্রামের ভেতর দিয়ে বিস্তৃত করার পরিকল্পনা আছে।\n\n\n== শিক্ষা ==\nগ্রামে একটি উচ্চ মাধ্যমিক বিদ্যালয়, দুটি সরকারী স্বীকৃত প্রাথমিক বিদ্যালয় এবং প্রাথমিক শিক্ষার জন্য দুটি বেসরকারি বিদ্যালয় রয়েছে। উচালন উচ্চ বিদ্যালয় বর্তমানে উচ্চ মাধ্যমিক স্তরের বিদ্যালয়টি ১৯৩০ খ্রিস্টাব্দে প্রতিষ্ঠিত হয়েছিল।\nউচালনের নিকটস্থ ১৯৫৫ খ্রিস্টাব্দে প্রতিষ্ঠিত একলাখি উচ্চ বিদ্যালয় আর একটি সহশিক্ষামূলক উচ্চ মাধ্যমিক বিদ্যালয়। এখানেও ষষ্ঠ থেকে দ্বাদশ শ্রেণি পর্যন্ত পাঠদানের ব্যবস্থা রয়েছে \n১৯৩০ খ্রিস্টাব্দে প্রতিষ্ঠিত উচালন হাই স্কুলও  সহশিক্ষামূলক প্রতিষ্ঠান। উভয় বিদ্যালয়ই  পশ্চিমবঙ্গ মধ্য শিক্ষা পর্ষদ ও পশ্চিমবঙ্গ উচ্চমাধ্যমিক শিক্ষা সংসদ অনুমোদিত। \n\n\n== তথ্যসূত্র =="}