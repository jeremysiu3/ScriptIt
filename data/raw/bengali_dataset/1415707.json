{"pageid": 1415707, "title": "জান্নাত আরা হেনরী", "url": "https://bn.wikipedia.org/wiki?curid=1415707", "content": "জান্নাত আরা হেনরী (জন্ম: ২২ জুন ১৯৭২) বাংলাদেশি রাজনীতিবিদ ও রবীন্দ্রসঙ্গীতশিল্পী। তিনি সিরাজগঞ্জ-২ আসনের সাবেক সংসদ সদস্য। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== প্রাথমিক জীবন ==\nজান্নাত আরা হেনরী ২২ জুন ১৯৭২ সালে সিরাজগঞ্জের কড্ডারমোড় এলাকায় জন্মগ্রহণ করেন। তার পিতা মুক্তিযোদ্ধা আব্দুল হামিদ মিঞা ও মাতা বেগম জাহানারা হামিদ। তিনি ড্যাফোডিলস ইন্টারন্যাশনাল ইউনিভার্সিটির রাষ্ট্রবিজ্ঞান বিভাগ থেকে স্নাতকোত্তর ডিগ্রী অর্জন করেন।\n\n\n== কর্মজীবন ==\nজান্নাত আরা হেনরী সিরাজগঞ্জ শহরের সবুজ কানন হাইস্কুলের শিক্ষক ছিলেন। তিনি ১৯৯৭ সাল থেকে বাংলাদেশ বেতারে এবং ২০০১ সাল থেকে বাংলাদেশ টেলিভেশনে রবীন্দ্র সংগীত শিল্পী হিসেবে তালিকাভুক্ত। ২০০৯ সালে তিনি সোনালী ব্যাংকের পরিচালক হিসাবে নিযুক্ত হন। তিনি জাতীয় রবীন্দ্র সংগীত সম্মিলন পরিষদ, সিরাজগঞ্জের সভাপতি ও কেন্দ্রীয় কমিটির সদস্য হিসেবে দায়িত্ব পালন করছেন। যুক্ত আছেন উদীচী, সিরাজগঞ্জ জেলা শিল্পকলা একাডেমি ও সিরাজগঞ্জ সাংস্কৃতিক ফোরামের সঙ্গেও। ২০২৪ সালের ৭ জানুয়ারি অনুষ্ঠিত দ্বাদশ জাতীয় সংসদ নির্বাচনে তিনি বাংলাদেশ আওয়ামী লীগ মনোনীত প্রার্থী হিসেবে সিরাজগঞ্জ ২ আসনের সংসদ সদস্য নির্বাচিত হন।\n\n\n== রাজনৈতিক জীবন ==\n২০০৮ সালের নবম জাতীয় সংসদ নির্বাচনে সিরাজগঞ্জ-২ আসন থেকে বাংলাদেশ আওয়ামী লীগের প্রার্থী হিসেবে তিনি পরাজিত হয়েছিলেন।\nতিনি ২০২৪ সালের দ্বাদশ জাতীয় সংসদ নির্বাচনে সিরাজগঞ্জ-২ আসন থেকে বাংলাদেশ আওয়ামী লীগের প্রার্থী হিসেবে সংসদ সদস্য মনোনীত হন।  তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== তথ্যসূত্র =="}