{"pageid": 1501754, "title": "অটোবানকির্চে জিগালান্ট", "url": "https://bn.wikipedia.org/wiki?curid=1501754", "content": "অটোবানকির্চে জিগালান্ট (জার্মান: Autobahnkirche Siegerland, অনুবাদ 'জিগালান্টের সড়ক গির্জা') জার্মানির নর্ড রাইন-ভেস্টফালেনের উইলন্সডর্ফের কাছে দেশটির জাতীয় সড়ক বুন্দেসঅটোবান ৪৫- এরপাশে অবস্থিত 'সকল খ্রিস্টান সম্প্রদায়ের' সড়ক গির্জা। এটির অভিনব স্থাপত্য নকশার জন্য নকশাকারি প্রতিষ্ঠান স্নাইডার+শুমাখার নির্মাণের আগেই পুরস্কার জিতে। বাহিরে সাদা রঙে আবৃত গির্জার অভ্যন্তর ছাদ থেকে মেঝে পর্যন্ত পুরোটাই কাঠের ফ্রেমে আবৃত। ২০১৩ সালে খুলে দেওয়া ভবনটি বেশ কয়েকটি স্থাপত্য পুরস্কার পেয়েছে।\n\n\n== ইতিহাস ==\nএটি ব্যক্তিগত অর্থায়নের মাধ্যমে নির্মাণ করা জার্মান সড়ক গির্জার অন্যতম। গির্জার নকশা ফ্রাঙ্কফুর্ট ভিত্তিক স্থাপত্য প্রতিষ্ঠান স্নাইডার + শুমাখার করেছিল। নকশাটি ২০০৯ সালে একটি স্থাপত্য প্রতিযোগিতা জিতেছে। পরে বেশ কয়েকটা পুরস্কার জিতেছে। ২০১৩ সালের ২৬ মে, গির্জার উদ্বোধন করা হয়েছিল। গির্জাটি সমস্ত সম্প্রদায়ের খ্রিস্টানদের দ্বারা শান্তি চিন্তার জন্য নিবেদিত এবং সর্বদা খোলা থাকে। একটি সমর্থন সমিতি গির্জার দেখভাল করে। সমর্থকরা প্রতি শুক্রবার ভক্তিমূলক আয়োজন করে এবং ধর্মীয় বিষয়, যেমন পবিত্র সঙ্গীতসহ মাঝে মাঝে সাংস্কৃতিক অনুষ্ঠানের আয়োজন করে।\n\n\n== স্থাপত্য ==\nগির্জার বাহ্যিক নকশা ত্রিভুজের মত সাধারণ জ্যামিতিক উপাদানের উপর ভিত্তি করে তৈরি, যার বেশিরভাগ আবরণ সাদা রঙে আবৃত। সড়ক থেকে গির্জাটি ভাঁজ করা কাগজের মতো দেখতে, এবং এর দুটি মিনার থাকার ইঙ্গিত দেয়। প্রবেশমুখে জার্মান শিল্পি পিটার জিজকার একটি টাইপোগ্রাফ রয়েছে, যেখানে গীতসংহিতা ৯১:১১ থেকে জার্মান ভাষায় উদ্ধৃত করা হয়েছে।\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nগির্জার অভ্যন্তরে, কাঠের বিভিন্ন নকশার ৬৫০টি তক্তা দিয়ে সাজানো, যা বিমূর্ত বহিরাঙ্গনের সঙ্গে পূর্ণ বৈপরীত্যের সজ্জা। অভ্যন্তরের \"জৈব\" কাঠের কাঠামো একটি তাঁবুর স্মরণ করিয়ে দেয়। একটি কাঠের ফোকর করা কাঠামো বেদীর পিছনে বসানো হয়েছে, কাঠের কাঠামোর নকশার বৈশিষ্ট্য হচ্ছে ফোকর দিয়ে আসা আলোকে বিন্যাস্ত করে।\n\n\n== পুরস্কার ==\nভবনটি বেশ কয়েকটি স্থাপত্য পুরস্কার অর্জন করেছে:\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nস্নাইডার + শুমাখার-এর বাতায়নে অটোবানকির্চে জিগালান্ট"}