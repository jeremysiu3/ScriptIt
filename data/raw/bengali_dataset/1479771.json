{"pageid": 1479771, "title": "বড়াইগ্রাম সরকারি অনার্স কলেজ", "url": "https://bn.wikipedia.org/wiki?curid=1479771", "content": "বড়াইগ্রাম সরকারি অনার্স কলেজ  বাংলাদেশের নাটোর জেলার বড়াইগ্রাম উপজেলায় অবস্থিত একটি সরকারি কলেজ।\n\n\n== অবস্থান ==\nবড়াইগ্রাম সরকারি অনার্স কলেজ নাটোরের বড়াইগ্রাম উপজেলায় অবস্থিত। \n\n\n== ইতিহাস ==\n\nকলেজ প্রতিষ্ঠার ইতিহাস\n১৯৭১ সালের মহান মুক্তিযুদ্ধের পরেই দেশ গঠনের জন্য আত্ননিয়োগ করেন দেশপ্রেমিক জনগণ। নাটোর জেলার বড়াইগ্রাম উপজেলার মানুষও তাদের ব্যতিক্রম নন। তারা অনুভব করেন শিক্ষা ব্যতীত কোন জাতি উন্নতি করতে পারে না। আর শিক্ষার জন্য প্রয়োজন একটি উচ্চ শিক্ষা প্রতিষ্ঠান, যেখানে অবহেলিত এই জনপদের সাধারণ খেটে খাওয়া মানুষের সন্তানেরা সঠিক শিক্ষা লাভ করে দেশ গঠণের কাজে আত্ননিয়োগ করবে। তাদের এই প্রচেষ্টায় এগিয়ে আসেন এলাকার গণ্যমান্য ব্যক্তিবর্গ। তাদের মধ্যে তৎকালীন সংসদ সদস্য বীর মুক্তিযোদ্ধা প্রয়াত রফিক উদ্দিন সরকার অন্যতম। অত্র কলেজ প্রতিষ্ঠার পূর্বে বড়াইগ্রাম থানায় অন্য কোন উচ্চ শিক্ষা প্রতিষ্ঠান গড়ে না উঠায় বড়াইগ্রাম থানার নামেই কলেজটির নামকরণ করা হয় “বড়াইগ্রাম কলেজ”। একমাত্র এবং প্রথম কলেজ হিসেবে ১৯৭৩ সালে সর্বপ্রথম কলেজটি স্থাপিত হয়ে যাত্রা শুরু করে বর্তমান অবস্থান থেকে প্রায় ১ কিঃ মিঃ দুরে বড়াইগ্রাম পাইলট উচ্চ বিদ্যালয় চত্তরে। পরবর্তীতে স্থান সংকুলান না হওয়ায় তৎকালীন প্রতিষ্ঠাতা অধ্যক্ষ জনাব মোঃ আজহারুল হক বড়াইগ্রাম থানার রয়না মৌজায় স্থানীয় জনগণের সহায়তায় কলেজটি স্থানান্তর করেন। ১৯৭৪ সালে কলেজটি মাধ্যমিক ও উচ্চ মাধ্যমিক শিক্ষা বোর্ড, রাজশাহী অনুমোদন স্বীকৃতি লাভ করে। ১৯৮৮ সালে সর্ব প্রথম রাজশাহী বিশ্ববিদ্যালয়ের অধীনে স্নাতক (পাস) কোর্স পাঠদানের অনুমতি পায় এবং জাতীয় বিশ্ববিদ্যায় প্রতিষ্ঠার পর ১৯৯৯ সালে বিএসসিসহ অন্যান্য বিভাগের অনুমতি লাভ করে। বর্তমানে কলেজটিতে উচ্চ মাধ্যমিক, স্নাতক (পাস) ও ৭টি বিষয়ে স্নাতক (সম্মান) কোর্স চালু রয়েছে।\n২০১৮ সালের ৮ আগষ্ট কলেজটি সরকারিকরণ করা হয়।\n\n\n== অবকাঠামো ==\nকলেজটিতে দ্বিতল বিশিষ্ট সুবিশাল ভবন ও একতলা বিশিষ্ট টিনশেড ভবন রয়েছে সাধারণ শিক্ষার্থীদের জন্য, ভবনগুলোতে মোট কক্ষের সংখ্যা ২৫টি; যার মধ্যে ১৬টি ক্লাসরুম হিসেবে ব্যবহার করা হয়। এছাড়া  মেয়েদের জন্য আলাদা কমন রুম, একটি কক্ষ গ্রন্থাগার এবং একটি কক্ষ রোভার ডেন হিসেবে ব্যবহৃত হয়। \"ভবনের কাজ চলমান রয়েছে\"\n\n\n== শিক্ষক ও প্রশাসন ==\n\nকলেজটির বর্তমান অধ্যক্ষ হলেন প্রফেসর মো. নজরুল ইসলাম খান ।\nশিক্ষকসংখ্যা : ৭৪ জন,\nসহকারি গ্রন্থাগারিক : ১জন,\nকর্মচারী সংখ্যা : ১২ জন।\n\n\n== শিক্ষা কার্যক্রম ==\nউচ্চ মাধ্যমিক ও স্নাতক পাস কোর্সে বিএ, বিএসএস, বিএসসি ও বিবিএ কোর্স চালু আছে। এছাড়া স্নাতক সম্মান পর্যায়ের ৭টি বিষয়ে (বাংলা, ইসলামের ইতিহাস ও সংস্কৃতি, রাষ্ট্রবিজ্ঞান, সামজবিজ্ঞান, হিসাববিজ্ঞান, ব্যবস্থাপনা ও মনোবিজ্ঞান বিভাগে পাঠ দান অব্যাহত আছে।\n\n\n=== শিক্ষার্থী ===\nএকাদশ শ্রেণি থেকে স্নাতক পর্যন্ত  পড়ালেখা করার সুযোগ রয়েছে। মোট শিক্ষার্থীর সংখ্যা প্রায় ৩০০০ জন। বিজ্ঞান, মানবিক ও ব্যবসায় শিক্ষা বিভাগে পড়ার সুযোগ রয়েছে।\nকলেজটিতে ছাত্রদের জন্য পোশাকের নির্ধারিত রঙ সাদা শার্ট  ও নেভি ব্লু প্যান্ট। তবে, শিক্ষার্থীরা সহশিক্ষা কার্যক্রমের অংশ হিসেবে বাংলাদেশ স্কাউটসের নির্ধারিত পোশাক পরিধান করে থাকে। \n\n\n=== সহশিক্ষা কার্যক্রম ===\nকলেজটিতে সহশিক্ষা কার্যক্রম হিসেবে রোভার স্কাউটিং চালু আছে।\n\n\n== তথ্যসূত্র =="}