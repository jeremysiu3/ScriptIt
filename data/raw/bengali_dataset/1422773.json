{"pageid": 1422773, "title": "কাজল ওঝা বৈদ্য", "url": "https://bn.wikipedia.org/wiki?curid=1422773", "content": "কাজল ওঝা বৈদ্য হলেন একজন লেখক, চিত্রনাট্যকার, রেডিও ব্যক্তিত্ব এবং ভারতের আহমেদাবাদ থেকে আসা একজন সাংবাদিক। তিনি প্রথমদিকে সাংবাদিক ও অভিনেত্রী হিসেবে কাজ করেছেন। তিনি উপন্যাস, ছোট গল্প এবং প্রবন্ধ সহ ৮৬টিরও বেশি বই লিখেছেন। তিনি সোপ অপেরা এবং চলচ্চিত্রের গল্প, সংলাপ ও চিত্রনাট্য লিখেছেন। তিনি বিভিন্ন প্রকাশনায় কলাম লেখেন এবং একটি রেডিও অনুষ্ঠান উপস্থাপন করেন।\n\n\n== জীবনী ==\nকাজল ১৯৬৬ সালের ২৯শে সেপ্টেম্বর ভারতের মুম্বাইয়ে জন্মগ্রহণ করেন। তিনি ১৯৮৬ সালে গুজরাট বিশ্ববিদ্যালয় থেকে ইংরেজি এবং সংস্কৃতে ডিগ্রি নিয়ে স্নাতক হন। তিনি মুম্বাইয়ের সেন্ট জেভিয়ার্স কলেজ থেকে বিজ্ঞাপন ব্যবস্থাপনায় তাঁর স্নাতকোত্তর শংসাপত্র অর্জন করেন।\n\n\n== কর্মজীবন ==\nকাজল ওঝা বৈদ্য একটি ছোট গল্প সংকলন, সম্বন্ধ.. টু আকাশ দিয়ে লেখালেখিতে আত্মপ্রকাশ করেছিলেন। এর পরে ২০০৫ সালে তিনি শেষযাত্রা শিরোনামে একটি কবিতা সংকলন প্রকাশ করেন। তাঁর প্রথম উপন্যাস যোগ বিয়োগ সাপ্তাহিক চিত্রলেখায় ধারাবাহিকভাবে প্রকাশিত হওয়ার পর তাঁর জনপ্রিয়তা বৃদ্ধি পায়। তিনি নাটকে কাজ করে তাঁর কর্মজীবনে শুরু করেছিলেন। তিনি গুজরাট বিশ্ববিদ্যালয়ের ডেভেলপমেন্টাল কমিউনিকেশন বিভাগের মাস্টার্সে পরিদর্শক অধ্যাপক হিসেবে সৃজনশীল লেখা শেখান।\nতিনি সন্দেশ, গুজরাট ডেইলি, লোকসত্তা-জনসত্তা, দ্য ইন্ডিয়ান এক্সপ্রেস, অভিযান পত্রিকা এবং সমকালীন, সম্ভাব -এর সাংবাদিক হিসেবে কাজ করেছেন। তিনি দিব্য ভাস্কর, গুজরাট মিত্র, কচ্ছমিত্র, জন্মভূমি প্রবাসী এবং কলকাতা হালচালে কলাম লেখেন। তিনি নিয়মিত গুজরাট এবং তার বাইরে বিভিন্ন বিষয়ে বক্তৃতা দেন। তিনি ৯৪.৩ মাই এফএম আহমেদাবাদে রেডিও শো কাজল@৯ উপস্থাপন করেন।\n\n\n== লেখা ==\n\n\n=== সাহিত্যিক কাজ ===\nকাজল ৮৬টিরও বেশি বই লিখেছেন।\nতিনি বেশ কয়েকটি উপন্যাস প্রকাশ করেছেন, যেগুলির মধ্যে আছে : যোগ বিয়োগ (পর্ব ১ – ২ – ৩, ২০০৭), কৃষ্ণায়ণ (২০১০), সান্নাটা নু সারনামু (২০১১), পূর্ণ অপূর্ণ, চহেরা পছালনো চহেরো (২০১৩), পূর্বার্ধ (২০১৪), সিম্ফনি অফ সাইলেন্স (২০১৪), রাগ বৈরাগ (২০১৮), দ্রৌপদী, শুক্র – মঙ্গল, সত্য– অসত্য, দাড়িও এক তরাস নো, লিলু সগপন লোহি নু, পট পটানি পাঙ্খার (পর্ব ১ ও ২), তারা বীণা না শাহের মা, এক সাঁজ না সরনামে, পারিজাত নু পরোধ, ছল (পর্ব ১ - ২), মৌন রাগ, মধ্যবিন্দু। তাঁর কাব্য সংকলনের নাম শেষযাত্রা। তাঁর ছোটগল্পের সংকলনগুলি হল হার্টব্রেক পচ্ছিনি সাভার, কাজল ওজা বৈদ্য নি বার্তাও, সম্বন্ধ.. টু আকাশ।\nতিনি প্রবন্ধ এবং নিবন্ধের বেশ কয়েকটি সংগ্রহ প্রকাশ করেছেন: মারি মাম্মি মারা পাপ্পা.. , সংগত একবিজানো, মরজি একবিজানি, শ্রদ্ধা একবিজানি, সত্য একবিজানু, সুখ একবিজানু, সমজান এক বিজানি, সাথ এক বিজানো, স্নেহ এক বিজানো, মৌসম এক বিজানি, আই লাভ ইউ, এক বিজানে গমতা রাহিয়ে (২০০৯), গেট ওয়েল সুন, ম্যান — মাইনাস থি প্লাস, সার্চলাইট, তুজসে হোতি ভি তো, কেয়া হোতি শিকায়ত মুঝকো?। চিঠির আকারে প্রকাশিত তাঁর বইয়ের মধ্যে রয়েছে তানে, জিন্দেগি...; ভালী আস্থা (২০০৮); প্রিয়া নমন।\nতাঁর নাটকগুলির মধ্যে আছে গুরু ব্রহ্মা, ডক্টর, তামে পান! , চুং চিং, সভকা, পারফেক্ট হাজব্যাণ্ড, সিলভার জুবিলি এবং বাত এক রাত নি। তিনি কিছু কফি টেবিল বই সম্পাদনা করেছেন সেগুলি হলো স্মিত (হাসি), আঁসু (অশ্রু), প্রার্থনা, চুম্বন এবং প্রেম। তাঁর অডিও বইগুলির মধ্যে রয়েছে ত্রান পেধি নি কবিতা, প্রেমপত্র, তারা চহেরানি লাগোলগ। তিনি গ্যারি চ্যাপম্যানের দ্য ফাইভ লাভ ল্যাঙ্গুয়েজেস গুজরাটি ভাষায় অনুবাদ করেছেন, যার শিরোনাম প্রেমনি পঞ্চ ভাষা এবং শোভা দে'র স্পাউস-কে অনুবাদ করেছেনজীবনসাথী হিসাবে।\n\n\n=== পর্দার কাজ ===\nতিনি বেশ কয়েকটি প্রযোজনার গল্প, চিত্রনাট্য এবং সংলাপ লিখেছেন। তিনি হাম প্রোডাকশনের জন্য কিছু নাটক লিখেছেন।\nতিনি বেশ কয়েকটি টিভি ধারাবাহিক অপেরার জন্য গল্প লিখেছেন। তাঁর এক ডালনা পঙ্খি (২০০১) গল্পের নাট্যরূপ ডিডি গিরনারে সম্প্রচারিত হয়েছিল এবং ১৬০০টি এপিসোড পূর্ণ করেছিল। তাঁর মোতি বা ইটিভি গুজরাতে ৫০০টি পর্ব পূর্ণ করেছিল। গুজরাটি ভাষায় তাঁর অন্যান্য সাপ্তাহিক সোপ অপেরাগুলি ছিল সাত তালি, এক মোতি একলব্যানু। হিন্দিতে, তিনি বি৪ইউ তে সম্প্রচারিত আপনে পরায়ে এবং সব টিভিতে সম্প্রচারিত মহাসতী সাবিত্রীর গল্প লিখেছেন। তিনি দিকরি তো পারকি থাপন কেহভায় এবং সপ্তপদী (২০১৩) -র মতো গুজরাটি চলচ্চিত্রের চিত্রনাট্য লিখেছেন; এবং ঘাট ও দিওয়ানাগির মতো হিন্দি চলচ্চিত্রের চিত্রনাট্যও লিখেছেন।\nতাঁর উপন্যাস যোগ বিয়োগ টিভি ধারাবাহিক বসুন্ধরা হিসেবে রূপান্তরিত হয়েছিল এবং জয়া বচ্চনেরঅভিনয় করার কথা ছিল কিন্তু পরবর্তীতে নির্মাণ বিলম্বিত হয়।\n\n\n== ব্যক্তিগত জীবন ==\nকাজল ওঝা বৈদ্য আহমেদাবাদে থাকেন। তিনি দিগন্ত ওঝার কন্যা এবং ১৯৯৩ সালের ২২শে জুন চিত্রগ্রাহক সঞ্জয় বৈদ্যকে বিয়ে করেন। তাঁদের একটি পুত্র আছে যার নাম তথাগত।\n\n\n== স্বীকৃতি ==\nকাজল ওঝা বৈদ্য ২০১৫ সালে আন্তর্জাতিক নারী দিবসে স্বীকৃত হন।\n\n\n== আরও দেখুন ==\nগুজরাটি ভাষার লেখকদের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nইন্টারনেট মুভি ডেটাবেজে কাজল ওঝা বৈদ্য  (ইংরেজি)"}