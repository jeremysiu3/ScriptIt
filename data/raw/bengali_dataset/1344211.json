{"pageid": 1344211, "title": "লাঙ্গলবন্দ", "url": "https://bn.wikipedia.org/wiki?curid=1344211", "content": "লাঙ্গলবন্দ বাংলাদেশের নারায়ণগঞ্জ জেলার সোনারগাঁও উপজেলার ব্রহ্মপুত্র নদের তীরে অবস্থিত একটি পবিত্র হিন্দু তীর্থস্থান। চৈত্রমাসের শুক্লপক্ষের অষ্টমী তিথিতে পুণ্যস্নান অনুষ্ঠিত হয়। এ সময় অসংখ্য পুণ্যার্থী এখানে পুণ্যস্নানের জন্য আসেন। কিংবদন্তি অনুসারে, লাঙ্গলবন্দের এ জলধারায় স্নান করে পরশুরাম মুনি পাপমুক্ত হয়েছিলেন। শাস্ত্রোক্ত পরশুরাম মুনির পাপমুক্তির কথা স্মরণ করেই বহু বছর ধরে পুণ্যার্থীরা এই অষ্টমী-পুণ্যস্নান করে আসছেন। মনে করা হয় চৈত্রমাসের শুক্লপক্ষের অষ্টমী তিথিতে জগতের সকল পবিত্র স্থানের পুণ্য ব্রহ্মপুত্র নদে মিলিত হয়। ব্রহ্মপুত্র নদে স্নানের সময় ফুল, বেলপাতা, ধান, দূর্বা, পিতৃপুরুষের উদ্দেশে তর্পণ করা হয়।\nপ্রতিবেশী দেশ ভারত, নেপাল, শ্রীলঙ্কা, ভুটান, মালদ্বীপসহ দেশি-বিদেশি পুণ্যার্থীরা লাঙ্গলবন্দে পুণ্যস্নানে আসে।\n\n\n== ঘাট ==\nআগত ভক্তবৃন্দ যাতে নির্বিঘ্নে পুণ্যস্নান করতে পারেন সেজন্য এখানে অনেক ঘাট নির্মাণ করা হয়েছে। এই বাঁধানো ঘাটগুলোর বিভিন্ন নান্দনিক নাম রয়েছে। যেমন - অন্নপূর্ণা ঘাট, প্রেমতলা ঘাট, জয়কালী ঘাট, বরদেশ্বরী ঘাট, গান্ধী ঘাট, শংকরঘাট, কালীদহ ঘাট, শিখরী ঘাট ইত্যাদি। এই ঘাটগুলোর পাশাপাশি এখানে অনেক মন্দির ও আশ্রম গড়ে উঠেছে।\n\n\n== নিরাপত্তাব্যবস্থা ==\nলাঙ্গলবন্দ স্নানোৎসবে ৫০টি সিসিটিভি ক্যামেরা স্থাপনসহ পোশাকে-সাদাপোশাকে ১ হাজার ২০০ পুলিশ মোতায়েন করা হয়। পুণ্যার্থীদের আনাগোনার কারণে মহাসড়কে গাড়ির চাপ বাড়ে ফলে যানজট সৃষ্টি হয়। যানজট নিরসনে শতাধিক ট্রাফিক পুলিশ কাজ করে।\n\n\n== ২০১৫ সালের পদদলিত ==\n২০১৫ সালের ২৭ মার্চ বার্ষিক মেলা চলাকালীন স্নানের জন্য লাঙ্গলবন্ধে ১.৫ মিলিয়নেরও বেশি ভক্ত ভিড় করেছিলেন। হিন্দুদের পবিত্র স্নান অনুষ্ঠান 'অষ্টমী স্নান' চলাকালীন ভিড়ে পদদলিত হয়ে দশ হিন্দু ধর্মালম্বী নিহত এবং ৩০ জন আহত হয়েছেন। অপ্রত্যাশিতভাবে বিশাল জনসমাগম এবং কর্তৃপক্ষের যথাযথ প্রস্তুতির অভাব এই পদদলিত হয়ে প্রাণহানির জন্য ভূমিকা রেখেছে বলে জানা যায়।\n\n\n== আরও পড়ুন ==\nকুম্ভমেলা, বিশ্বের বৃহত্তম শান্তিপূর্ণ সমাবেশ\nসিন্দুরমতি মেলা\nচিলমারীর অষ্টমীর স্নান ও মেলা\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় লাঙ্গলবন্দ"}