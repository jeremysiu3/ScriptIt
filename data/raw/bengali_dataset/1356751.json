{"pageid": 1356751, "title": "খাজা আতিকুল্লাহ", "url": "https://bn.wikipedia.org/wiki?curid=1356751", "content": "খাজা আতিকুল্লাহ ( উর্দু: خواجہ عتیق اللہ‎‎   ; ১৮৭৬-১৯৪৫) একজন বাঙালি ব্রিটিশ ভারতীয় রাজনীতিবিদ এবং ঢাকা নবাব পরিবারের সদস্য ছিলেন। \n\n\n== জীবনের প্রথমার্ধ ==\n\nতিনি ১৮৭৬ সালের ২৬ জুলাই জন্মগ্রহণ করেন। তাকে প্রাইভেট ব্রিটিশ শিক্ষকরা পড়াতেন। তিনি ইংরেজি, ফার্সি ও উর্দু শিখেছিলেন। তিনি তার পরোউপকার  জন্য বিখ্যাত ছিলেন। তিনি ১৯১১ সালে আলিগড় মুসলিম বিশ্ববিদ্যালয় তহবিলে এক হাজার টাকা দান করেন। ঢাকার নবাব, তার পিতা নবাব স্যার খাজা আহসানউল্লাহ ঢাকার বিদ্যুতায়নের জন্য চার লাখ টাকা দান করে ১৯০১ সালের ৭ ডিসেম্বর আতিকুল্লাহর বিয়ে উদযাপন করেন। \n\n\n== কর্মজীবন ==\nতিনি ৩১ ডিসেম্বর ১৯০৬ সালেন বঙ্গভঙ্গ পুনর্বিবেচনার জন্য ব্রিটিশ রাজের কাছে আবেদন করেন। তিনি প্রথমদিকে  যুক্ত ভারত এবং মুসলিম-হিন্দু ঐক্যের প্রবক্তা ছিলেন। তিনি সৈয়দ আহমদ খানের প্রবক্তা ছিলেন। পরে ১২ ডিসেম্বর ১৯১১ সালে দেশভাগ রদ হওয়ার পর তিনি তার মতামত পরিবর্তন করেন। নবাব বাহাদুর স্যার খাজা সলিমুল্লাহ নেতৃস্থানীয় বাঙালি মুসলমানদের একটি সভা করেন যেখানে আতিকুল্লাহ একটি নতুন দেশভাগকে সমর্থন করেন। তিনি আসাম প্রদেশের মুসলিম সংখ্যাগরিষ্ঠ অঞ্চলকে প্রস্তাবিত পূর্ববঙ্গের অন্তর্ভুক্ত করার প্রস্তাব করেন। \nনবাব বাহাদুর স্যার খাজা সলিমুল্লাহ তার পুত্র খাজা হাবিবুল্লাহকে সম্পত্তির মুতাওয়াল্লী (অভিভাবক) নিযুক্ত করার পর তার ভাইদের সাথে পৈত্রিক সম্পত্তি নিয়ে তার মতপার্থক্য ছিল। আতিকুল্লাহ নিজেকে প্রকৃত মুতাওয়াল্লী দাবি করে মামলা দায়ের করলেও হেরে যান। প্রথম দিকে তিনি ভারতীয় জাতীয় কংগ্রেসের একজন শক্তিশালী সমর্থক ছিলেন কিন্তু পরে অল ইন্ডিয়া মুসলিম লিগকে সমর্থন করেন। তিনি তার বাড়িতে দিলকুশা গার্ডেনে সঙ্গীত ও সাংস্কৃতিক অনুষ্ঠানের আয়োজন করেন। \n\n\n== মৃত্যু ==\nতিনি ১৯৪৫ সালের জানুয়ারিতে মারা যায়। তার মেয়ে ফারহাত বানু তার ভাগ্নে খাজা শাহাবুদ্দিনের সাথে বিবাহ বন্ধনে আবদ্ধ হয়। \n\n\n== তথ্যসূত্র =="}