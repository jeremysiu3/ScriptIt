{"pageid": 1090891, "title": "নারী বিনিময়", "url": "https://bn.wikipedia.org/wiki?curid=1090891", "content": "নারী বিনিময় হল জোট তত্ত্বের একটি উপাদান- এটি কাঠামোগতবাদী ক্লোদ লেভি-স্ত্রোস এবং অন্যান্য নৃতত্ত্ববিদদের তত্ত্ব। তাঁরা মনে করেন সমাজ হল পুরুষতান্ত্রিক, এখানে নারীদের সম্পত্তি হিসেবে বিবেচনা করা হয় এবং মৈত্রীবন্ধন সুদৃঢ় করার জন্য এই সম্পদ অন্য পুরুষদের দেওয়া হয়।\n\n\n== আত্মীয়তা ==\nআত্মীয়তার কাঠামোগত দৃষ্টিভঙ্গি নিয়ে লেভি-স্ত্রোসের একটি বক্তব্যটি বিখ্যাত হয়ে আছে, তিনি বলেছিলেন: লেস স্ট্রাকচার এলিমেন্টেয়ারস দে লা প্যারেন্ট (আত্মীয়তার প্রাথমিক কাঠামো)। এতে, তিনি আদিম সমাজে উপহারের গুরুত্ব সম্পর্কে মার্সেল মাউসের ধারণাগুলি সংযুক্ত করেছিলেন। তিনি বলেছিলেন যে, যেহেতু দলের সংখ্যাবৃদ্ধির উদ্দেশ্যে মহিলাদের প্রয়োজন প্রজননের তাগিদে, তাই মহিলারা ছিলেন \"সর্বশ্রেষ্ঠ উপহার\"। একমাত্র অন্য নারী দিয়েই একজন নারীর শূন্যস্থান পূরণ হতে পারে, তাই সহজভাবে ছেড়ে দেওয়ার পরিবর্তে তাদের পারস্পরিক বিনিময় করা হয়েছে। এই ধারণা তৈরি হয়েছিল পারিবারিক গোষ্ঠীর বাইরে গিয়ে সঙ্গীকে বিনিময়ে বাধ্য করা থেকে, যা অজাচার নিষিদ্ধ ভূমিকার সাথে ঘনিষ্ঠভাবে সম্পর্কিত। এর ফলে যে নারী বিনিময় হয় তা অসমঞ্জস। কারণ এই ক্ষেত্রে পুরুষ নারীর উপর ক্ষমতা প্রয়োগ করতে পারে কিন্তু বিপরীত দিকে এটি পরিপূরক নয়। এর ফলস্বরূপ যে সামাজিক কাঠামো তৈরি হয় তাতে নারীদের নিপীড়নকে সামাজিক গঠনের অঙ্গ হিসাবে বিবেচনা করার জন্য একটি ধারণা দেওয়া হয়, এর সঙ্গে জীবতত্ত্বের সম্পর্ক থাকেনা।\n\n\n== বাইবেলের পিতৃতন্ত্র ==\nপ্রাচীন হিব্রু সংস্কৃতিতে পুরুষরা অন্যান্য পুরুষদের সাথে তাদের সম্পর্ক স্থাপন করেছে এবং মধ্যস্থতা করেছে নারী আত্মীয়দের বিনিময়ের মাধ্যমে। এই ঘটনা ওল্ড টেস্টামেন্টের বিভিন্ন বর্ণনাগুলিতে যেমন জোশুয়া, বিচারকদের বই, স্যামুয়েল এবং রাজাদের বইতে দেখা গেছে,।\n\n\n== অপরাধমূলক ব্যবহার ==\nআফগানিস্তান এবং পাকিস্তানের প্রত্যন্ত অঞ্চলে, ঋণ শোধ বা খুনের মত অপরাধের জন্য ক্ষতিপূরণ হিসেবে নারীদের বিনিময় করার প্রথা চালু রয়েছে। এই চলিত রীতিটি স্বরা নামে পরিচিত। পাকিস্তানের সংবিধান এটি নিষিদ্ধ করে ৩ থেকে ১০ বছরের কারাদণ্ডের শাস্তির বিধান দিয়েছে, কিন্তু প্রথাটি এখনও বহাল রয়েছে।\n\n\n== শিল্পে ==\nপুরুষদের নিজেদের মধ্যে বন্ধন গড়ে তোলার উদ্দেশ্যে নারী বিনিময়ের বিষয়বস্তু নিয়ে দ্য গ্রেট গ্যাটসবি এবং ট্রপিক অফ ক্যাপরিকর্নের মত উপন্যাসগুলি লিখিত হয়েছে। ইনডিসেন্ট প্রোপোজাল এবং অন্যান্য নারী বিনিময় বিষয়ক চলচ্চিত্রগুলি এই বিষয়বস্তু প্রচারের জন্য সমালোচিত হয়েছিল।\n\n\n== আরও দেখুন ==\n\n\n== তথ্যসূত্র ==\n\nটেমপ্লেট:Types of marriages"}