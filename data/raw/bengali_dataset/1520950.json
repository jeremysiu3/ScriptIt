{"pageid": 1520950, "title": "আরাধনা মিশ্র", "url": "https://bn.wikipedia.org/wiki?curid=1520950", "content": "আরাধনা মিশ্র (জন্ম: ২০ এপ্রিল ১৯৭৪), যিনি মোনা মিশ্র নামেও পরিচিত, একজন ভারতীয় রাজনীতিবিদ এবং উত্তরপ্রদেশের ১৮তম বিধানসভার সদস্য। তিনি ভারতীয় জাতীয় কংগ্রেসের সদস্য হিসেবে উত্তরপ্রদেশের প্রতাপগড় জেলার রামপুর খাস আসনের প্রতিনিধিত্ব করেন। তিনি প্রবীণ কংগ্রেস নেতা এবং রাজ্যসভার সদস্য প্রমোদ তিওয়ারির কন্যা।\n\n\n== শিক্ষা এবং পটভূমি ==\nতিনি ১৯৯৭ সালে এলাহাবাদ বিশ্ববিদ্যালয় থেকে বাণিজ্যে স্নাতক ডিগ্রি অর্জন করেন এবং ব্যবসায় প্রশাসনে স্নাতকোত্তর ডিগ্রি অর্জন করেন। তিনি বর্তমানে দিল্লির মানবাধিকার ইনস্টিটিউট থেকে মানবাধিকার বিষয়ে স্নাতকোত্তর করছেন। আরাধনা মিশ্র ওরফে মোনা রাজনৈতিক পরিবার থেকে এসেছেন। তার বাবা প্রমোদ তিওয়ারি ভারতীয় জাতীয় কংগ্রেসের একজন প্রবীণ নেতা, যিনি প্রতাপগড়ের রামপুর খাস বিধানসভা কেন্দ্র থেকে টানা নয়বার বিধায়ক নির্বাচিত হয়েছে। বর্তমানে তিনি রাজ্যসভার (উচ্চকক্ষ) সদস্য।\n\n\n== রাজনৈতিক জীবন ==\nআরাধনা মিশ্র উত্তরপ্রদেশ কংগ্রেস কমিটির সাথে যুক্ত এবং ২০০০ সাল থেকে সদস্য। তিনি এর আগে উত্তরপ্রদেশের প্রতাপগড় জেলা থেকে টানা তিনবার ব্লক প্রধান (প্রধান) নির্বাচিত হয়েছিলেন। তিনি ২০০১-২০০৬, ২০০৬-২০১১ এবং ২০১১ থেকে ২০১৬ সালের নির্বাচনে জয়ী হয়েছিলেন। তিনি ভারত সরকারের গ্রামীণ উন্নয়ন মন্ত্রকের অধীনে উত্তরপ্রদেশ রাজ্য মনিটরিং অ্যান্ড ভিজিল্যান্স কমিটির (এমএনইআরইএ) সদস্য। তিনি ২০১২ সালের উত্তরপ্রদেশ নির্বাচনের মিডিয়া ক্যাম্পেইন কমিটির একজন সক্রিয় সদস্য ছিলেন। তিনি কংগ্রেস দল এবং রাহুল গান্ধীর জন্য মিডিয়া কৌশল তৈরি করেছিলেন।\n২০২২ সালের উত্তরপ্রদেশ বিধানসভা নির্বাচনে আরাধনা মিশ্র প্রতাপগড় জেলার রামপুর খাস আসন থেকে তার নিকটতম বিজেপি প্রতিদ্বন্দ্বীকে ১৪,৭৪১ ভোটের ব্যবধানে পরাজিত করেন। বিধায়ক হিসেবে এটি তার টানা তৃতীয়বারের জয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}