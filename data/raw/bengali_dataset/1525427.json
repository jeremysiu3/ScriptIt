{"pageid": 1525427, "title": "উর্বশী বহুগুণা", "url": "https://bn.wikipedia.org/wiki?curid=1525427", "content": "উর্বশী বহুগুণা একজন ভারতীয় কবি ও প্রবন্ধকার।\n\n\n== জীবন ও কর্ম ==\nউর্বশী বহুগুণা কটকে জন্মগ্রহণ করেন। তিনি গোয়াতে বড় হয়েছেন এবং হাই স্কুল জীবনে তিনি দিল্লি চলে যান। তিনি তাঁর স্নাতকোত্তর ডিগ্রি দিল্লি বিশ্ববিদ্যালয় থেকে অর্জন করেন, এবং ২০১৪ সালে ইস্ট এংলিয়া বিশ্ববিদ্যালয় থেকে সৃজনশীল লেখায় (কবিতা) মাস্টার্স ডিগ্রি অর্জন করেন। ২০১৭-এর হিসাব অনুযায়ী তিনি দিল্লিতে বসবাস করতেন।\n২০১৭ সালে তিনি তাঁর প্রথম কবিতা সংগ্রহ টাররিয়াম-এর জন্য (গ্রেট) ইন্ডিয়ান পোয়েট্রি কালেকটিভ দ্বারা ইমার্জিং পোয়েটস পুরস্কার পান। এই পুরস্কারের জন্য তাকে নির্বাচন করেন এমি নেজুকুমাথিল। টাররিয়াম-এর কবিতাগুলিকে হাফপোস্ট \"আমাদের গ্রহের কবিতা [...] ভূমি, বায়ুমণ্ডল, মহাসাগর\" হিসেবে বর্ণনা করেছে, এবং দ্য হিন্দু-এর একটি পর্যালোচনায় বলা হয়েছে যে উর্বশী বহুগুনার কবিতা \"আমাদের দুর্বল গ্রহের প্রতি মনোযোগ আকর্ষণ করবে, যা আপনাকে তার প্রেমে পড়ে যেতে বাধ্য করবে\"। তিনি আরও চার্লস ওয়ালেস ইন্ডিয়া ট্রাস্ট ফেলোশিপ, সঙ্গম হাউস ফেলোশিপ, একলেকটিকা স্পটলাইট অ্যালথর প্রাইজ এবং টোটো অ্যাওয়ার্ড ফর ক্রিয়েটিভ রাইটিং পেয়েছেন।\n২০২১ সালে তিনি নো স্ট্রেইট থিং ওয়াজ এভার মেইড: এসেস অন মেন্টাল হেলথ নামে একটি প্রবন্ধ সংগ্রহ প্রকাশ করেন। দ্য হিন্দু বলেছে যে এই সংগ্রহ \"পাঠকদেরকে সান্ত্বনা দেয়, মুখোমুখি স্থাপন ও চ্যালেঞ্জ করে\"। ২০২২ সালে, তার কবিতা দ্য পেঙ্গুইন বুক অফ ইন্ডিয়ান পোয়েটস-এ অন্তর্ভুক্ত করা হয়, যেটি সম্পাদনা করেন জিৎ থাইল; তিনি এই সংকলনে অন্তর্ভুক্ত সবচেয়ে তরুণ লেখকদের একজন।\n\n\n== নির্বাচিত রচনা ==\nটাররিয়াম (দ্য (গ্রেট) ইন্ডিয়ান পইট্রি কালেকটিভ, ২০১৯)\nনো স্ট্রেইট থিং ওয়াজ এভার মেইড: এসেস অন মেন্টাল হেলথ (পেঙ্গুইন র‍্যান্ডম হাউস, ২০২১)\n\n\n== তথ্যসূত্র ==\n\n\n== বাহ্যিক সংযোগ ==\nদাপ্তরিক ওয়েবসাইট"}