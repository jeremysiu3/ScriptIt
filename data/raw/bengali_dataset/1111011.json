{"pageid": 1111011, "title": "এপিএ শৈলী", "url": "https://bn.wikipedia.org/wiki?curid=1111011", "content": "APA স্টাইল (বা APA ফরম্যাট) হল বিভিন্ন একাডেমিক ডকুমেন্টস যেমন বৈজ্ঞানিক সাময়িকী নিবন্ধ ও বইসমূহ ইত্যাদির জন্য অনুসৃত একটি লিখন পদ্ধতি। এটি সাধারণত সমাজবিজ্ঞান, শিক্ষা, নার্সিং, ফৌজদারি বিচার, নৃবিজ্ঞান এবং মনোবিজ্ঞান সহ আচরণগত ও সামাজিক বিজ্ঞানের বিভিন্ন ক্ষেত্রে উৎস উদ্ধৃত করার জন্য ব্যবহৃত হয়। আমেরিকান সাইকোলজিক্যাল অ্যাসোসিয়েশনের (APA) কর্তৃক প্রণীত স্টাইল গাইডে উক্ত ফরম্যাটটি বর্ণনা করা হয়েছে, যার শিরোনাম Publication Manual of the American Psychological Association। প্রদত্ত নির্দেশিকাগুলা প্রণয়ন করা হয় সামাজিক এবং আচরণগত বিজ্ঞানের পাঠ্যগুলো বোধগম্য করতে সাহায্য করবার জন্য, পাঠকদের যোগাযোগ স্বচ্ছতার জন্য এবং \"শব্দ পছন্দ\"-এর জন্য যা ভাষার পক্ষপাত কমিয়ে দেয়। হুবহু কিংবা ঈষদ পরিবর্তন করেও শত শত বৈজ্ঞানিক জার্নালে, পাঠ্যপুস্তকে এবং একাডেমিয়ায় (ক্লাসে লেখা কাগজপত্রের জন্য) APA স্টাইল ব্যাপকহারে ব্যবহার করা হয়। এর বর্তমান সংস্করণটি হল সপ্তম সংস্করণ।\nAPA স্টাইল সর্বপ্রথম ১৯২৩ সালে সাময়িকী প্রকাশনায় ব্যবহৃত হয়। ১৯২৯ সালে, APA কমিটি সাইকোলজিক্যাল বুলেটিনে সাত পৃষ্ঠার একটি লেখক নির্দেশিকা প্রকাশ করে। ১৯৪৪ সালে, একই জার্নালে একটি ৩২-পৃষ্ঠার নির্দেশিকা একটি নিবন্ধ আকারে সামনে আসে। তবে APA-এর প্রথম সংস্করণটি ১৯৫২ সালে সাইকোলজিক্যাল বুলেটিনে Publication Manual (পাবলিকেশন ম্যানুয়াল) নামে ৬১ পৃষ্ঠার একটি সাপ্লিমেন্ট আকারে প্রকাশ করা হয়। এরই মাধ্যমে স্বীকৃত \"APA স্টাইল\"-এর সূচনা ঘটে। প্রথম সংস্করণটিকে দুবার সংশোধন করা হয়: একটি ১৯৫৭ সালে এবং অন্যটি ১৯৬৭ সালে। পরবর্তী সংস্করণগুলো যথাক্রমে ১৯৭৪, ১৯৮৩, ১৯৯৪, ২০০১, ২০০৯, এবং সর্বশেষ ২০১৯ সালে প্রকাশিত হয়। নির্দেশিকাগুলোর ক্রমবর্ধমান দৈর্ঘ্য এবং ম্যানুয়ালে সেগুলোর রূপান্তর বহু গ্রহণযোগ্য কর্মগুলির অনুষঙ্গ কাজের অনেক দিক সম্পর্কে ক্রমবর্ধমান সুস্পষ্ট প্রেসক্রিপশন দ্বারা অনুষঙ্গী হয়েছে। প্রাচীনতম সংস্করণগুলি একদল মাঠ পর্যায়ের নেতাদের দ্বারা নিয়ন্ত্রিত হয়েছিল যারা অভিযোজনে আচরণবাদী ছিল এবং ম্যানুয়ালটি সেই আদর্শকে লালন পালন করে চলেছে, এমনকি এটি অন্যান্য অনেক ক্ষেত্রে প্রভাবিত করেছে।  \nআমেরিকান সাইকোলজিক্যাল অ্যাসোসিয়েশনের মতে, এপিএ ফরম্যাট পাঠকের কাছে কোন যুক্তির ধারণা পরিষ্কার ও সহজ করে তুলে। এক্ষেত্রে বিশেষ করে উল্লেখযোগ্য প্রভাবশালী হল \"এপিএ জার্নাল অযৌনতাবাদী ভাষার নির্দেশিকা\", যা ১৯৭৪ সালের সংস্করণে প্রথম পূণর্বিন্যস্ত আকারে প্রকাশিত হয়, যা তখন সাধারণ ব্যবহারে যৌনতাবাদী ভাষার ব্যবহারিক বিকল্প হিসেবে আবির্ভূত হয়। ভাষার পক্ষপাত কমানোর জন্য নির্দেশিকাগুলি বছরের পর বছর ধরে আপডেট করা হয়েছে এবং বর্তমানে বয়স, অক্ষমতা, লিঙ্গ, গবেষণায় অংশগ্রহণ, জাতি এবং জাতিসত্তা, যৌন অভিমুখীতা, আর্থ-সামাজিক অবস্থা এবং ছেদ-বিষয়কতা (APA, ২০২০, অধ্যায় ৫) সম্পর্কে লেখার জন্য ব্যবহারিক নির্দেশিকা প্রদান করে।\nএকটি সাধারণ APA-স্টাইল গবেষণাপত্র থ্রি লেভেল স্পেসিফিকেশন পূর্ণ করে লিখতে হয়।\n\nলেভেল 1: প্রতিটি গবেষণাপত্রে একটি শিরোনাম পৃষ্ঠা, একটি অ্যাবস্ট্রাক্ট, একটি ভূমিকা, গবেষণার মেথডোলজি, ফলাফল, একটি আলোচনা এবং রেফারেন্স তালিকা অন্তর্ভুক্ত করে সংগঠিত করা উচিত। উপরন্তু, অ্যাবস্ট্রাক্ট এবং শিরোনাম পৃষ্ঠাগুলির বিন্যাস অবশ্যই APA Manual অনুযায়ী হতে হবে।\nলেভেল 2: এ স্তরটি লেখার শৈলী সংক্রান্ত। গবেষণাপত্রের লেখা সম্পূর্ণ অপভাষা, পপ সংস্কৃতি রেফারেন্স, পক্ষপাতদুষ্ট ভাষা এবং হাস্যরসাত্মক ভাষা বর্জিত স্পষ্ট ও আনুষ্ঠানিক হতে হবে। এতে সাহিত্যিক সাজসজ্জা কম করতে হবে, প্রযুক্তিগত পরিভাষাগুলো যথাযথভাবে ব্যবহার করতে হবে এবং দ্ব্যর্থহীন হতে হবে।\nলেভেল 3: এ স্তরটি লেখার মেকানিজম নির্দিষ্ট সংক্রান্ত। ডাবল-স্পেসিং, শিরোনামের জন্য টাইটেল কেস ব্যবহার, ১০ ও ততোধিক সংখ্যার জন্য সংখ্যা ব্যবহার করা, যৌগিক বিশেষণগুলোতে হাইফেন ব্যবহার (উদা. well-known), উৎস উল্লেখ করতে ইন-টেক্সট উদ্ধৃতি ব্যবহার, সমস্ত টেবিল এবং চিত্র বামে অ্যালাইন (সারিবদ্ধ) করা এবং পাদটীকা প্রদানে মিত্ব্যয় হওয়া।\n\n\n== পাবলিকেশন ম্যানুয়াল : সপ্তম সংস্করণ ==\nআমেরিকান সাইকোলজিক্যাল অ্যাসোসিয়েশনের বর্তমান সংস্করণটি হল পাবলিকেশন ম্যানুয়ালের সপ্তম সংস্করণ যা অক্টোবর ২০১৯ এ প্রকাশ করা হয়। বইটির মূল লক্ষ্য স্বচ্ছতা, নির্ভুলতা এবং অন্তর্ভুক্তি প্রচার করে মানুষকে আরও ভাল লেখক এবং পাঠকগ্রাহী হতে সাহায্য করা। \nম্যানুয়ালটিতে শিক্ষার্থীদের জন্যও নতুন রিসোর্স অন্তর্ভুক্ত করা হয়েছে, যার মধ্যে রয়েছে স্টুডেন্ট টাইটেল পেজ, স্টুডেন্ট পেপার ফরম্যাট, স্টুডেন্ট-রিলেটেড রেফারেন্স ফরম্যাট যেমন ক্লাসরুম কোর্স প্যাক ম্যাটেরিয়াল এবং ক্লাসরুম ওয়েবসাইট সোর্স। বইটিতে আরো রয়েছে গুণগত ও মিশ্র পদ্ধতির গবেষণার জন্য নতুন জার্নাল আর্টিকেল রিপোর্টিং স্ট্যান্ডার্ডস এবং পরিমাণগত গবেষণার আপডেট স্টান্ডার্ড। পক্ষপাত-মুক্ত ভাষা নির্দেশিকাগুলিও আপডেট করা হয়েছে যাতে মানুষের ব্যক্তিগত বৈশিষ্ট্য সম্পর্কে বলার জন্য বর্তমান সেরা অনুশীলনগুলি প্রতিফলিত করা যায়।\nম্যানুয়ালটি প্রথমবারের মতো প্রতিবন্ধী ব্যক্তিদের জন্য অভিগম্যতার সুযোগ দিয়েছে। APA স্টাইল এর জন্য অ্যাক্সেসিবিলিটি বিশেষজ্ঞদের সাথে কাজ করেছে। যেমন ইন-টেক্সট উদ্ধৃতি বিন্যাসটি সংক্ষিপ্ত করা হয়েছে যাতে উদ্ধৃতিগুলি এমন লোকেদের জন্য পড়তে সহজ হয় যারা, উদাহরণস্বরূপ, স্ক্রিন রিডার ব্যবহার করেন বা যাদের জ্ঞানীয় অক্ষমতা রয়েছে৷\nAPA স্টাইল অনুসরণ করে এমন কাগজপত্রে রানিং হেড ব্যবহার করা হয়। রানিং হেড হল পেপার টাইটেলের একটি অ্যাব্রেভিয়েটেড (সংক্ষেপনী) সংস্করণ যা পেশাদার পেপারগুলোতে হেডার অংশে পৃষ্ঠা নম্বরসহ ভুক্ত করা হয়। তবে স্টুডেন্ট পেপারগুলোতে পৃষ্ঠা নম্বর হেডার অংশে রাখা হলেও পেজ টাইটেল রাখা হয় না যদি না কোর্স প্রশিক্ষক বা শিক্ষা প্রতিষ্ঠান থেকে নির্দেশনা দেওয়া না হয়।\nম্যানুয়ালটিতে অডিওভিজ্যুয়াল মিডিয়া, সোশ্যাল মিডিয়া এবং ওয়েবপেজগুলির ফরম্যাটসহ শত শত রেফারেন্সের উদাহরণ দেওয়া রয়েছে। বার গ্রাফের মতো প্রাথমিক ছাত্র-বান্ধব উদাহরণসহ অনেকগুলো নমুনা টেবিল, চিত্র ও পরিসংখ্যান দেওয়া হয়েছে। এখানে পেশাদার ও ছাত্র উভয়ের জন্য স্যাম্পল পেপার দেওয়া আছে।\nসপ্তম সংস্করণের পর থেকে, এতে APA স্টাইলে ওয়েবসাইট এবং APA স্টাইলে ব্লগ  নির্দেশনাও প্রদান করা হয়েছে যাতে APA ব্যবহারের মাধ্যমে লোকেদের সাহায্য করা যায় এবং সাধারণ প্রশ্নসমূহের উত্তর দেওয়া যায়।\n\n\n== পাবলিকেশন ম্যানুয়াল: ষষ্ঠ সংস্করণ ==\nAPA পাবলিকেশন ম্যানুয়ালের ষষ্ঠ সংস্করণটি চার বছর ধরে উন্নয়ন করা হয় এবং তা ২০০৯ থেকে ২০১৯ পর্যন্ত কার্যকর ছিল। পাবলিকেশন ম্যানুয়াল রিভিশন টাস্ক ফোর্স প্রকাশিত সমালোচনার ভিত্তিতে রিভিশনের জন্য পরামিতি (প্যারামিটার) স্থাপন করে; ব্যবহারকারীর মন্তব্য; কমিশন রিভিউ; মনোবিজ্ঞানী, নার্স, গ্রন্থাগারিক, ব্যবসায়ী নেতা, প্রকাশনা পেশাদার এবং এপিএ গভর্নেন্স গ্রুপের কাছ থেকে তথ্য/মন্তব্য দান। এই সংশোধনগুলি সম্পন্ন করার জন্য, টাস্ক ফোর্স সাতটি ক্ষেত্রে চার থেকে নয় সদস্যের ওয়ার্কিং গ্রুপ নিয়োগ করে: পক্ষপাতমুক্ত ভাষা, নীতিশাস্ত্র, গ্রাফিক্স, জার্নাল আর্টিকেল রিপোর্টিং স্ট্যান্ডার্ড,  রেফারেন্স, পরিসংখ্যান এবং লেখার ধরন (APA, 2009, pp . xvii–xviii)।\nAPA অনলাইন উৎসের বর্ধিত ব্যবহার বা একাডেমিক জার্নালগুলিতে অনলাইন অ্যাক্সেসের দিকে ইঙ্গিত করে পঞ্চম সংস্করণের মাত্র আট বছর পরে একটি নতুন সংস্করণ জারি করে (৬ষ্ঠ সংস্করণ, পৃ. XV)। ষষ্ঠ সংস্করণে একটি স্টাইল ওয়েবসাইট এবং সেইসাথে স্টাইল ব্লগ ভুক্ত করা হয়েছে যাতে ব্যবহারকারীদের অনেক সাধারণ প্রশ্নের উত্তর পাওয়া যায়।\n\n\n=== ৬ষ্ঠ সংস্করণের প্রথম মুদ্রণে ত্রুটি ===\nষষ্ঠ সংস্করণের প্রথম মুদ্রণের নমুনা কাগজে ত্রুটি ছিল। APA কর্মীরা ১ অক্টোবর, ২০০৯-এ একটি একক নথিতে অনলাইনে সমস্ত সংশোধন বিনামূল্যে পোস্ট করে এবং এর পরেই একটি APA ব্লগ এন্ট্রিতে সংশোধন সম্পর্কে ব্যবহারকারীদের সতর্ক করা হয়। এই ত্রুটিগুলির ফলে স্কলার সম্প্রদায়ের উল্লেখযোগ্য মনোযোগ আকর্ষণ হয়। প্রায় দুই সপ্তাহ পরে, অক্টোবর ১৩, ২০০৯-এ, \"কারেক্টিং এ স্টাইল গাইড\" নিবন্ধ ইনসাইড হায়ার এড অনলাইন সংবাদপত্রে প্রকাশিত হয়। এতে বেশ কয়েকজন ব্যক্তির সাক্ষাৎকার অন্তর্ভুক্ত ছিল, যাদের মধ্যে একজন বর্ণনা করেছিলেন এর ত্রুটিগুলো খুবই \"গুরুতর\"। ২০০৯ সালে এর ত্রুটিপূর্ণ সমস্ত কপি প্রত্যাহার করা হয় (Amazon.com-এর মতো প্রধান খুচরা বিক্রেতাদের থেকেও) এবং ২০১০ কপিরাইট তারিখ সহ সমস্ত ত্রুটি সংশোধন করে নতুন একটি জারি করা হয়।\n\n\n=== ইন-টেক্সট উদ্ধৃতি ===\nAPA স্টাইলে মূল লেখার ভেতরে লেখক-তারিখ রেফারেন্স উদ্ধৃতি সিস্টেম ব্যবহার করা হয় যার পূর্ণপ্রকাশ রেফারেন্স তালিকায় করা হয়। এর অর্থ হ'ল কোন গবেষণা কর্মে কোনও রেফারেন্স উদ্ধৃত করতে হলে রচনাকারীকে সেই রেফারেন্সের লেখক এবং প্রকাশের বছরটি উদ্ধৃত করতে হবে। লেখক ও প্রকাশসাল একটি উভয় বন্ধনীতে লিখে মাঝে কমা দ্বারা পৃথক করে দিতে হয়; একে প্যারেন্থেটিক্যাল (বন্ধনী) উদ্ধৃতি বলে। অথবা মূল লিখার মধ্যে লেখকের নাম উল্লেখ করে প্রকাশকালকে বন্ধনীর ভেতর রাখতে হয়; একে ন্যারেটিভ (আখ্যান) উদ্ধৃতি বলে।\n\nন্যারেটিভ (আখ্যান) উদ্ধৃতির উদাহরণ: রবীন্দ্রনাথ (১৯১২) বঙ্গভঙ্গের ব্যাপারে সোচ্চার হন এবং আমার সোনার বাংলা কবিতা রচনা করেন।প্যারেন্থেটিক্যাল (বন্ধনী) উদ্ধৃতির উদাহরণ: \"যে পক্ষের দখলে শিকল আছে সে শিকল দিয়েই পাখিকে বাঁধে, অর্থাৎ জোর দিয়ে। শিকল নেই যার সে বাঁধে আফিম খাইয়ে অর্থাৎ মায়া দিয়ে।\" (ঠাকুর, ১৯২৯)।\n\n\n=== রেফারেন্স তালিকা ===\nAPA রেফারেন্স তালিকায় লেখককে একটি বর্ণানুক্রমিক তালিকায় লেখক, বছর, শিরোনাম এবং উদ্ধৃত কাজের উৎস প্রদান করতে হয়। যদি রচনার ভেতরে কোন রেফারেন্স উদ্ধৃত না হয় তবে রেফারেন্স তালিকাতে তা অন্তর্ভুক্ত করা উচিত নয়। উক্ত রেফারেন্স বিন্যাস নথির প্রকারের উপর নির্ভর করে পরিবর্তিত হতে পারে (যেমন, জার্নাল নিবন্ধ, সম্পাদিত বইয়ের অধ্যায়, ব্লগ পোস্ট, ওয়েবপৃষ্ঠা)। তবে সাধারণত সবসময় লেখক, তারিখ, শিরোনাম, উৎস - এই প্যাটার্ন অনুসরণ করা হয়। যদি উৎসের কোন তারিখ না থাকে, তাহলে nd সংক্ষেপণী ব্যবহার করতে হয়।\n\nডিজিটাল অবজেক্ট আইডেন্টিফায়ার (DOI) কে কর্মের জন্য বরাদ্দ করা হলেই DOI প্রদান করুন। যদি আইটেমটি অনলাইনে পাওয়া যায় কিন্তু DOI না থাকে, তাহলে URL থাকলে URL-ই দিতে হবে। এমন URL দেওয়া যাবে না যেটা নিষ্ক্রিয় বা আনভ্যালিড।\nবই এবং রেফারেন্স কাজের ক্ষেত্রে সর্বদা উৎস উপাদানে প্রকাশককে অন্তর্ভুক্ত করতে হবে; ব্যতিক্রম হল যখন লেখক এবং প্রকাশক একই ব্যক্তি হয় তখন প্রকাশকের নাম বাদ দিতে হবে৷\nসপ্তম সংস্করণে, একটি ওয়েবপেজের শিরোনাম সবসময় ইট্যালিক হতে হবে।\nসপ্তম সংস্করণের নিয়ম অনুসারে, একটি জার্নালের ইস্যু নম্বর সর্বদা রেফারেন্স উদ্ধৃতিতে তালিকাভুক্ত করতে হয় যদি তা থাকে। সপ্তম সংস্করণের পূর্বের নিয়ম ছিল, যদি উদ্ধৃত কোন জার্নালের একটি ভলিউমের অনেকগুলো পেজ থেকে উদ্ধৃতি করা হত, তখন শুধুমাত্র ভলিউম নম্বরটি রেফারেন্স তালিকায় তালিকাভুক্ত করা হত।\nসপ্তম সংস্করণ থেকে কোন বই উদ্ধৃত করার সময় প্রকাশকের অবস্থান প্রদান করা আর বাধ্যতামূলক করা হয়নি।\n\n\n== আরও দেখুন ==\nউদ্ধৃতি\nরেফারেন্স ম্যানেজমেন্ট সফ্টওয়্যার তুলনা\nএমএলএ উদ্ধৃতি বিন্যাস\nশিকাগো উদ্ধৃতি বিন্যাস\n\n\n== তথ্যসূত্র ==\n\n\n== গ্রন্থপঞ্জি ==\nPublication Manual of the American Psychological Association (৭ম সংস্করণ)। আমেরিকান সাইকোলজিকাল এসোসিয়েশন। ২০২০। আইএসবিএন 978-1-4338-3217-8।  (spiral bound)\nPublication Manual of the American Psychological Association (৬ষ্ঠ সংস্করণ)। আমেরিকান সাইকোলজিকাল এসোসিয়েশন। ২০১০। আইএসবিএন 978-1-4338-0562-2।  (spiral bound)\nPublication Manual of the American Psychological Association (৫ম সংস্করণ)। আমেরিকান সাইকোলজিকাল এসোসিয়েশন। ২০০১। আইএসবিএন 978-1-55798-791-4। \n\n\n== বহিঃসংযোগ ==\nআমেরিকান সাইকোলজিক্যাল অ্যাসোসিয়েশনের এপিএ স্টাইল ওয়েবসাইট\nইন্ডিয়ান রিভার স্টেট কলেজের লাইব্রেরি সাইটে এপিএ ফরম্যাট করা কাগজের টেমপ্লেট ।\nLibreOffice এ APA ফরম্যাটেড পেপার টেমপ্লেট ( GPL লাইসেন্স)।\nম্যাসি বিশ্ববিদ্যালয়ের OWLL সাইটে ইন্টারেক্টিভ APA ।\nপারডু বিশ্ববিদ্যালয়ের অনলাইন রাইটিং ল্যাবে এপিএ সংস্থান"}