{"pageid": 1103021, "title": "ওয়েস্টজেট এনকোর", "url": "https://bn.wikipedia.org/wiki?curid=1103021", "content": "ওয়েস্টজেট এনকোর হল একটি কানাডীয় আঞ্চলিক বিমান সংস্থা, যার সদর দপ্তর আলবার্টার ক্যালগারিতে অবস্থিত। বিমান সংস্থাটি ওয়েস্টজেটের জন্য ফিডার ফ্লাইট পরিচালনা করে, যা একই মূল কোম্পানি ওয়েস্টজেট এয়ারলাইন্স, লিমিটেডের মালিকানাধীন। শুধুমাত্র বোয়িং ৭৩৭ বিমান পরিচালনা করে ওয়েস্টজেট এয়ারলাইন্সের ভবিষ্যত বৃদ্ধির সীমাবদ্ধতা সম্পর্কে অভ্যন্তরীণ বাজার দখলের জন্য ২০১৩ সালে ওয়েস্টজেট এনকোর গঠিত হয়েছিল, যাতে ছোট বিমান ব্যবহার করে উড়ানের ফ্রিকোয়েন্সি বাড়ানো যায়, সেইসাথে স্বল্প যানজটসহ উড়ান রুটে পরিষেবা প্রসারিত করা যায়।\nবিমান সংস্থাটি বোম্বার্ডিয় কি৪০০ নেক্সটজেন টার্বোপ্রপ বিমানের একটি বহর পরিচালনা করে, যা ডি হ্যাভিল্যান্ড কানাডা ড্যাশ ৮ এর একটি সংস্করণ। ওয়েস্টজেট এনকোর হল কি৪০০ সিরিজের চতুর্থ বৃহত্তম পরিচালনাকারী। বিমানচালক ঘাঁটি ক্যালগারি ও টরন্টোতে রয়েছে, যেখানে অনেকগুলি ওয়েস্টজেট এনকোর উড়ান পরিচালনা করে। বিমান পরিষেবা মূলত পশ্চিম কানাডায় শুরু হয়েছিল, তবে দেশের পূর্ব অর্ধেকের রুটসমূহ পরে যুক্ত করা হয়েছিল।\nবিমান সংস্থাটি নন-ইউনিয়ন কর্মচারীদের সাথে প্রাথমিকভাবে কর্মরত, কিন্তু তখন থেকে বিমানচালক ও কেবিন ক্রুরা একত্রিত হয়েছে। ওয়েস্টজেট এনকোর একটি রাজস্ব-ভিত্তিক ঘন ঘন বৈমানিক কর্মসূচি ওয়েস্টজেট রিওয়ার্ডসে অংশগ্রহণ করে, যা উড়ান ছাড় পুরস্কার প্রদান করে।\n\n\n== ইতিহাস ==\n\n\n=== ওয়েস্টজেট এনকোর গঠনের দিকে পরিচালিত বাজার অবস্থা (২০০৫–২০১৩) ===\nওয়েস্টজেট এনকোর গঠনের আগে, ‘ওয়েস্টজেট এয়ারলাইন্স, ইনকর্পোরেটেড’ অভ্যন্তরীণ গবেষণায় ২০০৫ সালে এই সিদ্ধান্তে উপনীত হয়েছিল, যে ৯০–১০০ টি বোয়িং ৭৩৭ বিমানের বহরে পৌঁছলে ওয়েস্টজেট কানাডীয় বাণিজ্যিক এয়ারলাইন বাজারকে পরিপূর্ণ করবে, যখন কোম্পানির কাছে ৫০ টি বোয়িং ৭৩৭ বিমান ছিল। ওয়েস্টজেট এয়ারলাইন্স ২০০২ সালে কানাডার দ্বিতীয় বৃহত্তম বিমান সংস্থা হয়ে ওঠে। সমাধানসমূহের মধ্যে রয়েছে বিমান সংস্থার সম্প্রসারণ ধীর করা বা কম যাত্রী বিশিষ্ট রুটে পরিষেবা পরিবেশন করার জন্য বহরে ছোট বিমান যুক্ত করা। প্রতিযোগী এয়ার কানাডার তুলনায় ওয়েস্টজেট বহরে টার্বোপ্রপ বিমানের অনুপস্থিতিকে একটি অসুবিধা হিসাবে দেখা হয়েছিল। কিছু ক্ষেত্রে যেখানে এয়ার কানাডার ছোট উড়োজাহাজ ছিল, সেখানে ওয়েস্টজেট হয় বাজার এড়িয়ে চলত অথবা একটি বোয়িং ৭৩৭ ব্যবহার করে শুধুমাত্র একটি দৈনিক উড়ান পরিচালনা করত, যা এয়ার কানাডার ব্যবহৃত উড়োজাহাজের চেয়ে অনেক বড়। একটি রুটে প্রতিযোগীর চেয়ে বেশি উড়ান থাকা একটি প্রতিযোগিতামূলক সুবিধা।\n\nওয়েস্টজেট ২০১২ সালের ১লা মে একটি অভিপ্রায় পত্রের মাধ্যমে ২০ টি বোম্বার্ডিয়ার কিউ৪০০ নেক্সটজেন উড়োজাহাজের একটি প্রাথমিক অর্ডার করেছিল, যার ফলস্বরূপ ২০১২ সালের ২৮শে জুন একটি শর্তসাপেক্ষ আদেশ প্রদান করা হয়েছিল। ২০ টি কিউ৪০০ নেক্সটজেন ও ২৫ টি বিকল্পেরর একটি দৃঢ় আদেশ ২০১২ সালের ১লা আগস্ট ঘোষণা করা হয়েছিল। এটিআর-৭২-৬০০ উড়োজাহাজকে কম প্রাথমিক অধিগ্রহণ মূল্য ও স্বল্প দূরত্বের উড়ানে ভাল জ্বালানী অর্থনীতির জন্য বিবেচনা করা হয়েছিল, কিন্তু উড়োজাহাজটিতে ধীর গতি, দীর্ঘতর দূরত্বের উড়ানে খারাপ জ্বালানী অর্থনীতি ও সামান্য কম যাত্রী ধারণ ক্ষমতা রয়েছে।\n\n\n=== বিমান পরিষেবার উদ্বোধন ও পরিচালনাগত অবস্থা ===\nমূল কোম্পানি, ‘ওয়েস্টজেট এয়ারলাইন্স, লিমিটেড’ ওয়েস্টজেট এনকোর বিমান সংস্থাটি গঠন করেছিল, এটি একটি সম্পূর্ণ মালিকানাধীন কিন্তু আইনত ওয়েস্টজেট থেকে পৃথক বিমান সংস্থা। এনকোর নামটি নির্বাচনের আগে, চিনুক, ইকো ও রিচ সহ অন্যান্য নাম বিবেচনা করা হয়েছিল। ক্যালগারি ওয়েস্টজেট এনকোর কর্পোরেট সদর দফতরের জন্য নির্বাচিত হয়েছিল, তবে টরন্টো পিয়ারসন আন্তর্জাতিক বিমানবন্দরকেও বিবেচনা করা হয়েছিল। ওয়েস্টজেট এনকোর ২০১৩ সালের ১২ই জুন ওয়েস্টজেট এয়ারলাইন্স থেকে আলাদা একটি বিমান পরিচালনার শংসাপত্র (এয়ার অপারেটর সার্টিফিকেট) অর্জন করে।\n\n\n== গন্তব্যস্থল ==\n\nওয়েস্টজেট এনকোর প্রাথমিকভাবে ক্যালগারি, টরন্টো ও হ্যালিফ্যাক্স থেকে কানাডা জুড়ে আঞ্চলিক রুটে উড়ান পরিচালনা করে। রুটসমূহের মধ্যে ছোট শহরগুলি অন্তর্ভুক্ত রয়েছে, যেমন ম্যানিটোবার ব্র্যান্ডন থেকে ক্যালগারি, শহর দুটি তেল শিল্পের সঙ্গে সম্পৃক্ত রয়েছে। এই নতুন পরিষেবা ব্র্যান্ডনে বিমান পরিষেবা পুনরায় চালু করেছে। অন্যান্য রুটসমূহ বিদ্যমান ওয়েস্টজেট রুটে ফ্রিকোয়েন্সি বৃদ্ধি করে, যেমন ক্যালগারি ও সাসকাটুনের মধ্যেকার রুট। ওয়েস্টজেট এনকোর কানাডার বাইরে চারটি গন্তব্যে পরিষেবা প্রদান করে, গন্তব্য চারটি হল বোস্টন, ন্যাশভিল, পোর্টল্যান্ড এবং মৌসুমি ভিত্তিতে দক্ষিণ ক্যারোলিনার মার্টেল বিচ। ওয়েস্টজেট এনকোর ২০১৪ সাল থেকে ২০১৬ সাল পর্যন্ত ব্রিটিশ কলাম্বিয়ার কেলোনা ও আলবার্টার ফোর্ট ম্যাকমুরে মধ্যে উড়ান পরিচালনা করেছিল, বিমানবন্দর দুটি ওয়েস্টজেট এনকোরের হাব বিমানবন্দর নয়, তবে তেলের মূল্য হ্রাসের কারণে তেল শিল্পের পতনের ঘটলে উড়ানসমূহ বন্ধ করা হয়। ওয়েস্টজেট এনকোর উড়ানসমূহকে ফ্লাইট ৩১০০ থেকে ৩৮৯৯ হিসাবে সংখ্যাযুক্ত করা হয়।\n\n\n== কেবিন ও পরিষেবা ==\nওয়েস্টজেট এনকোরের উড়োজাহাজে ইকোনমি ক্লাস সিটিংয়ের পাশাপাশি, একটি মনোনীত প্রিমিয়াম বিভাগ রয়েছে। প্রধান বিমান সংস্থা ওয়েস্টজেটের প্রিমিয়াম বিভাগের বিপরীতে, এতে বর্ধিত লেগরুমের (পা রাখার স্থান) নেই। ওয়েস্টজেট এনকোরের প্রিমিয়াম বিভাগে কেবিনের সামনের অংশে আসন রয়েছে এবং উড়ানের টিকিট পরিবর্তন করার সময় পরিবর্তন ফি নেওয়া হয় না।\n\n\n== আরও দেখুন ==\nওয়েস্টজেট লিঙ্ক\n\n\n== তথ্যসূত্র =="}