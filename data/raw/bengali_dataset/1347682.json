{"pageid": 1347682, "title": "অনুজ রাউত", "url": "https://bn.wikipedia.org/wiki?curid=1347682", "content": "অনুজ রাউত (জন্ম ১৭ অক্টোবর ১৯৯৯) হলেন একজন ভারতীয় প্রতিভাবান তরুণ ক্রিকেটার যিনি ঘরোয়া ক্রিকেটে দিল্লি এবং ইন্ডিয়ান প্রিমিয়ার লিগে রয়্যাল চ্যালেঞ্জার্স ব্যাঙ্গালোরের প্রতিনিধিত্ব করেন। তিনি একজন বাঁহাতি টপ অর্ডার ব্যাটসম্যান এবং উইকেটরক্ষক। \n\n\n== শিক্ষা জীবন ==\nঅনুজ রাওয়াত তার প্রাথমিক শিক্ষা জীবন সমাপ্ত করেন বাল ভবন ইন্টারন্যাশনাল থেকে, যেখানে তিনি প্রাথমিকভাবে ক্রিকেটের প্রতি আগ্রহী হয়ে উঠেন। পরে দিল্লি বিশ্ববিদ্যালয় স্নাতক ডিগ্রি অর্জন করেন।\n\n\n== ক্রীড়া জীবন ==\n৬ অক্টোবর ২০১৭ তারিখে ২০১৭-১৮ রঞ্জি ট্রফিতে দিল্লির হয়ে প্রথম-শ্রেণীর ক্রিকেটে অভিষেক হয়। ২১ ফেব্রুয়ারি ২০১৯ তারিখে ২০১৮-১৯ সৈয়দ মুশতাক আলী ট্রফিতে দিল্লির হয়ে তার টি-টোয়েন্টি অভিষেক হয়। ২০১৯-২০ বিজয় হাজারে ট্রফিতে দিল্লির হয়ে ৪ অক্টোবর ২০১৯-এ তার লিস্ট এ অভিষেক হয়। \n২০২০ ইন্ডিয়ান প্রিমিয়ার লিগের নিলামে রাজস্থান রয়্যালস তাকে কিনে নেয়। ২০২২ সালের ফেব্রুয়ারিতে, ২০২২ ইন্ডিয়ান প্রিমিয়ার লিগের নিলামে রয়্যাল চ্যালেঞ্জার্স ব্যাঙ্গালোর তাকে কিনে নেয়।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে অনুজ রাউত (ইংরেজি)"}