{"pageid": 105594, "title": "প্যাটসি ক্লাইন", "url": "https://bn.wikipedia.org/wiki?curid=105594", "content": "প্যাটসি ক্লাইন (ইংরেজি: Virginia Patterson Hensley) (৮ সেপ্টেম্বর, ১৯৩২-৫ মার্চ, ১৯৬৩) ছিলেন একজন মার্কিন কান্ট্রি সঙ্গীতশিল্পী যে ১৯৬০ এর দিকে কান্ট্রি সঙ্গীতের ক্ষেত্রে ব্যাপক সাফল্য লাভ করে। ১৯৬৩ সালে মাত্র ৩০ বছর বয়সে বিমান দুর্ঘটনায় তার মৃত্যু হয়। প্যাটসি ক্লাইনকে বিশ শতকের অন্যতম প্রভাবশালী এবং সফল নারী কণ্ঠশিল্পী হিসেবে বিবেচনা করা হয়।\nসমৃদ্ধ কন্ঠস্বর এবং আবেগতাড়িত প্রকাশভঙ্গির জন্যে তিনি সুপরিচিত ছিলেন। এ কারণে কান্ট্রি সঙ্গীতের ক্ষেত্রে তাকে অনেক শিল্পীই অনুসরণ করে। তাকে নিয়ে অনেক বই, চলচ্চিত্র, নিবন্ধ এবং নাটক রচনা করা হয়েছে।\nতার জনপ্রিয় গানের মধ্যে রয়েছে “ওয়েকিং আফটার মিডনাইট”, “আই ফল টু পিসেস”, \"শি হ্যাস গট ইউ”, “ক্রেজি”, “সুইট ড্রিমস্‌”। মরণোত্তরকালে তার প্রায় ৪৬ মিলিয়ন অ্যালবাম বিশ্বব্যাপী বিক্রয় হয়েছে এবং তিনি অগণিত সম্মানজনক পুরস্কারে ভূষিত হয়েছেন যা তাকে জন ক্যাশ, এলভিস প্রেসলির মত কিংবদন্তিতুল্য করেছে। প্যাটসি ক্লাইনের মৃত্যুর দশ বছর পর তাকে কান্ট্রি মিউজিক হল অফ ফেইমে অধিষ্ঠিত করা হয়; তিনিই প্রথম একক নারী সঙ্গীতশিল্পী যিনি এ বিরল সম্মানে সম্মানিত হন।\n২০০২ সালে কান্ট্রি সঙ্গীতের শিল্পী এবং শ্রোতাদের এক জরিপে প্যাটসি ক্লাইন সিএমটি টেলিভিশনের একটি বিশেষ অনুষ্ঠান “কান্ট্রি সঙ্গীতের ৪০ জন সেরা নারী শিল্পী”-তে প্রথম স্থান লাভ করেন। এছাড়া ১৯৯৯ সালে “রক এন্ড রোল সঙ্গীতের সেরা ১০০”-তে তিনি ১১তম স্থান লাভ করেন।\n\n\n== বহিঃসংযোগ ==\nপ্যাটসি ক্লাইন, ওপেন ডাইরেক্টরি প্রজেক্ট থেকে\nকান্ট্রি মিউজিক হল অফ ফেইম-এ প্যাটসি ক্লাইন\nপ্যাটসি ক্লাইন জাদুঘর  ওয়েব্যাক মেশিনে আর্কাইভকৃত ২৭ সেপ্টেম্বর ২০০৯ তারিখে\nPAtsyCline.us\nপ্যাটসি ক্লাইনের গান, \"লাইফ ইজ রেইলওয়ে টু হেভেন\", ইউটিউব থেকে"}