{"pageid": 1345479, "title": "চাকালেলে নৃত্য", "url": "https://bn.wikipedia.org/wiki?curid=1345479", "content": "চাকালেলে নৃত্য (উচ্চারন \"চা-কা-লেহ-লেহ\") ইন্দোনেশিয়ার উত্তর ও মধ্য মালুকু অঞ্চল থেকে উদ্ভূত যুদ্ধ দ্বারা প্রভাবিত একটি নৃত্যশৈলী। সুলাওয়েসি, তিমুর এবং তানিম্বার দ্বীপপুঞ্জের স্থানীয়দের মধ্যেও এই নাচের মিশ্রিত সংস্করণ বিদ্যমান। নৃত্যটি পুরুষদের দ্বারা প্রদর্শিত হয়। পুরুষ নৃত্যশিল্পীরা বর্ম পরিধান করেন যাতে লাল এবং হলুদ রঙের আধিক্য বেশি হয়। তারা অ্যালুমিনিয়ামের তৈরি একটি টুপিও পরিধান করে যেটি সাদা মুরগির পালক দ্বারা সজ্জিত থাকে। অংশগ্রহণকারী নর্তকদের মধ্যে দুজন বিরোধী অধিনায়ক বা নেতাদের প্রতিনিধিত্ব করে যখন বাকিরা তাদের সমর্থনকারী যোদ্ধার ভূমিকা পালন করে। উদ্বোধনী অনুষ্ঠানের পর নর্তকরা নৃত্যের মাধ্যমে যুদ্ধ যাত্রার অভিনয় শুরু করে। অধিনায়কের ভূমিকায় উপনীত নর্তকেরা একটি বর্শা (সনোকত) এবং দীর্ঘ ছুরি (লোপু) নিয়ে যুদ্ধের অভিনয়ে লিপ্ত হয় এবং তাদের সমর্থকরা ডান হাতে একটি দীর্ঘ ছুরি এবং বাম হাতে একটি সরু কাঠের ঢাল ধরে থাকেন। ঢালটিকে সালাওয়াকু বা স্থানীয় নাম যেমন টোবেলো ও দাদাতোকো বলে উল্লেখ করা হয়।  একটি সফল যুদ্ধ অভিযানের পর যোদ্ধারা তাদের জয় উদযাপন করতে চাকালেলের প্রবর্তন করেছিল। নর্তকরা সম্পূর্ণ যোদ্ধা পোশাক পরে নৃত্য করে। নৃত্যকালে ঢোল, গং ( টিফা ) এবং ফিফ ( সুলিন ) ইত্যাদি যন্ত্র বাজানোর রীতি আছে।\nচাকালেলে নৃত্যে প্রায় ৩০ জন নর্তক অংশগ্রহণ করেন। মালুকুতে আসা সম্মানিত অতিথিকে স্বাগত জানাতে মাঝে মাঝে এই নৃত্য পরিবেশন করা হয়। ভিন্নমতে মালুকানরা এই নৃত্যটি পূর্বপুরুষদের সম্মান জানাতে পরিবেশন করে। \n\n\n== তথ্যসূত্র =="}