{"pageid": 1059526, "title": "নীলিমা ঘোষ", "url": "https://bn.wikipedia.org/wiki?curid=1059526", "content": "নীলিমা ঘোষ (জন্ম: ১৫ ই জুন, ১৯৩৫) গ্রীষ্মকালীন অলিম্পিকে অংশ নেওয়া ভারত থেকে প্রথম মহিলা ট্র্যাক অ্যাথলিট। তিনি ফিনল্যান্ডের হেলসিঙ্কিতে অনুষ্ঠিত ১৯৫২ গ্রীষ্মকালীন অলিম্পিকে দুটি ইভেন্টে অংশ নিয়েছিলেন। \n১৯৫২ গ্রীষ্মকালীন অলিম্পিকে দুটি ইভেন্টে প্রতিযোগিতা করার সময় নীলিমার বয়স ছিল মাত্র ১৭ বছর, তিনি প্রথম হিটে ১০০ মিটার দৌড়েছিলেন । তিনি ১৩.৮০ সেকেন্ড সময় নিয়ে দৌড় শেষ করেন হিটে ও ফাইনালে ওঠার যোগ্যতা অর্জন করেননি।  কয়েক দিন পরে নীলিমা ৮০ মিটার হার্ডলস বিভাগে প্রতিযোগিতা করেন এবং তার হিটের বিজয়ী ফ্যানি ব্লাঙ্কার-কোয়েনের চেয়ে প্রায় দুই সেকেন্ড বেশি সময় নিয়ে পঞ্চম স্থানে শেষ করেন। \n\n\n== তথ্যসূত্র =="}