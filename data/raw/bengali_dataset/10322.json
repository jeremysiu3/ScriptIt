{"pageid": 10322, "title": "নিখুঁত সংখ্যা", "url": "https://bn.wikipedia.org/wiki?curid=10322", "content": "সংখ্যাতত্ত্বে নিখুঁত সংখ্যা (Perfect number) হল সেই সমস্ত পূর্ণ সংখ্যা, যাদের প্রকৃত ধনাত্মক গুণনীয়কগুলি যোগ করলে সেই সংখ্যাটিই পাওয়া যায়, অর্থাৎ ঐ সংখ্যাটি বাদে সংখ্যাটির অন্যান্য ধনাত্মক উৎপাদকগুলির সমষ্টি সংখ্যাটির সমান হয়। অন্যভাবে, নিঁখুত সংখ্যা হল এর সকল ধনাত্মক বিভাজকসমূহের যোগফলের অর্ধেক (ঐ সংখ্যাটি সহ), অথবা σ(n) = 2n।\nসংজ্ঞাটি অনেক পুরোনো, যেটা দেখা গিয়েছিল ইউক্লিডের এলিমেন্টস নামক গ্রন্থে, যেখানে একে বলা হয় \"τέλειος αριθμός\" (নিখুঁত, আদর্শ অথবা সম্পূর্ণ সংখ্যা) ।\n\n\n== গাণিতিক বৈশিষ্ট্য ==\n\n\n=== সংজ্ঞা ===\nএকটি সংখ্যা n-কে নিখুঁত বলা হয় যদি:\n\nএর প্রকৃত উৎপাদকগুলির যোগফল n হয়,\nঅথবা, σ(n) = 2n (সমস্ত উৎপাদকের যোগফল সংখ্যাটির দ্বিগুণ)।\n\n\n== উদাহরণ ==\nপ্রথম নিখুঁত সংখ্যাটি হল ৬ কারণ ১,২,৩ এটির প্রকৃত ধনাত্মক গুণনীয়ক এবং ১+২+৩ = ৬। একইভাবে ৬ হচ্ছে এর সকল ধনাত্মক গুণনীয়কগুলোর যোগফলের অর্ধেক (১+২+৩+৬)÷২ = ৬। পরবর্তী নিখুঁত সংখ্যা হচ্ছে ২৮ = ১+২+৪+৭+১৪। তার পরে আছে ৪৯৬ এবং ৮১২৮। নিচে ছক আকারে দেখানো হলোঃ\n\n\n== আবিষ্কারের ইতিহাস ==\n\nপ্রাচীন গ্রিক গণিতবিদরা কেবল প্রথম ৪টি নিখুঁত সংখ্যার কথাই জানতেন এবং গণিতবিদ নিকমাকুস ৮,১২৮ নিবন্ধন করেছিলেন ১০০ খ্রিস্টাব্দের শুরুতে। একজন নাম না জানা গণিতবিদ এক নথিতে সবচেয়ে আগে পঞ্চম নিখুঁত সংখ্যা ৩,৩৫,৫০,৩৩৬ উল্লেখ করেন যেটা লেখা হয়েছিল ১৪৫৬ থেকে ১৪৬১ খ্রিস্টাব্দের মধ্যে, এবং সেখানেই প্রথম পঞ্চম নিখুঁত সংখ্যাটি সঠিকভাবে পাওয়া যায়। ১৫৮৮ সালে একজন ইতালীয় গণিতবিদ পেত্র কাতালদি ষষ্ঠ (৮৫৮, ৯৮,৬৯,০৫৬) এবং সপ্তম (১৩,৭৪৩,৮৬,৯১,৩২৮) নিখুঁত সংখ্যা আবিষ্কার করেন।\n\n\n== জোড় নিখুঁত সংখ্যা ==\nইউক্লিড প্রমাণ করেন ২p-১(২p-১) একটি জোড় নিখুঁত সংখ্যা যেখানে ২p-১ একটি মৌলিক সংখ্যা (Euclid, Prop. IX.36)।\nউদাহরণস্বরূপ , ২p-১(২p-১), যেখানে p একটি মৌলিক সংখ্যা, সূত্র দ্বারা উৎপন্ন প্রথম চারটি নিখুঁত সংখ্যা হল:\n\np = ২ এর জন্য ২২-১(২২-১) = ৬\np = ৩ এর জন্য ২৩-১(২৩-১) = ২৮\np = ৫ এর জন্য ২৫-১(২৫-১) = ৪৯৬\np = ৭ এর জন্য ২৭-১(২৭-১) = ৮১২৮\n২p-১ এই গঠনের মৌলিক সংখ্যাগুলোকে বলা হয় মার্সেন মৌলিক সংখ্যা। এদের নাম রাখা হয় সপ্তদশ শতকের একজন সন্ন্যাসী মারাঁ মের্সেন এর নাম অনুসারে, যিনি সংখ্যাতত্ত্ব এবং নিখুঁত সংখ্যা নিয়ে গবেষণা করেন। ২p-১ মৌলিক সংখ্যা হতে হলে অবশ্যই p মৌলিক সংখ্যা হতে হবে। তবে, p মৌলিক হলেও ২p-১ গঠনের সব সংখ্যা মৌলিক নয়। যেমন ২১১-১ = ২০৪৭ = ২৩ × ৮৯, যা মৌলিক নয়। প্রকৃতপক্ষে মের্সেন মৌলিক সংখ্যা খুবই দুর্লভ। ১ থেকে ২৫,৯৬৪,৯৫১ এর মধ্যে ১,৬২২,৪৪১ গুলো মৌলিক সংখ্যার জন্য, অর্থাৎ p এর মানের জন্য মাত্র ৪২ টি ২p-১ গঠনের মৌলিক সংখ্যা।\nইউক্লিডের পর প্রায় হাজার বছর পর, ১০০০ খ্রিস্টাব্দে আল- হেজেন (ইংরেজি: Ibn al-Haytham) অনুমান করেন জোড় মৌলিক সংখ্যাগুলো ২p-১(২p-১) গঠনের, যেখানে ২p-১ মৌলিক সংখ্যা। কিন্তু তিনি সেটি প্রমাণ করতে সক্ষম হননি। ১৮ শতকে এসে লেওনার্ড অয়লার প্রমাণ করেন ২p-১(২p-১) সূত্রটি সব জোড় নিখুঁত সংখ্যা দেবে।\n\n\n== তথ্যসূত্র ==\n\n\n== বহিঃসংযোগ ==\nHazewinkel, Michiel, সম্পাদক (২০০১), \"Perfect number\", Encyclopedia of Mathematics, Springer Science+Business Media, আইএসবিএন 978-1-55608-010-4 উদ্ধৃতি টেমপ্লেট ইংরেজি প্যারামিটার ব্যবহার করেছে (link) \nDavid Moews: Perfect, amicable and sociable numbers\nPerfect numbers – History and Theory\nএরিক ডব্লিউ. ওয়াইস্টাইন সম্পাদিত ম্যাথওয়ার্ল্ড থেকে \"Perfect Number\"।\nOddPerfect.org A projected distributed computing project to search for odd perfect numbers.\nGreat Internet Mersenne Prime Search\nPerfect Numbers, math forum at Drexel.\nGrimes, James। \"8128: Perfect Numbers\"। Numberphile। Brady Haran। ৩১ মে ২০১৩ তারিখে মূল থেকে আর্কাইভ করা। সংগ্রহের তারিখ ২৬ অক্টোবর ২০১৩।"}