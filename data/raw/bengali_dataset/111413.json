{"pageid": 111413, "title": "দরকারবাদ", "url": "https://bn.wikipedia.org/wiki?curid=111413", "content": "দরকারবাদ একটি দার্শনিক মতবাদ যার মূল বক্তব্য হলো কেবল মানব জীবনের জন্য প্রাসঙ্গিক ও উপযোগী ভাবই সত্য বলে গ্রহণযোগ্য। এর ইংরেজি প্রতিশব্দ Pragmatism. শব্দটি চার্লস পার্স (Charles Piers) সর্বপ্রথম ১৮৭৮ খ্রিষ্টাব্দে তার ‘How to make our ideas clear’ প্রবন্ধে ব্যবহার করেছেন। এ-মতবাদ অনুসারে, একটি ভাব তখনই সত্য বলে পরিগণিত হবে যখন ব্যবহারিক জীবনে তা কার্যকর ও দরকারি বলে পরিগণিত হবে। দরকারি না হলে সে-ভাব অর্থহীন। ভাবের সত্যাসত্য নির্ভর করে তার দরকারিতা বা উপযুক্ততার উপর। এ-দর্শন হলো মানবজীবনের বাস্তব দিকের দর্শন। এ-দর্শনকে মানবতাবাদী দর্শনও বলা হয়।\nদরকারবাদে যাদের অবদান বেশি তারা হলেন সি. পার্স, জন ডিউঈ এবং সিলার।\n\n\n== দরকারবাদ ও পার্স ==\nপার্সের মতে, ধারণার কোনো স্বতঃপ্রামাণ্যতা নেই। সত্যতা হলো ধারণার কোনো আগন্তক গুণ বিশেষ। ধারণার সত্যতা পরীার সাফল্যেও মাধ্যমে সৃষ্ট গুণ বিশেষ। কোনো ধারণার সত্যতা পরী করতে গিয়ে যদি দেখা যায় যে, সে ধারণার আমাদের জীবনের কাজের সহায়ক তবে তখন আমরা ধারণাটিকে সত্য বলে গ্রহণ করতে পারি। এ-হিসেবে ধারণার ব্যবহারিক উপযোগিতা অথবা দরকার অথবা মূল্যই হচ্ছে এর সত্যতা।"}