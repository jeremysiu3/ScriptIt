{"pageid": 10055, "title": "বাকলিয়া সরকারি উচ্চ বিদ্যালয়", "url": "https://bn.wikipedia.org/wiki?curid=10055", "content": "বাকলিয়া সরকারি উচ্চ বিদ্যালয় (সাবেক বাকলিয়া সরকারি ল্যাবরেটরী উচ্চ বিদ্যালয়)  চট্টগ্রাম শহরের পশ্চিম-বাকলিয়ায় অবস্থিত একটি সরকারি বিদ্যালয়। বাকলিয়া থানার অন্তর্গত এই বিদ্যালয়টি প্রতিষ্ঠিত হয় ১৯৬৭ খ্রিষ্টাব্দে। পূর্বে বিদ্যালয়টিতে কেবল ছাত্রদের অধ্যায়নের সুযোগ ছিলো। ২০০৯ খ্রিষ্টাব্দে দ্বৈত শাখা চালু করার মাধ্যমে প্রভাতী শাখায় ছাত্রীদের অধ্যায়নের সুযোগ দেওয়া হয়। \nচট্টগ্রাম বোর্ডের প্রথমসারির শীর্ষস্থানীয় বিদ্যালয় সমূহের মধ্যে একটি। ২০১৫ সালের মাধ্যমিক পরীক্ষার ফলাফল অনুযায়ী চট্টগ্রাম বোর্ডের শীর্ষ ২০টি স্কুলের মধ্যে এই স্কুল ১৯তম হয়। এছাড়াও ২০১৭ সালের জিপিএ৫ এর  ভিত্তিতে চট্টগ্রাম বোর্ডের সেরা দশটি স্কুলের মধ্যে বাকলিয়া সরকারি উচ্চ বিদ্যালয় ৯ম তম স্থান দখল করে। এবং ২০২১ সালের অনুষ্ঠিত এসএসসি পরীক্ষায় ফলাফলের ভিত্তিতে বোর্ডের মধ্যে ৭ম স্থান দখল করে নেই। \n\n\n== ইতিহাস ==\nস্বাধীনতাপূর্ব সময়ে তৎকালীন পাকিস্তান সরকার চট্টগ্রামের চকবাজারস্থ বাকলিয়া এলাকায় এই বিদ্যালয়টি স্থাপন করে। পরবর্তিতে ১৯৭১ সালে বাংলাদেশ স্বাধীন হওয়ার পর বিদ্যালয়টি বাংলাদেশ সরকারের তত্ত্বাবধানে চলে আসে।\n\n\n== বিদ্যালয় চত্বর বর্ণনা ==\nমূল ভবন, প্রধান শিক্ষকের কার্যালয় ভবন, শিক্ষক ও কর্মীদের আবাসিক ভবন এবং প্রধান শিক্ষকের বাসভবন মিলে চারটি ভবন এই বিদ্যালয়ে রয়েছে। বিদ্যালয়ের মূল ভবনটি ইংরেজি 'T' আকৃতি বিশিষ্ট। এই মূল ভবনটি দ্বি-তল। এর অভ্যন্তরে সহকারী-প্রধান শিক্ষকের অফিস, শিক্ষকদের সমাবেশ কক্ষ, একাউন্ট ও কর্মচারীদের অফিস, অডিটোরিয়াম, স্কাউট ও বিএনসিসি কক্ষ, পাঠাগার, সায়েন্স ল্যাব ও পর্যাপ্ত পরিমাণ শ্রেণীকক্ষ রয়েছে। মূল ভবনের পাশে অবস্থিত প্রধান শিক্ষকের কার্যালয় ভবনটি ত্রি-তল বিশিষ্ট যেখানে নিচ-তলায় প্রধান শিক্ষকের কার্যালয় দপ্তর এবং দ্বিতীয় ও তৃতীয় তলায় শ্রেণীকক্ষ বিদ্যমান। শিক্ষক ও কর্মীদের আবাসিক ভবনটি ত্রি-তল বিশিষ্ট আর প্রধান শিক্ষকের বাসভবনটি বর্তমানে পরিত্যক্ত।\n\n\n== পাঠ কার্যক্রম ==\nএই বিদ্যালয়ের শিক্ষার মধ্যম বাংলা। সিলেবাস শিক্ষাবোর্ড কর্তৃক নির্ধারিত। মধ্য সাময়িক ও বার্ষিক নামে বছরে দুইটি পরীক্ষা অনুষ্ঠিত হয়ে থাকে।  প্রত্যেক শ্রেণীতে সৃজনশীল পদ্ধতিতেই পরীক্ষা কার্যক্রম সম্পন্ন হয়। নবম ও দশম শ্রেণীর বিজ্ঞান শাখার শিক্ষার্থীদের লিখিত পরীক্ষায় অংশগ্রহণের পাশাপাশি ব্যবহারিক পরীক্ষাতেও অংশগ্রহণ বাধ্যতামূলক।\n\n\n== ভর্তি ==\nভর্তি পরীক্ষার মাধ্যমে এই বিদ্যালয়ে ৫ম থেকে ৯ম শ্রেণীতে ভর্তি  কার্যক্রম সম্পন্ন হয়ে থাকে। ভর্তি পরীক্ষায় মেধাতালিকার মাধ্যমে নির্বাচিত শিক্ষার্থীদের  সাধারণত জানুয়ারীতেই ভর্তি করানো হয়। ৫ম শ্রেণীতে ২০০ জন, ৬ষ্ঠ শ্রেণীতে ১০০ জন, ৭ম শ্রেণীতে ৪৫ জন, ৮ম শ্রেণীতে ৪০ জন এবং ৯ম শ্রেণীতে ৯৫ জন শিক্ষার্থী ভর্তি করা হয়। এছাড়া এই বিদ্যালয়ের শিক্ষকগণ সহকারী শিক্ষক নিয়োগ পরীক্ষায় উত্তীর্ণ হওয়ার পর বিদ্যালয়ে শিক্ষক হিসেবে যোগদান করেন।\n\n\n== সহ শিক্ষা কার্যক্রম ==\nবাংলাদেশ স্কাউটস\nগার্ল গাইডস\nবিএনসিসি\nরেডক্রিসেন্ট\n\n\n== আরো দেখুন ==\nচট্টগ্রামের বিদ্যালয়সমূহের তালিকা\nবাংলাদেশের বিদ্যালয়ের তালিকা\n\n\n== তথ্যসূত্র =="}