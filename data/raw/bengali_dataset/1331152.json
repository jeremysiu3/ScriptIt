{"pageid": 1331152, "title": "ক্যারি টলেফসন", "url": "https://bn.wikipedia.org/wiki?curid=1331152", "content": "ক্যারি অ্যান টলেফসন (জন্ম ১৮ই জানুয়ারি, ১৯৭৭ ডসন, মিনেসোটাতে) একজন আমেরিকান প্রাক্তন মধ্য-দূরত্বের দৌড়বিদ। তিনি ইউএস ২০০৪ গ্রীষ্মকালীন অলিম্পিক দলে ছিলেন।\n\n\n== দৌড়ের জীবন ==\nটলেফসন পশ্চিম মিনেসোটার একটি ছোট শহর ডসন -এ বড় হয়ে ওঠেন। ল্যাক কুই পার্লে কাউন্টির ডসন-বয়েড হাই স্কুলের হয়ে দৌড়ে, তিনি ১৯৯০ থেকে ১৯৯৪ সাল পর্যন্ত  'ক্রস কান্ট্রি' (প্রাকৃতিক ভূখণ্ডের ওপর উন্মুক্ত-বায়ুতে দৌড়) দৌড়ে পাঁচবার রাজ্য চ্যাম্পিয়ন ছিলেন। এটি সবচেয়ে বেশিবার রাজ্য চ্যাম্পিয়নশিপের জন্য দৌড়ে একটি জাতীয় রেকর্ড।  তিনি ১৬০০ এবং ৩২০০ মিটার দৌড়ে আটটি স্বতন্ত্র ট্র্যাক এবং ফিল্ড শিরোপাও জিতেছিলেন। তিনি ১৯৯৪ সালে ৩,২০০ মিটার দৌড়ে ১০:৩০.২৮ সময় করে একটি তৎকালীন রাজ্য রেকর্ড স্থাপন করেছিলেন।  ২০২০ সালের হিসেব অনুযায়ী, ক্রস-কান্ট্রি এবং ট্র্যাকে টলেফসন তেরোটি একক দৌড় জেতেন যা মিনেসোটার ইতিহাসে সবচেয়ে বেশি \nটলেফসন ভিলানোভা ইউনিভার্সিটিতে কলেজের হয়ে দৌড়েছিলেন। সেখানে তিনি ১৯৯৭ এনসিএএ ক্রস কান্ট্রি চ্যাম্পিয়নশিপ জিতেছিলেন। ১৯৯৮ সালে, তিনি অস্ত্রোপচারের পরে চ্যাম্পিয়নশিপ রেসে ফিরে আসেন, এবং ১৯৯৮ চ্যাম্পিয়নশিপে নিজর দলকে নেতৃত্ব দিয়ে প্রথম ভিলানোভা দৌড়বিদ হিসেবে ১১তম স্থান অর্জন করেন। \nএছাড়াও তিনি ১৯৯৯ এনসিএএ আউটডোর এবং ইনডোর ৩০০০ মিটার এবং আউটডোর ৫০০০ মিটার দৌড়ে চ্যাম্পিয়ন ছিলেন।  তিনি ভিলানোভা থেকে ১৯৯৯ সালে যোগাযোগ বিষয়ে ডিগ্রি নিয়ে স্নাতক হন।\n২০০৪ সালে মার্কিন অলিম্পিক ট্রায়ালে, টলেফসন ১৫০০ মিটার জিতেছিলেন। তিনি অলিম্পিকে মহিলাদের ১৫০০ মিটার ইভেন্টের জন্য নির্বাচিত একমাত্র আমেরিকান ক্রীড়াবিদ ছিলেন, কারণ ট্রায়ালে দ্বিতীয় বা তৃতীয় স্থান অর্জনকারী কেউই অলিম্পিক \"ক\" মান সময় অর্জন করতে পারেনি।  টলেফসন ২০০৪ সালের অলিম্পিক গ্রীষ্মকালীন গেমসে প্রতিদ্বন্দ্বিতা করে, ১৫০০ মিটারে সেমিফাইনালে ওঠেন।\n২০০৪ সালে, তিনি জাতীয়ভাবে #১ র‌্যাঙ্কে ছিলেনট্র্যাক অ্যান্ড ফিল্ড নিউজ অনুযায়ী।\n২০০৬ সালে, টলেফসন ইউএসএ ক্রস কান্ট্রি চ্যাম্পিয়নশিপে ৪ কিলোমিটার রেস জিতেছিলেন।  তিনি ২০০৬ ইউএস ইনডোর ন্যাশনাল চ্যাম্পিয়নশিপে ৩০০০ মিটার দৌড়ে জিতেছিলেন। মস্কোতে ২০০৬ আইএএএফ ওয়ার্ল্ড ইনডোর চ্যাম্পিয়নশিপে, টলেফসন ৩০০০ মিটারে ৭ম স্থান অর্জন করেন।\n\n\n== প্রতিযোগিতা-পরবর্তী কর্মজীবন ==\n২০১০ সালে, টলেফসন সি টলে রান (ইংরেজি: C Tolle Run) নামে একটি সাপ্তাহিক অনলাইন ভিডিও শো এবং তার সাথে দৌড় এবং দক্ষতা সম্পর্কিত পডকাস্ট হোস্ট করা শুরু করেন।  টলেফসন ইএসপিএন২, এনবিসি এবং ইউএসএটিফ.টিভি সহ বিভিন্ন চ্যানেলের জন্য বিশ্লেষক এবং ভাষ্যকার হিসাবে কাজ করেন, যেখানে  নিউ ইয়র্ক সিটি ম্যারাথনের মতো ইভেন্টগুলি দেখানো হয়। \nটলেফসন ২০০৭ সালে সেন্ট ক্যাথরিন বিশ্ববিদ্যালয়ে কিশোর-কিশোরীদের জন্য একটি বার্ষিক গ্রীষ্মকালীন দূরত্ব শিবিরের আয়োজন করা শুরু করেন।  তিনি একজন গ্লোবাল রিবক রানিং অ্যাম্বাসেডর।\nটলেফসন ২০১৫ সালে মিনেসোটা হাই স্কুল হল অফ ফেমে অন্তর্ভুক্ত হন  তিনি ২০১৮ সালে জাতীয় উচ্চ বিদ্যালয় হল অফ ফেমে অন্তর্ভুক্ত হন \nটলেফসন হলেন বডি টগস- এর পণ্যের প্রবক্তা। এটি এমন একটি কোম্পানি যা ওজন কমানোর এবং ব্যায়াম করার জন্য ওয়েটেড স্লীভ (হাতের পুরো দৈর্ঘ্য বরাবর ওজন সমানভাবে বিতরণ করে, কার্যকলাপের সময় সর্বাধিক নমনীয়তা এবং গতিশীলতায় সাহায্য করে) তৈরি করে। \n\n\n== ব্যক্তিগত জীবন ==\nটলেফসন ২০০৩ সালে চার্লি পিটারসনকে বিয়ে করেন  তাঁদের তিনটি সন্তান রয়েছে: রুবি (জন্ম ২০১০), এভারেট (জন্ম ২০১৩), এবং গ্রিয়ার (জন্ম ২০১৬)। \n\n\n== তথ্যসূত্র ==\n\n\n== বহিঃসংযোগ ==\nইউএসএ ট্র্যাক অ্যান্ড ফিল্ডে ক্যারি টোলেফসন\nটিম ইউএসএ মিনেসোটা বায়ো\n২০০৪ অলিম্পিক ফলাফল"}