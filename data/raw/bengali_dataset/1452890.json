{"pageid": 1452890, "title": "বটমলী হোম বালিকা উচ্চ বিদ্যালয়", "url": "https://bn.wikipedia.org/wiki?curid=1452890", "content": "বটমলী হোম বালিকা উচ্চ বিদ্যালয় বাংলাদেশের রাজধানী ঢাকার তেজগাঁও থানার তেজকুনিপাড়া এলাকায় অবস্থিত একটি মাধ্যমিক বিদ্যালয়। ১৯৪৬ সালে প্রাথমিক বিদ্যালয় হিসেবে প্রতিষ্ঠিত এই বিদ্যালয়টি ১৯৬৯ সালে মাধ্যমিক বিদ্যালয়ে উন্নীত হয়।\n\n\n== ইতিহাস ==\n১৯৪৬ সালে হলিক্রস সিস্টারগণ কয়েকজন অনাথ ও এতিমদের নিয়ে বটমলী কোসব এর গোড়াপত্তন হয়। তখন সংঘের প্রধান দায়িত্বে ছিলেন সিস্টার মেরী গ্লোরিয়া সিএসসসি। তিনি এতিমদের সুশিক্ষত করার মানসে প্রাথমিক বিদ্যালয়ের কার্যক্রম শুরু করেন। হলিক্রস সিস্টারদের কর্মপ্রচেষ্টার ফলে বিদ্যালয় প্রতিষ্ঠা লাভ করে। সিস্টার মেরী পের্পেতুয়া ১৯৪৬ সাল থেকে ১৯৫৪ সাল পর্যন্ত ৯ বছর প্রধান শিক্ষক হিসেবে কঠোর পরিশ্রম করে বিদ্যালয়টিকে গড়ে তোলেন। ১৯৫৫ খ্রিস্টাব্দে বিদ্যালয়টি নিম্ন মাধ্যমিক বিদ্যালয় রূপে আত্মপ্রকাশ করে। নিম্ন মাধ্যমিক বিদ্যালয়রূপে ১৪ বছর শিক্ষা কার্যক্রম পরিচালিত হয়। অবশেষে ১৯৬৮ খ্রিস্টাব্দ ৩১ ডিসেম্বর ৯ম শ্রেণি খোলার অনুমতি লাভ করে। এসময় প্রধান শিক্ষক ছিলেন সিস্টার গ্লোরিয়া ভ্যালতোভিয়োস সিএসসি। তিনি এ পদে নিয়োজিত ছিলেন ১৯৬৮-১৯৬৯ খ্রিস্টাব্দ পর্যন্ত। তারপর সিস্টার এলজিয়া আরএনডিএম ১৯৭০ থেকে ১৯৭১ পর্যন্ত প্রধান হিসেবে দায়িত্ব গ্রহণ করেন। যুদ্ধ পরবর্তী স্বাধীন বাংলার ১৯৭২ খ্রিস্টাব্দ ছিলো হাতবলের সময়। এসময় যুগান্তরকারী পরিবর্তন আসে। প্রথম এসএমআরএ সিস্টার মেরী গেট্রুড এই বিদ্যালয়ের প্রধান শিক্ষকের দায়িত্ব গ্রহণ করেন। তিনি ১৯৭২ থেকে ১৯৭৪ পর্যন্ত অতীব দক্ষতার সাথে বিদ্যালয় পরিচালনা করেন। তারপর বিভিন্নজন এ দায়িত্বে থেকে নিবেদিত হয়ে বিদ্যালয়টিকে একটি আর্দশ বিদ্যালয়ে পরিণত করেছেন।\n\n\n== অবস্থান ==\nপ্রতিষ্ঠানটি ঢাকা জেলায় তেজগাঁও থানার তেজকুনিপাড়া এলাকায় অবস্থিত।\n\n\n== শিক্ষক-শিক্ষার্থী ==\nবর্তমানে প্রধান শিক্ষক হিসেবে সিস্টার মেরী সুপ্রীতি এসএমআরএ এই মহান সেবাদায়িত্ব পালন করছেন। বিগত চার বছর যাবৎ তিনি সহকারী প্রধান শিক্ষক হিসেবে অত্র বিদ্যালয়ে সেবাদান করেছেন এবং ২০২১ এর মার্চ মাস থেকে প্রধান শিক্ষক হিসেবে দায়িত্বরত আছেন। ২০১৮ সালে হিসাব অনুযায়ী বিদ্যালয়টিতে ৩৫ জন শিক্ষক এবং ৭৭৩ জন শিক্ষার্থী ছিলো।\n\n\n== আরও দেখুন ==\nমাধ্যমিক ও উচ্চমাধ্যমিক শিক্ষা বোর্ড, ঢাকা\n\n\n== তথ্যসূত্র =="}