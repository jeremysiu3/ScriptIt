{"pageid": 1136072, "title": "শাহ জামালের মাজার", "url": "https://bn.wikipedia.org/wiki?curid=1136072", "content": "শাহ জামালের মাজার (উর্দু: شاه جمال درگاه‎‎) হলো সুফি সাধক বাবা শাহ জামালের সমাধিসৌধ। এটি পাকিস্তানের পাঞ্জাব প্রদেশের লাহোরে অবস্থিত। লাহোরের মুসলিন টাউনের পাশে ফরম্যান ক্রিশ্চিয়ান (এফসি) কলেজের নিকটে এই মাজারটির অবস্থান। মাজারের পাশে একটি মসজিদও রয়েছে, যা একটি কবরস্থানের সাথে সংযুক্ত।\n\n\n== রেওয়াজ ও প্রথা ==\n\nমাজারে ওঠার সিঁড়ির নিচে নিয়মিত ভক্তদের মজলিস বসে। প্রতি বৃহস্পতিবার রাতে ও শুক্রবার সকালে দূর-দূরান্ত থেকে ভক্তরা আসেন, যার রীতি কয়েক শত বছর ধরে চলে আসছে। উরসের সময় ঢোল বাজানো হয় এবং ভক্তরা (দরবেশ ও ফকির) এক ধরনের আবেশের মধ্যে থেকে নাচেন, যা ধামাল নৃত্য বলে পরিচিত। ঢোলবাদক পাপ্পু সাইন তার মৃত্যুর আগ পর্যন্ত এখানে ঢোল বাজাতেন। তিনি এই মাজারকেন্দ্রিক উরসের প্রধান আকর্ষণ ছিলেন।\nপ্রতি বৃহস্পতিবার রাত ও শুক্রবার সকালের এই আয়োজনে দূর-দূরান্ত থেকে বিভিন্ন শ্রেণী ও পেশার মানুষ সমবেত হন। শিক্ষার্থী, সরকারি কর্মকর্তা ও কর্মচারী, দেশি ও বিদেশি গায়ক, সংগীতশিল্পী, মডেল থেকে শুরু করে সাধারণ জনগণ এখানে আসেন। মাজারের পবিত্রতার প্রতি সম্মান রেখে এখানে আগতদের সাধারণ কাপড় পরে ও শরীর ঢেকে আসতে উৎসাহিত করা হয়।\n\n\n== বার্ষিক উরস উৎসব ==\nপ্রতি বছর রবিউস সানি মাসের ৩য়, ৪র্থ ও ৫ম দিন শাহ জামালের মাজারে বার্ষিক উরস উৎসব আয়োজিত হয়। ২০০৬ সালে আয়োজিত শাহ জামালের (১৫৮৮–১৬৪৯) ৩৬৬তম বার্ষিক উরস উৎসবে (জন্ম বা মৃত্যুর বর্ষপূর্তি) প্রায় ৩ লক্ষ লোকের সমাগমের একর্ড করা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nGonga Saeen & Mithu Saeen beats the drum for Baba Shah Jamal, Photo by Yasuo Osakabe  ওয়েব্যাক মেশিনে আর্কাইভকৃত ৫ জুন ২০১৬ তারিখে, Photographer, Yasuo Oaskabe"}