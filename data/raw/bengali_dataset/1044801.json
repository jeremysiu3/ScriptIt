{"pageid": 1044801, "title": "ফ্লোরিডা স্টেট ইউনিভার্সিটি", "url": "https://bn.wikipedia.org/wiki?curid=1044801", "content": "ফ্লোরিডা স্টেট ইউনিভার্সিটি (ফ্লোরিডা রাজ্য বা এফএসইউ) ফ্লোরিডার টালাহাসির একটি সরকারি গবেষণা বিশ্ববিদ্যালয়। এটি ফ্লোরিডা স্টেট ইউনিভার্সিটি ব্যবস্থার প্রবীণ সদস্য। বিশ্ববিদ্যালয়টি ১৮৫১ সালে প্রতিষ্ঠিত হয় এবং এটি ফ্লোরিডা রাজ্যের উচ্চতর শিক্ষার প্রাচীনতম অবিচ্ছিন্ন স্থানে অবস্থিত।\nবিশ্ববিদ্যালয়টিকে \"আর ১: ডক্টরাল বিশ্ববিদ্যালয় – খুব উচ্চতর গবেষণা কার্যক্রম\" এর মধ্যে শ্রেণীবদ্ধ করা হয়। বিশ্ববিদ্যালয়ে ১৬ টি পৃথক কলেজ এবং ১১০ টিরও বেশি কেন্দ্র, সুবিধা, গবেষণাগার ও প্রতিষ্ঠান রয়েছে, যা পেশাদার বিদ্যালয় কার্যক্রম সহ ৩৬০ টিরও বেশি অধ্যয়নের কার্যক্রম সরবরাহ করে। বিশ্ববিদ্যালয়ের বার্ষিক বাজেট ১.৭ বিলিয়ন ডলারের বেশি এবং বার্ষিক অর্থনৈতিক প্রভাব $১০ বিলিয়ন ডলারেরও বেশি। ফ্লোরিডা স্টেট ফ্লোরিডার একমাত্র জাতীয় গবেষণাগার, জাতীয় উচ্চ চৌম্বকীয় ক্ষেত্র পরীক্ষাগার এবং এটি বাণিজ্যিকভাবে টেকসই অ্যান্টি-ক্যান্সার বিরোধী ড্রাগ ট্যাক্সোলের জন্মস্থান। ফ্লোরিডা স্টেট ইউনিভার্সিটি জন অ্যান্ড ম্যাবল রিংলিং মিউজিয়াম অব আর্ট, ফ্লোরিডার স্টেট আর্ট মিউজিয়াম এবং দেশের অন্যতম একটি বৃহত্তম যাদুঘর/বিশ্ববিদ্যালয় কমপ্লেক্স পরিচালনা করে। বিশ্ববিদ্যালয়টি সাউদার্ন অ্যাসোসিয়েশন অব কলেজ অ্যান্ড স্কুল (এসএসিএস) দ্বারা অনুমোদিত হয়।\nইউএস নিউজ অ্যান্ড ওয়ার্ল্ড রিপোর্ট বিশ্ববিদ্যালয়টিকে ২০২১ সালের জন্য জাতীয় বিশ্ববিদ্যালয় বিভাগে মার্কিন যুক্তরাষ্ট্রের সেরা সরকারি বিশ্ববিদ্যালয় হিসাবে ১৯তম স্থান প্রদান করে।\nসাধারণত \"ফ্লোরিডা স্টেট সেমিনোলস\" ডাক নাম দ্বারা পরিচিত এফএসইউ-এর আন্তঃবিদ্যালয় ক্রীড়া দল, ন্যাশনাল কলেজিয়েট অ্যাথলেটিক অ্যাসোসিয়েশন (এনসিএএ) বিভাগ ১ এবং আটলান্টিক কোস্ট কনফারেন্সে (এসিসি) প্রতিযোগিতা করে। তাদের ১১৩ বছরের ইতিহাসে, ফ্লোরিডা স্টেটের বিশ্ববিদ্যালয় ক্রীড়া দলসমূহ ২০ টি জাতীয় অ্যাথলেটিক চ্যাম্পিয়নশিপ এবং সেমিনোল ক্রীড়াবিদরা ৭৮ টি ব্যক্তিগত এনসিএএ জাতীয় চ্যাম্পিয়নশিপে জয় লাভ করে।\n\n\n== ইতিহাস ==\n\nফ্লোরিডা অঞ্চলটি ১৮১৯ সালে অ্যাডামস-অনস চুক্তির একটি উপাদান হিসাবে স্পেন কর্তৃক মার্কিন যুক্তরাষ্ট্রকে প্রদান করা হয়। অঞ্চলটি সাধারনত অপাল্যাচিকোলা বা পরে সুয়ান্নি নদী কর্তৃক পূর্ব ও পশ্চিম অঞ্চলে বিভক্ত হয়। ফ্লোরিডা স্টেট বিশ্ববিদ্যালয় উচ্চতর শিক্ষার ব্যবস্থা তৈরির জন্য ১৮২৩ মার্কিন কংগ্রেস দ্বারা নির্ধারিত একটি পরিকল্পনায় উল্লেখিত হয়। ১৮৩৮ ফ্লোরিডা সংবিধান মৌলিক ব্যবস্থার উল্লেখের মধ্যদিয়ে বিদ্যালয়সমূহের জন্য বরাদ্দকৃত জমি সরবরাহ করে। ফ্লোরিডা ১৮৪৫ সালে মার্কিন যুক্তরাষ্ট্রের ২৭তম রাজ্যে পরিণত হয়, যা ফ্লোরিডায় শিক্ষার বিষয়ে ১৮২৩ সালের কংগ্রেসের সংস্থান ও সংস্থাকে কার্যকর করার অনুমতি প্রদান করে।\n\n\n== বিদ্যায়তন ==\n\n\n=== টালাহাসি ===\nপ্রধান বিদ্যায়তন হেরিটেজ গ্রোভ সহ ৪৮৯ একর (২.০ বর্গ কিমি) জমি এবং ১,৪৮,০০,০০০ বর্গফুট (১৩,৭৫,০০০ বর্গ মিটার) ভবন নিয়ে গঠিত। ফ্লোরিডা স্টেট ইউনিভার্সিটির মালিকানায় ১,৬০০ একর (৬ বর্গ কিমি) এরও বেশি জমি রয়েছে। বিদ্যায়তনটি পশ্চিমে স্টেডিয়াম ড্রাইভ, উত্তরে টেনেসি স্ট্রিট (মার্কিন রুট ৯০), পূর্বে ম্যাকম্বল স্ট্রিট ও দক্ষিণে গেইনস স্ট্রিট দ্বারা বেষ্টিত। কলেজ অ্যাভিনিউ ও এস কোপল্যান্ড স্ট্রিটের মোড়ে অবস্থিত, ওয়েস্টকোট ভবন সম্ভবত বিদ্যালয়ের সর্বাধিক বিশিষ্ট কাঠামো। ওয়েস্টকোট অবস্থানটি ফ্লোরিডার উচ্চ শিক্ষার প্রাচীনতম স্থান  এবং এটি রুবি ডায়মন্ড অডিটোরিয়ামের বাড়ি, যা বিশ্ববিদ্যালয়ের প্রিমিয়ার পারফরম্যান্স ভেন্যু হিসাবে কাজ করে। বিদ্যায়তনের মূল গ্রন্থাগার ‘ডড হল’ এআইএ কর্তৃক তৈরি ফ্লোরিডা অধ্যায় তালিকা ফ্লোরিডা আর্কিটেকচার: ১০০ বছর, ১০০ স্থান-এ ১০তম স্থানে ছিল।\n\n\n=== পানামা সিটি ===\n\nমূল বিদ্যায়তন থেকে ১০০ মাইল (১৬০ কিলোমিটার) দূরে অবস্থিত ফ্লোরিডা স্টেট ইউনিভার্সিটি পানামা সিটি ১৯৮০ এর দশকের গোড়ার দিকে কার্যক্রম শুরু করে। সেই থেকে বিদ্যায়তনটি ১৫ টি ব্যাচেলর'স ও ১৯ টি স্নাতক ডিগ্রি কার্যক্রম দ্বারা সমর্থিত প্রায় ১,৫০০ জন শিক্ষার্থীর সাথে বৃদ্ধি লাভ করেছে।\nএফএসইউ পানামা সিটি ২০০০ সালের শেষের দিকে পুরো সময়ের দিবালক-সময় কার্যক্রমসমূহ সরবরাহ শুরু করে। এই সময়সূচী, সন্ধ্যাবেলা দেওয়া সরবরাহকৃত  কার্যক্রমসমূহের সাথে মিলিত, যা এর বিবিধ শিক্ষার্থী জনসংখ্যার চাহিদা মেটাতে কাজ করে। উত্তর উপসাগরের জলের ধারে এবং মেক্সিকো উপসাগর থেকে মাত্র তিন মাইল দূরে অবস্থিত ফ্লোরিডা স্টেট ইউনিভার্সিটি পানামা সিটি বিদ্যায়তনে উচ্চ-বিভাগের অস্নাতক কোর্সের পাশাপাশি কিছু স্নাতক ও বিশেষজ্ঞ ডিগ্রি কার্যক্রম রয়েছে।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট \nফ্লোরিডা স্টেট বিশ্ববিদ্যালয় অ্যাথলেটিক্স ওয়েবসাইট\nফ্লোরিডা স্টেট ইউনিভারসিটি সংবাদ\nফ্লোরিডা স্টেট বিশ্ববিদ্যালয় গ্রন্থাগারসমূহ"}