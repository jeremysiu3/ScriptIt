{"pageid": 1301220, "title": "১৬ই সেপ্টেম্বর (চিত্রকর্ম)", "url": "https://bn.wikipedia.org/wiki?curid=1301220", "content": "১৬ই সেপ্টেম্বর বেলজিয় পরাবাস্তববাদী চিত্রশিল্পী র‍্যনে মাগ্রিতের একটি চিত্রকর্ম, যেটি সম্ভবত ১৯৫৬ সালে অঙ্কিত। এটি বর্তমানে আন্টভের্প আবস্থিত রয়্যাল মিউজিয়াম অব ফাইন আর্টসে সংগৃহীত রয়েছে, যা সরাসরি শিল্পীর কাছ থেকে ক্রয় করা হয়েছিল। চিত্রকর্মে একটি গাছকে চিত্রিত করা হয়েছে যেটি তার আশপাশের ফাঁকা স্থানে কিছু পাথর দিয়ে ঘেরা, এবং গাছের মাঝখানে চাঁদ দেখানো হয়েছে।\n\n\n== চিত্রকর্ম ==\nমাগ্রিত চিত্রকর্মে গাছের সামনে একটি অর্ধচন্দ্রাকার চাঁদ উপরিস্থাপন করেছেন। তিনি পটভূমি এবং অগ্রভাগ পরিবর্তন করেছেন, যেন গাছের মধ্য দিয়ে চাঁদ দেখার পরিবর্তে আমরা চাঁদের পিছনে গাছটি দেখতে পাই। তবুও ম্যাগ্রিটের স্বেচ্ছাচারী এবং যত্নশীল তুলির আচরের কারণে দৃশ্যটিকে বাস্তবের মতো দেখায়। চিত্রকর্মে দূরত্বের অসামঞ্জস্য রয়েছে। এই আকারের একটি চাঁদ গাছের উপর স্থাপনের পরও সেটিকে এখনও ২৩৮,৮৫৫ মাইল দূরে বলে মনে হয়। তিনি এই অসামঞ্জস্যপূর্ণ বস্তুর ক্ষেত্রে তার ইচ্ছাকৃত সংমিশ্রণকে একটি \"উদ্দেশ্য উদ্দীপক\" হিসাবে উল্লেখ করেছেন। এই চিত্রটির বিষয়ে ম্যাগ্রিট উল্লেখ করেছেন: তিনি \"কেবল সন্ধ্যার ধূসর-নীল রঙে একটি গাছে চাঁদ এঁকেছেন।\" সাধারণত, মাগ্রিতের চিত্রকর্মেগুলির শিরোনামগুলি সমাপ্তির পরে নির্ধারিত হয়েছিল। এই ক্ষেত্রে, শিরোনামটি ছিল মাগ্রিতের বন্ধু, পরাবাস্তববাদী কবি লুই স্কুটেনারের ধারণা। \n\n\n== তথ্যসূত্র ==\n\n\n== বহিঃসংযোগ ==\nরেনে ম্যাগ্রিট সাইটে সেপ্টেম্বরের ষোল তারিখ"}