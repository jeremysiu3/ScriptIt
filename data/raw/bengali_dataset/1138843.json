{"pageid": 1138843, "title": "শিবানী মিশ্র", "url": "https://bn.wikipedia.org/wiki?curid=1138843", "content": "শিবানী মিশ্র (জন্ম ১৪ জানুয়ারি ১৯৭৩) একজন ভারতীয় আন্তর্জাতিক ক্রিকেট আম্পায়ার যিনি আন্তর্জাতিক ক্রিকেটে কাতারের প্রতিনিধিত্ব করেন। তিনি কাতারের ঘরোয়া ক্রিকেটে আম্পায়ার হিসেবে দায়িত্ব পালনের পাশাপাশি আন্তর্জাতিক ক্রিকেটেও আম্পায়ারের ভূমিকা পালন করেছেন। তিনি ছিলেন পুরুষদের টোয়েন্টি২০ আন্তর্জাতিক ম্যাচে আম্পায়ার হিসেবে দায়িত্ব পালন করা প্রথম নারী। তিনি কাতার জাতীয় নারী ক্রিকেট দলের কোচ হিসেবে দায়িত্ব পালন করেছেন এবং সে সাথে কাতার ক্রিকেট অ্যাসোসিয়েশনের পক্ষে বিভিন্ন কোর্সে ক্রিকেট বিষয়ে শিক্ষা প্রদান করেছেন।\n২০১৯ সালের মে মাসে আন্তর্জাতিক ক্রিকেট কাউন্সিল (আইসিসি) শিবানী মিশ্রকে আম্পায়ারদের উন্নয়ন প্যানেলে স্থান দেয়। তিনি ছিলেন আন্তর্জাতিক আম্পায়ারদের উন্নয়ন প্যানেলে স্থান করে নেয়া প্রথম এশীয় নারী।\n\n\n== আরও দেখুন ==\nপুরুষ টোয়েন্টি২০ আন্তর্জাতিক ক্রিকেট আম্পায়ারদের তালিকা\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে শিবানী মিশ্র (ইংরেজি)\nক্রিকেটআর্কাইভে শিবানী মিশ্র (সদস্যতা প্রয়োজনীয়) (ইংরেজি)"}