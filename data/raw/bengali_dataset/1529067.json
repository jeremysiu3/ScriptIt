{"pageid": 1529067, "title": "কাসবাহ মাহদিয়া", "url": "https://bn.wikipedia.org/wiki?curid=1529067", "content": "কাসবাহ মাহদিয়া (এছাড়াও মেহেদিয়া, মেহদিয়া, মাহদিয়া নামেও লেখা হয়), বা কেনিত্রার কসবাহ, (আরবি: قصبة المهدية; বারবার: ⵇⵙⴱⴰ ⵎⴻⵀⴷⵉⵢⴰ) হলো একটি কাসবাহ যা মরক্কোর কেনিত্রাতে অবস্থিত। এটি আটলান্টিক মহাসাগরের সেবু নদীর মোহনায় শহরের ট্রেন স্টেশনের ৮ কিমি (৪.৯ মাইল) পশ্চিমে অবস্থিত। কাসবাটি বারবার আলমোহাদ সুলতান আব্দুল মুমিনের আমলে নির্মিত হয় এবং ১৭ শতকে আলাউইত আমলে পুনরুদ্ধার করা হয়।\n\n\n== ইতিহাস ==\nভবনটি একটি কৌশলগত স্থানে স্থাপিত হয়েছিল যা মরক্কোর বেশ কয়েকটি অঞ্চলকে সংযুক্ত করে।  আটলান্টিক মহাসাগরে প্রবাহিত হযওয়া সেবু নদী একটি নৌযান চলাচলের উপযোগী নদী যা আটলাস পর্বতমালার মধ্য দিয়ে প্রবাহিত হয় এবং ফেজ শহরের মতো অভ্যন্তরীণ অঞ্চলে পৌঁছায়। মধ্যযুগে এই অঞ্চলটি দখল করা একটি লজিস্টিক, সামরিক এবং বাণিজ্যিক সুবিধা প্রতিষ্ঠার জন্য গুরুত্বপূর্ণ ছিল। ফলে ইতিহাস জুড়ে অনেক রাজ্যের মধ্যে কসবা তীব্র প্রতিদ্বন্দ্বিতাপূর্ণ ছিল। এর ভিত্তিপ্রস্তর একটি সমাবেশ ভবন থেকে শুরু, যা সম্ভবত দশম শতাব্দীর একটি বন্দরের অংশ হিসাবে নির্মিত। দ্বাদশ শতাব্দীতে আলমোহাদ সুলতান আবদ আল-মু'মিন পার্শ্ববর্তী বন থেকে উচ্চমানের কাঠ ব্যবহার করে একটি ডক স্থাপন করেন এবং একটি দুর্গ সংযুক্ত করেন। মেহদিয়া শহরটি এর চারপাশে গড়ে ওঠে। শহরটি ছোট ছিল, কিন্তু ষোড়শ শতাব্দী পর্যন্ত ইউরোপের সাথে বাণিজ্যের জন্য একটি সম্পদ কেন্দ্র হিসেবে ব্যবহৃত হত।\n১৫১৫ সালে পর্তুগিজরা এই অঞ্চলটি দখল করে এবং অন্য একটি স্থানে একটি দুর্গ তৈরি করে। তবে এই দখল মাত্র কয়েক সপ্তাহ স্থায়ী হয়।\n১৭ শতকে স্থানটি জলদস্যুতার কেন্দ্র হিসেবে অল্প সময়ের জন্য ব্যবহৃত হওয়ার পর স্থানীয় কর্তৃপক্ষ স্বাধীনতা অর্জনের চেষ্টা করে, কিন্তু স্পেন তা দখল করে নেয়।\nস্প্যানিশরা ১৬১৪ সালে লা মামোরা দুর্গ এবং সান ফেলিপে বাস্তন দুর্গ নির্মাণ করে। নদীর দিকে মুখ করে থাকা পাথরের উপরে রাজকীয় প্রকৌশলী ক্রিস্টোবাল ডি রোজাস এবং ক্রিস্টোবাল লেচুগা আর্টিলারি অফিসারের কাজ ছিল এটি। দুর্গের অংশ হিসেবে নির্মিত দুর্গ প্রাচীরটি বর্তমান কাঠামোর ভিত্তি হয়ে ওঠে।\n১৬৮১ সালে আলাউইত সুলতান ইসমাইল ইবনে শরীফ এই অঞ্চলটি পুনরুদ্ধার করেন। তিনি এর বর্তমান নামকরণ করেন ফর বা কাসবাহ। সুলতান ইসমাইল স্প্যানিশ দুর্গের কাসবার পূর্ণাঙ্গ পুনর্নির্মাণ করেন। তিনি প্রশাসনের জন্য একটি স্থাপনা (দার এল-মাখজেন), মসজিদ, ব্যারাক, মাদ্রাসা, ফান্ডুক (ঐতিহ্যবাহী সরাইখানা) এবং আস্তাবল নির্মাণ করেছিলেন। সুলতান ভাঙা দুর্গের দেয়ালগুলিও পুনরুদ্ধার করেন এবং প্রতিরক্ষা টাওয়ার এবং পরিখা তৈরির জন্য দক্ষিণ অংশটি ভেঙে ফেলেন। তিনি উত্তর দিকের তিনটি টাওয়ার রক্ষণাবেক্ষণ করেছিলেন। তিনি তীরে একটি বিশাল প্রবেশদ্বারও নির্মাণ করেছিলেন, যার নামকরণ করা হয়েছিল বাব আল-জাদিদ। তার বিস্তারিত নির্মাণ অভ্যন্তর পর্যন্ত বিস্তৃত ছিল, যেখানে জেলিগে দ্বারা সজ্জিত সাহানকে ঘিরে চারটি হল ছিল। এখানে একটি বাগান এবং হাম্মামও রয়েছে। ১৮ শতাব্দীর শেষের দিকে কেনিত্রাকে সুরক্ষিত করার জন্য বন্দরটি বন্ধ করার পর কসবা পরিত্যক্ত হয়ে পড়ে।\nদ্বিতীয় বিশ্বযুদ্ধের সময় কাসবা ছিল পোর্ট লিয়াউটের যুদ্ধের স্থান। এই যুদ্ধে এটি ক্ষতিগ্রস্ত হয়েছিল।\n\n\n== তথ্যসূত্র =="}