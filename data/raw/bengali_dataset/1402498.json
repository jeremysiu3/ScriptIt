{"pageid": 1402498, "title": "কুমার গৌরব", "url": "https://bn.wikipedia.org/wiki?curid=1402498", "content": "কুমার গৌরব (হিন্দি: कुमार गौरव; জন্ম: ১১ জুলাই ১৯৫৬) একজন ভারতীয় ব্যবসায়ী ও প্রাক্তন অভিনেতা, যিনি হিন্দি চলচ্চিত্রে কাজ করেছেন। তিনি অভিনেতা রাজেন্দ্র কুমারের ছেলে। \n\n\n== প্রারম্ভিক ও ব্যক্তিগত জীবন ==\nকুমার গৌরব মনোজ তুলি নামে জন্মগ্রহণ করেন। তিনি অভিনেতা রাজেন্দ্র কুমার এবং শুক্লার (হিন্দি চলচ্চিত্রের বেহল পরিবার থেকে) পুত্র। ২ বছর প্রেম করার পর ১৯৮৪ সালে তিনি নম্রতা দত্তকে বিয়ে করেন। নম্রতা দত্ত সঞ্জয় দত্তের বোন, সুনীল দত্ত এবং নার্গিসের কন্যা। কুমার গৌরব ও নম্রতা দত্তের ২ জন কন্যা সন্তান রয়েছে; শচী কুমার, যিনি প্রযোজক কামাল আমরোহীর নাতি বিলাল আমরোহীকে বিয়ে করেছেন এবং সিয়া কুমার, যিনি আদিত্যকে বিয়ে করেছেন।\n\n\n== কর্মজীবন ==\nগৌরব ১৯৮১ সালে বিজয়তা পণ্ডিতের বিপরীতে লাভ স্টোরি চলচ্চিত্রে অভিনয়ের মাধ্যমে অভিনয়ে আত্মপ্রকাশ করেছিলেন। এই চলচ্চিত্রটি প্রযোজনা করেছিলেন তার বাবা রাজেন্দ্র কুমার। নিজের কয়েক দশকের ক্যারিয়ারে গৌরব তেরি কসম (১৯৮২), স্টার (১৯৮২), লাভার্স (১৯৮৩), রোমান্স (১৯৮৩) নাম (১৯৮৬) এবং কান্তে (২০০২) সহ বেশ কয়েকটি জনপ্রিয় চলচ্চিত্রে অভিনয় করেছেন। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কুমার গৌরব (ইংরেজি)"}