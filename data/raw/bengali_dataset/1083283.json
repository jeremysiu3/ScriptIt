{"pageid": 1083283, "title": "এ এফ এম মফিজুল ইসলাম", "url": "https://bn.wikipedia.org/wiki?curid=1083283", "content": "এ এফ এম মফিজুল ইসলাম একজন বাংলাদেশী শিক্ষাবিদ। তিনি ঢাকায় অবস্থিত বেসরকারি বিশ্ববিদ্যালয়, সাউথইস্ট ইউনিভার্সিটির উপাচার্য।\n\n\n== শিক্ষাজীবন ==\nমফিজুল ইসলাম বিশ্বব্যাংকের অর্থায়নে ঢাকা বিশ্ববিদ্যালয় থেকে ১৯৮৯ সালে অর্থনীতিতে পিএইচডি ডিগ্রি অর্জন করেন।\n\n\n== কর্মজীবন ==\nকর্মজীবনে মফিজুল ইসলাম ঢাকা বিশ্ববিদ্যালয়ের ব্যবসায় প্রশাসন ইনস্টিটিউট (আইবিএ), রাজশাহী বিশ্ববিদ্যালয়ের ইনস্টিটিউট অব বাংলাদেশ স্টাডিজ (আইবিএস) এবং চট্টগ্রাম বিশ্ববিদ্যালয়ের অর্থনীতি বিভাগে অধ্যাপনা করেছেন। এছাড়া তিনি সাউথইস্ট ইউনিভার্সিটির বোর্ড অব ট্রাস্টিজের উপদেষ্টা হিসেবেও দায়িত্ব পালন করেন।\nএ এফ এম মফিজুল ইসলাম ২০১৯ সালের ২৪ নভেম্বর ঢাকায় অবস্থিত বেসরকারি বিশ্ববিদ্যালয়, সাউথইস্ট ইউনিভার্সিটির উপাচার্যের দায়িত্বভার গ্রহণ করেন।\n\n\n== প্রকাশনা ==\nমফিজুল ইসলাম দেশীয় ও আন্তর্জাতিক জার্নালে ৫০টিরও বেশি গবেষণা প্রবন্ধ প্রকাশ করেছেন।\n\n\n== তথ্যসূত্র =="}