{"pageid": 12324, "title": "কমলগঞ্জ উপজেলা", "url": "https://bn.wikipedia.org/wiki?curid=12324", "content": "কমলগঞ্জ উপজেলা বাংলাদেশের মৌলভীবাজার জেলার একটি প্রশাসনিক এলাকা। রাজধানী ঢাকা থেকে এর দূরত্ব প্রায় ২০০ কিলোমিটার। কমলগঞ্জ প্রাকৃতিক সৌন্দর্যের এক অপার লীলাভূমি। এখানে রয়েছে লাউয়াছড়া জাতীয় উদ্যান, হাম হাম জলপ্রপাত, মাধবপুর লেক, সিপাহী বীর শ্রেষ্ঠ হামিদুর রহমান এর স্মৃতিসৌধ, মণিপুরি গ্রাম, ক্যামেলিয়া চা বাগান, মো. কেরামত আলী জামে মসজিদ ও নয়নাভিরাম চা বাগান। প্রকৃতিপ্রেমীদের জন্য কমলগঞ্জ একটি চমৎকার জায়গা।\n\n\n== অবস্থান ও আয়তন ==\nকমলগঞ্জ উপজেলার অক্ষাংশ ও দ্রাঘিমাংশ ২৪.৩৬৬৭° উত্তর ৯১.৮৬৬৭° পূর্ব﻿ / 24.3667; 91.8667। এই উপজেলার উত্তরে রাজনগর উপজেলা, দক্ষিণে ভারতের ত্রিপুরা, পূর্বে কুলাউড়া উপজেলা ও ভারতের আসাম, পশ্চিমে শ্রীমঙ্গল উপজেলা ও মৌলভীবাজার সদর উপজেলা।\n\n\n== ইতিহাস ==\nকমলগঞ্জ থানা ১৯২২ সালে গঠিত হয় এবং উপজেলার মর্যাদা পায় ১৯৮৩ সালে। কমলগঞ্জ পৌরসভা গঠিত হয় ২০০০ সালে।\nভানুবিল কৃষকপ্রজা আন্দোলন কমলগঞ্জের সবচেয়ে বিখ্যাত ঐতিহাসিক ঘটনা। বাংলা ১৩০৭ সনে সংঘটিত এই ঘটনায় মণিপুরী কৃষকরা ব্রিটিশ ও তাদের পোষ্য জমিদারদের বিরুদ্ধে বিদ্রোহ ঘোষণা করে।\n১৯৪৭ সালের পূর্ব অবধি ভানুগাছ সিলেট ও কমলপুরের মধ্যে সেতু বন্ধন হিসাবে কাজ করতো। আসাম থেকে ত্রিপুরা যাবার মূল রাস্তাটি ছিলো এই ভানুগাছ পরগনার বুক চিড়ে।\nযুগ যুগ ধরে এলাকা পূর্ব ভারতের খাদ্য ভাণ্ডার হিসেবে পরিচিতি ছিল, এলাকায় উৎপাদিত চায়ের কদর ছিলো মহারানী ভিক্টোরিয়ারও রন্ধন শালা পর্যন্ত।\n৪৭-এ দেশ ভাগের সময় তৎকালীন দক্ষিণ সিলেট মহকুমা পূর্ববঙ্গের অন্তর্ভুক্ত হলে স্বাভাবিক নিয়মেই সেই সময়ের ভানুগাছ পরগনা তথা কমলগঞ্জ থানা পূর্ববঙ্গের একটি সীমান্ত এলাকায় পরিণত হয়। আসাম থেকে ত্রিপুরা যাবার মূল রাস্তাটি হঠাৎ বন্ধ হয়ে যাওয়ায় সেই সময়ের শিল্প শহর ভানুগাছ অতি দ্রুত একটি অবহেলিত ও অনুন্নত এলাকা হয়ে উঠে। ৪৭ উত্তর সময়ে এই এলাকাটি নিষ্প্রভ হয়ে গেলে জন মানসে তীব্র একটা অসন্তোষ দানা বাধে আর এই সময়ে উক্ত এলাকার মানুষের অধিকার আদায় ও এলাকার উন্নয়ন কর্মকাণ্ডকে এগিয়ে নিতে এগিয়ে আসেন আলহাজ্ব মো. কেরামত আলী।\n\n\n== প্রশাসনিক এলাকা ==\nকমলগঞ্জ উপজেলায় বর্তমানে ১টি পৌরসভা ও ৯টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম কমলগঞ্জ থানার আওতাধীন।\n\nপৌরসভা:\nকমলগঞ্জ\nইউনিয়নসমূহ:\n১নং রহিমপুর\n২নং পতনঊষার\n৩নং মুন্সিবাজার\n৪নং শমশেরনগর\n৫নং কমলগঞ্জ\n৬নং আলীনগর\n৭নং আদমপুর\n৮নং মাধবপুর\n৯নং ইসলামপুর\n\n\n== জনসংখ্যার উপাত্ত ==\nবাংলাদেশের ১৯৯১ সনের লোক আদমশুমারী অনুসারে কমলগঞ্জ উপজেলার জনসংখ্যা হলো ১৯১,৬৭২ জন। এর মধ্যে পুরুষ ৫১% এবং নারী ৪৯%। জনসংখ্যার ৬২.৯২% মুসলিম, ৩৬.০৯% হিন্দু, ০.০৪% বৌদ্ধ, ০.৮৮% খ্রিষ্টান এবং অন্যান্য ০.০৭%।\n\n\n== জনজাতি ==\nকমলগঞ্জ উপজেলায় সিলেটি ছাড়াও নানান জাতি ও আদিবাসী জনগোষ্টী বাস করেন। যেমন বাঙালি, বিষ্ণুপ্রিয়া মণিপুরি, মণিপুরি বা মৈতৈ, মণিপুরি মুসলমান বা পাঙাল, ত্রিপুরা, চা শ্রমিক, শব্দকর, খাসিয়া, হালাম ইত্যাদি।\n\n\n== শিক্ষা ==\nকমলগঞ্জ উপজেলায় শিক্ষার হার ৪৮.৬%।\n\n\n=== উল্লেখযোগ্য শিক্ষাপ্রতিষ্ঠান ===\nকমলগঞ্জ সরকারি গণ-মহাবিদ্যালয়\nজামেয়া হুসাইনিয়া সোনারগাঁও বলরামপুর টাইটেল মাদরাসা\nসুজা মেমোরিয়াল কলেজ\nআব্দুল গফুর চৌধুরী মহিলা কলেজ\nবিএএফ শাহীন কলেজ শমশেরনগর\nপতনঊষার উচ্চ বিদ্যালয় ও কলেজ\nকমলগঞ্জ বহুমুখী সরকারি মডেল উচ্চ বিদ্যালয়\nকমলগঞ্জ বহুমুখী বালিকা উচ্চ বিদ্যালয়\nআহমেদ ইকবাল মেমোরিয়াল হাই স্কুল, বনগাঁ\nতেতইগাও রশিদ উদ্দিন উচ্চ বিদ্যালয়\nদয়াময় সিংহ উচ্চ বিদ্যালয়, তিলকপুর\nমাধবপুর উচ্চ বিদ্যালয়\nভান্ডারীগাওঁ উচ্চ বিদ্যালয়\nপদ্মা মেমোরিয়াল পাবলিক উচ্চ বিদ্যালয়\nএ. এ. টি. এম বহুমুখী উচ্চ বিদ্যালয়, শমশেরনগর\nআব্দুল মছব্বির একাডেমী, শমশেরনগর\nহাজী মুহাম্মদ ওস্তওয়ার বালিকা উচ্চ বিদ্যালয়\nকামদপুর উচ্চ বিদ্যালয়\nডালুয়াছড়া জুনিয়র উচ্চ বিদ্যালয়\nইউনিয়ন আদর্শ উচ্চ বিদ্যালয়\nকালী প্রাসাদ উচ্চ বিদ্যালয়, মুন্সীবাজার\nবিচারপতি সুরেন্দ্র কুমার সিনহা স্কুল এন্ড কলেজ\nমকবুল আলী উচ্চ বিদ্যালয়\nজামেয়া আরাবিয়া মুন্সিবাজার দারুল হাদীস টাইটেল মাদরাসা\nসফাত আলী সিনিয়র ফাজিল মাদ্রাসা\nইসলামপুর ইসলামীয়া দাখিল মাদ্রাসা\nউসমান আলী দাখিল মাদ্রাসা\nআহমদ নগর দাখিল মাদ্রাসা\nচিতলীয়া জনকল্যাণ উচ্চ বিদ্যালয়\nনাজির হাসান ইসলামিয়া দাখিল মাদ্রাসা, চিতলীয়া\nবড়চেগ সুন্নীয়া দাখিল মাদ্রাসা, শমশেরনগর\n\n\n== অর্থনীতি ==\nমূলত কৃৃৃৃষিনির্ভর। চা শিল্প এখানের অর্থনীতির এক বিশাল চালিকা শক্তি।\n\n\n== যোগাযোগ ব্যবস্থা ==\nরাজধানী ঢাকা থেকে এর দূরত্ব প্রায় ২০০ কিলোমিটার। সড়ক ও রেল দুই ভাবেই কমলগঞ্জ-এ পৌঁছানো যায়।\n\n\n== উল্লেখযোগ্য ব্যক্তিত্ব ==\nমো. কেরামত আলী, রাজনীতিবিদ\nমোহাম্মদ মুহিবুর রহমান, রাজনীতিবিদ\nমোহাম্মদ ইলিয়াস, ভাষাসৈনিক ও সাবেক সাংসদ\nইসহাক কাজল, সাংবাদিক\nএস কে সিনহা, সাবেক প্রধান বিচারপতি\nআব্দুস শহীদ, সাবেক চিফ হুইপ, সাবেক কৃষিমন্ত্রী\nকর্নেল (অবসরপ্রাপ্ত) সালেহ আহমদ, বাংলাদেশ সেনাবাহিনী\n\nমেজর (অবসরপ্রাপ্ত) বশির, বাংলাদেশ সেনাবাহিনী\nখাজা উসমান, মুঘল প্রতিদ্বন্দ্বী এবং বারো ভূঁইয়া সর্দার\nশায়খুল হাদীস মাওলানা আবদুল বারী ধর্মপুরী, আধ্যাত্মিক ধর্মীয় নেতা ও শীর্ষ আলেম\nশায়খুল হাদীস মাওলানা আব্দুল মালিক রূপসপুরী, শীর্ষ আলেম\nআরিফুল হক চৌধুরী, সাবেক মেয়র সিলেট সিটি কর্পোরেশন\n\n\n== সাংস্কৃতিক প্রতিষ্ঠান ==\nমণিপুরি ললিতকলা একাডেমী: ১টি\nমণিপুরি কালচারেল কমপ্লেক্স ১টি\nমণিপুরি সাংস্কৃতিক কেন্দ্র: ১টি\nপাবলিক লাইব্রেরী : ২টি\nসিনেমা হল : ৩টি\nক্লাব: ৩৫টি\n\n\n== মেলা ও উৎসব ==\nঈদুল ফিতর\nঈদুল আযহা\nশ্রী শ্রী ঠাকুরবাণী গুরুজী গোঁসাই'র জন্ম মহোৎসব (ঠাকুরবাণীর শ্রীধাম, মুন্সীবাজার)\nমণিপুরী রাস উৎসব (রাস মান্ডব ও মনিপুরী কালচারাল কমপ্লেক্স, তেতইগাঁও)\nমণিপুরীদের রাস পূর্ণিমা (মাধবপুর জোড়া মান্ডব, শিববাজার)\nশারদীয় দূর্গোৎসব (আদমপুর বাজার, সর্বজনীন দূর্গা মন্দির)\nশ্রীকৃষ্ণ জন্মাষ্টমী মহোৎসব (পাত্রখোলা চা বাগান)\nবারুনির মেলা (ভানুগাছ বাজার, রানীবাজার, আদমপুর বাজার, পাত্রখোলা, ইত্যাদি)\nপতনঊষার এর বৈশাখী মেলা\nশমশেরনগর মোকামবাজার বার্ষিক ওরস\nছয়সিড়ি চরক পূজা\nমুন্সিবাজার ১০০ হাত বাসন্তি পূজা\nশমশেরনগর পিঠা মেলা\n\n\n== বিবিধ ==\nকমলগঞ্জ পোস্টকোড: ৩২২০\n\n\n== আরও দেখুন ==\nমৌলভীবাজার জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় কমলগঞ্জ উপজেলা"}