{"pageid": 1345980, "title": "চাঁদ কৌর", "url": "https://bn.wikipedia.org/wiki?curid=1345980", "content": "চাঁদ কৌর (১৮০২ - ১১ জুন ১৮৪২) ছিলেন শিখ সাম্রাজ্যের চতুর্থ শাসক, যাকে ২ ডিসেম্বর ১৮৪০-এ মালিকা মুকাদ্দিসা হিসাবে ঘোষণা করা হয়েছিল। \nচাঁদ কৌর ১৮০২ সালে পাঞ্জাবের গুরুদাসপুর জেলার ফতেহগড় চুরিয়ানে একটি জাট শিখ সান্ধু পরিবারে জন্মগ্রহণ করেন।  তার পিতা ছিলেন কানহাইয়া মিসলের প্রধান সরদার জাইমাল সিং। \n১৮১২ সালের ফেব্রুয়ারিতে যখন তার মাত্র দশ বছর বয়স তখন তার সাথে মহারাজা রঞ্জিত সিংয়ের বড় ছেলে কুনওয়ার খড়ক সিং -এর বিবাহ সম্পন্ন হয়। ১৮১৬ সালে, মহারাজা রঞ্জিত সিং আনুষ্ঠানিকভাবে খড়ক সিংকে তার উত্তরাধিকারী হিসাবে ঘোষণা করেন এবং তাকে \"টিক্কা কানওয়ার\" ( যুবরাজ ) পদে অভিষিক্ত করেন এবং চাঁদ কৌরকে \"টিক্কা রানী সাহিবা\" (যুবরানী) পদে আসীন করান। \nতাদের পুত্র, নৌ নিহাল সিং, ২৩ ফেব্রুয়ারি ১৮২১ সালে জন্মগ্রহণ করেন এবং ১৮৩৭ সালের মার্চ মাসে তিনি শাম সিং আটারিওয়ালার কন্যা বিবি নানকি কৌর সাহিবাকে বিয়ে করেন। নৌ নিহাল সিংকে ছিলেন তাদের একমাত্র পুত্র যিনি পাঞ্জাবের সিংহাসনে উত্তরাধিকারসূত্রে আসীন হন।\nতার স্বামীর শাসনকালে তিনি শিখ সাম্রাজ্যের রানী এবং তার স্বামীর সহধর্মিণী এই উভয় দ্বায়িত্ব সুচারুরূপে পালন করেছিলেন। তার ছেলে সিংহাসনে আরোহণ করলে রাজমাতা পদে অভিষিক্ত হন।\nতার স্বামী খড়ক সিং এবং পুত্র নৌ নিহাল সিং উভয়ের মৃত্যুর পর, তিনি নৌ নিহাল সিং এবং তার গর্ভবতী বিধবা সাহিব কৌরের অনাগত সন্তানের জন্য নিজেকে রাজ্যের শাসক হিসেবে ঘোষণা করেন। যখন সাহেব কৌর একটি মৃত পুত্রের জন্ম দেন এবং প্রতিদ্বন্দ্বী শের সিং লাহোরে একটি সফল আক্রমণের নেতৃত্ব দেন, তখন তিনি তার দাবি পরিত্যাগ করেন ।  পরে ১৮৪২ সালের ১১ জুন তাকে তার চাকরদের হাত দিয়ে হত্যা করা হয় \n\n\n== তথ্যসূত্র =="}