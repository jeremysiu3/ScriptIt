{"pageid": 1067185, "title": "বর্ডার গার্ড পাবলিক স্কুল এ্যান্ড কলেজ, রংপুর", "url": "https://bn.wikipedia.org/wiki?curid=1067185", "content": "বর্ডার গার্ড পাবলিক স্কুল এ্যান্ড কলেজ, রংপুর বাংলাদেশের রংপুর শহরের একটি শিক্ষাপ্রতিষ্ঠান। এটি শহরের সিওবাজার এলাকায় অবস্থিত এবং ১০ এপ্রিল ১৯৯৬ সালে প্রতিষ্ঠিত হয়। বর্তমানে এই প্রতিষ্ঠানে মাধ্যমিক ও উচ্চ মাধ্যমিক পর্যায়ে বিজ্ঞান, মানবিক ও বাণিজ্য শাখায় শিক্ষা প্রদান করা হয়। এছাড়া, প্রাথমিক ও নিম্ন মাধ্যমিক স্তরও চালু আছে। ২০২৪ সালের তথ্য অনুযায়ী এখানে মোট ১,৩৯২ জন শিক্ষার্থী অধ্যয়ন করছে। বাৎসরিক ভাবে “স্প্রাউট” নামে একটি ম্যাগাজিন বের হয়। ২০২৪ সহপাঠী স্কুল র‍্যাংকিং অনুযায়ী, প্রতিষ্ঠানটি জাতীয় পর্যায়ে ৪০১ তম, দিনাজপুর বোর্ডে ৪২ তম, রংপুর বিভাগে ৪৩ তম এবং রংপুর জেলার মধ্যে ১৫ তম স্থানে অবস্থান করেছে।\n\n\n== ইতিহাস ==\nরংপুর শহরের সন্নিকটে বিজিবি সেক্টর সদর দপ্তরের নিকটে ১৯৯৬ সালের ১০ এপ্রিল যাত্রা শুরু করে বর্ডার গার্ড পাবলিক স্কুল অ্যান্ড কলেজ, রংপুর। এটি প্রথমে \"রাইফেলস প্রাথমিক বিদ্যালয়\" নামে যাত্রা শুরু করে। প্রতিষ্ঠার প্রাথমিক পর্যায়ে এটি ছিল পাঁচ কক্ষবিশিষ্ট একটি টিনশেড ভবন, যেখানে মাত্র ৩ জন শিক্ষক এবং ২৩ জন শিক্ষার্থী নিয়ে কার্যক্রম শুরু হয়। ১৯৯৭ সালে চতুর্থ ও পঞ্চম শ্রেণির ক্লাস চালু করার মাধ্যমে এর প্রসার ঘটতে শুরু করে। ২০০০ সালে কেজি শ্রেণি এবং ২০০১ সালে ষষ্ঠ শ্রেণির পাঠদান শুরু হয়। ২০০২ সালে সপ্তম ও অষ্টম শ্রেণি চালু করার পর, ২০০৭ সালে প্রথম ব্যাচ এসএসসি পরীক্ষায় অংশগ্রহণ করে। ২০১২ সালে একাদশ শ্রেণি এবং ২০১৮ সালে নার্সারি শ্রেণি চালুর মাধ্যমে প্রতিষ্ঠানটি পূর্ণাঙ্গ শিক্ষা কার্যক্রমে উন্নীত হয়। বর্তমানে এতে সুসজ্জিত গ্রন্থাগার, আধুনিক কম্পিউটার ল্যাব, ছাত্রীদের জন্য কমনরুম এবং মাল্টিমিডিয়া ক্লাস পরিচালনার সুযোগ রয়েছে। ২০১৭ সালে বিএনসিসি কার্যক্রম শুরু হয়। প্রতিষ্ঠানটির ডিজিটাল অগ্রগতির অংশ হিসেবে ২০১৮ সালে নিজস্ব ওয়েবসাইট চালু হয়।\n\n\n== উপলব্ধ কোর্স ==\n\n\n== শিক্ষার্থী ==\n২০২৪ সালের তথ্যানুসারে প্রাথমিক স্তরে ৩০১ জন, নিম্ন মাধ্যমিক স্তরে ২৯৭ জন, মাধ্যমিক স্তরে ২৮৮ জন এবং উচ্চমাধ্যমিক স্তরে ৫০৬ জন মিলে মোট ১৩৯২ শিক্ষার্থী শিক্ষাগ্রহণ করছে।\n\n\n== ফলাফল ও র‍্যাংকিং ==\n\n\n=== ফলাফল ===\nএইচএসসি পরীক্ষার ফলাফল\n২০১৪ থেকে ২০২৪ সাল পর্যন্ত প্রতিষ্ঠান থেকে মোট ২০৮৮ জন শিক্ষার্থী এইচএসসি পরীক্ষায় অংশগ্রহণ করে। এর মধ্যে পাস করেছে ২০২৯ জন এবং ফেল করেছে ৫৯ জন। ৩৮১ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৭.১৭%, এবং জিপিএ ৫ প্রাপ্তির হার ছিল ১৮.২৫%।\n\nএসএসসি পরীক্ষার ফলাফল\n২০১২ থেকে ২০২৪ সাল পর্যন্ত প্রতিষ্ঠান থেকে মোট ১২৩৩ জন শিক্ষার্থী এসএসসি পরীক্ষায় অংশগ্রহণ করে। এর মধ্যে পাস করেছে ১২২৪ জন এবং ফেল করেছে ৯ জন। ৫৩৬ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৯.২৭%, এবং জিপিএ ৫ প্রাপ্তির হার ছিল ৪৩.৪৭%।\n\nজেএসসি পরীক্ষার ফলাফল\n২০১১ থেকে ২০১৯ সাল পর্যন্ত প্রতিষ্ঠান থেকে মোট ৯৫৮ জন শিক্ষার্থী জেএসসি পরীক্ষায় অংশগ্রহণ করে। এর মধ্যে পাস করেছে ৯৫৪ জন এবং ফেল করেছে ৪ জন। ৩০৫ জন শিক্ষার্থী জিপিএ ৫ (এ+) অর্জন করেছে। এই সময়ে গড় পাসের হার ছিল ৯৯.৫৮%, এবং জিপিএ ৫ প্রাপ্তির হার ছিল ৩১.৮৪%।\n\n\n== সহশিক্ষা কার্যক্রম ==\nস্কাউট\nবিএনসিসি\nবিতর্ক \n\n\n== আরও দেখুন ==\nক্যান্টনমেন্ট পাবলিক স্কুল ও কলেজ\nরংপুর জেলার শিক্ষাপ্রতিষ্ঠানের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}