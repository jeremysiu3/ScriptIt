{"pageid": 1487669, "title": "ড. মাহবুবুর রহমান মোল্লা কলেজ", "url": "https://bn.wikipedia.org/wiki?curid=1487669", "content": "ড. মাহবুবুর রহমান মোল্লা কলেজ ঢাকার যাত্রাবাড়িতে অবস্থিত একটি বেসরকারি উচ্চ মাধ্যমিক শিক্ষাপ্রতিষ্ঠান। ২০১০ খ্রিস্টাব্দে এটি প্রতিষ্ঠা করা হয়।\n\n\n== ইতিহাস ==\n২০১০ সালে সামসুল হক খান স্কুল অ্যান্ড কলেজ এর অধ্যক্ষ মাহবুবুর রহমান মোল্লা কলেজটি স্থাপন করেন। তখন ২৬১ জন শিক্ষার্থী নিয়ে কলেজটি কার্যক্রম শুরু করে। ২০২১-২২ শিক্ষাবর্ষ থেকে একাদশ শ্রেণিতে বিজ্ঞান বিভাগে ইংলিশ ভার্সনে পাঠদান চালু করা হয়।\n\n\n== শিক্ষা ব্যবস্থা ও সহায়ক সুবিধা ==\nকলেজটি ইংরেজি এবং বাংলা মাধ্যমে পাঠদান করে এবং সেমিস্টার পদ্ধতি অনুসরণ করে। এটি শিক্ষার্থীদের মেধাভিত্তিক শ্রেণী বিভাজন, বিশেষ ক্লাস, এবং শিক্ষার উন্নয়নে একাডেমিক কাউন্সেলিং পরিচালনা করে। শিক্ষার্থীদের জন্য কলেজের নিজস্ব ২৫ টি বাসের মাধ্যমে পরিবহন সুবিধা, এবং অভিভাবকদের জন্য SMS/E-mail এর মাধ্যমে তথ্য আদান-প্রদানের ব্যবস্থাও রয়েছে। \n\n\n== অবকাঠামো ==\nএটি দুই বিঘা জমির উপর প্রতিষ্ঠিত। নান্দনিক দুটি ক্যাম্পাসে অত্যাধুনিক উপায়ে পাঠদানের জন্য এটি দেশব্যাপী প্রশংসিত। দুটি ১২ তলা ভবনে রয়েছে সুপেয় পানির ব্যাবস্থা,নামাজের স্থান, বিশাল লাইব্রেরি, বিশাল ক্যান্টিন, পরিচ্ছন্ন টয়লেট ও অযুখানা, লিফট ও জেনারেটর সুবিধা।\n\n\n== সহ-শিক্ষা কার্যক্রম ==\nকলেজে ডিবেট ক্লাব, সায়েন্স ক্লাব, ফটোগ্রাফি ক্লাব, স্পোর্টস ক্লাব, কালচারাল এন্ড লিটারেচার ক্লাব, রোভার স্কাউট এবং শিক্ষা সফরের আয়োজন রয়েছে। এসব কার্যক্রম শিক্ষার্থীদের সৃজনশীলতা এবং ব্যক্তিত্ব বিকাশে সহায়তা করে। এই কলেজের মনোরম পরিবেশ, উচ্চমানের শিক্ষক, এবং অত্যাধুনিক সুবিধাসমূহ এটিকে একটি আকর্ষণীয় শিক্ষা প্রতিষ্ঠান হিসেবে প্রতিষ্ঠিত করেছে।\n\n\n== ফলাফল ==\nএইচএসসি পরীক্ষায় ড. মাহবুবুর রহমান মোল্লা কলেজ উল্লেখযোগ্য ফলাফল অর্জন করে। গত কয়েক বছর ধরে প্রতিষ্ঠানটি ৯৯%-এর বেশি পাশের হার ধরে রেখেছে এবং জিপিএ-৫ প্রাপ্ত শিক্ষার্থীর সংখ্যা ক্রমাগত বাড়ছে। এটি শিক্ষার মানে একটি আদর্শ উদাহরণ সৃষ্টি করেছে।\n\n\n== তথ্যসূত্র =="}