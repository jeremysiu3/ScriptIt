{"pageid": 1094544, "title": "এইচপি-৩৫", "url": "https://bn.wikipedia.org/wiki?curid=1094544", "content": "এইচপি-৩৫ ছিল হিউলেট-প্যাকার্ডের প্রথম বহনযোগ্য ক্যালকুলেটর এবং বিশ্বের প্রথম পকেটে বহনযোগ্য বৈজ্ঞানিক ক্যালকুলেটর: যে ক্যালকুলেটর ত্রিকোণমিতিক ও সূচকীয় ফাংশন সমর্থন করত। এটি প্রথম ১৯৭২ সালে বাজারে আসে।\n\n\n== ইতিহাস ==\n১৯৭০ সালের দিকে এইচপির সহপ্রতিষ্ঠাতা উইলিয়াম হিউলেট তার সহকর্মীদের একটি শার্টের পকেটের সমান এইচপি-৯১০০ তৈরি করার জন্য চ্যালেঞ্জ করেন। সেই সময় স্লাইড রুল ছিল একমাত্র ব্যবহারিক বহনযোগ্য সরঞ্জাম যা দ্বারা ত্রিকোণমিতিক ও সূচকীয় ফাংশনের কাজ করা যেতো এবং সেই সময়কার ক্যালকুলেটরগুলো শুধুমাত্র যোগ, বিয়োগ, গুন ও ভাগ করতে পারতো। ৩৯৫ মার্কিন ডলার মূল্যের (২০২১ অনুযায়ী $২,৪১৪-এর সমতুল্য) এইচপির প্রথম বৈজ্ঞানিক ক্যালকুলেটরের ন্যায়, ডেক্সটপ ৯১০০এ বীজগণিতীয় এন্ট্রির বদলে রিভার্স পলিস অঙ্কপাতন (আরপিএন) ব্যবহার করত। এইচপি-৩৫ এর \"৩৫\" এসেছে ক্যালকুলেটরটির বোতামের সংখ্যা থেকে।\nআদি এইচপি-৩৫ ক্যালকুলেটরটি ১৯৭২ থেকে ১৯৭৫ সাল পর্যন্ত বাজারে উপলব্ধ ছিলো। ২০০৭ সালে এইচপি ক্যালকুলেটরটির ৩৫ তম বার্ষিকী উপলক্ষে পূর্ববর্তী মডেলের ন্যায় এইচপি ৩৫এস বাজারে আনার ঘোষণা দেয় যার দাম নির্ধারণ করা হয় ৫৯.৯৯ মার্কিন ডলার।\n২০০৯ সালে আইইই মাইলফলকের তালিকায় এইচপি-৩৫ এর নাম উল্লেখ করা হয়।\n\n\n== বর্ণনা ==\n\nএই ক্যালকুলেটর অত্র ফরমেটে প্রদর্শিত সংখ্যার জন্য ঐতিহ্যবাহী ভাসমান দশমিক ডিসপ্লে ব্যবহার করত, কিন্তু অন্যান্য সংখ্যাগুলোর স্বয়ংক্রিয়ভাবে বৈজ্ঞানিক অঙ্কপাতনে বদলে যেত। পনেরো অঙ্কের এলইডি ডিসপ্লেটি চিহ্ন ও দশমিক বিন্দু সমেত দশ অঙ্কের সার্থক অংশ এবং একটি দুই অঙ্কের চিহ্ন সমেত সূচকীকরণ প্রদর্শনে সক্ষম ছিলো। এর ডিসপ্লেটি মাল্টিপ্লেক্সিংয়ের অনন্য রূপ ব্যবহার করত, একটি করে এলইডি অঙ্ক আলোকিত করার বদলে একইসাথে সম্পূর্ণ এলইডি ডিসপ্লেটি আলোকিত করত কেননা এইচপির গবেষকগণ প্রমাণ করেছেন যে এই পদ্ধতিটি মানুষের চোখে সমতুল্য আলোয় বেশি উজ্জ্বল অনুভূত করায়। সেই সময় এলএইডি তুলনামূলকভাবে নতুন প্রযুক্তি ছিল এবং এর আলো পরবর্তী দশকগুলোতে ব্যবহৃত উচ্চ দক্ষতা সম্পন্ন এলইডিগুলোর চেয়ে অনেক বেশি অনুজ্জ্বল ছিল।\nএই ক্যালকুলেটরে তিনটি \"এএ\" আকৃতির নিক্যাড ব্যাটারি অপসারণযোগ্য ব্যাটারি প্যাকের মধ্যে একত্রিত করা থাকত। প্রতিস্থাপনযোগ্য ব্যাটারি প্যাকগুলো তখন বাজার আর পাওয়া যেত না বিধায় এইচপি-৩৫ ক্যালকুলেটরকে এসি বিদ্যুতের উপর নির্ভর করতে হত, কিংবা ক্যালকুলেটর ব্যবহারকারী পর্যাপ্ত ব্যাটারি কোষ ব্যবহার করে ব্যাটারি প্যাক পুনরায় তৈরি করতেন। একটি বাহ্যিক ব্যাটারি চার্জার সেই সময় পাওয়া যেত এবং ক্যালকুলেটর সেই চার্জার দিয়ে ব্যাটারি বা ব্যাটারি ছাড়াই চালানো যেত।\nঅভ্যন্তরীণভাবে, এই ক্যালকুলেটি তৈরি করতে মোস্তেকের সাথে চুক্তির আওয়ায় নির্মিত একটি সিরিয়াল (১-বিট) প্রসেসর চিপসেট, প্রসেসিং ৫৬-বিট ভাসমান-বিন্দু সংখ্যা, এবং প্রতিনিধিত্বকৃত ১৪-অঙ্কীয় বিসিডি সংখ্যা ব্যবহার করা হয়েছিল।\n\nক্যালকুলেটরটির চারটি রেজিস্টার স্ট্যাক (x, y, z ও t) ছিল, 'enter' বোতামটি স্ট্যাকের নিচে প্রদর্শিত মান আনত। যেকোন বাইনারি অপারেশন উপরের দুটি রেজিস্টারে আসত এবং ফলাফল প্রদর্শন করত। যখন স্ট্যাকটি আনা হত তখন t রেজিস্টারটি z রেজিস্টারে এর সদৃশ ফলাফল তৈরি করত।\n\n\n== পরবর্তী সংস্করণ ==\nএইচপি-৩৫ মডেলটি ছিলো এইচপির সদৃশ মেকানিক্যাল প্যাকেজিং যুক্ত ক্যালকুলেটর পরিবারের প্রথম সদস্য:\n\nএইচপি-৪৫ ক্যালকুলেটরে আরও অনেক বৈশিষ্ট্য যুক্ত করা হয়, যেমন আউটপুট ফরমেট নিয়ন্ত্রণের সুবিধা (যা এইচপি-৩৫ মডেলে ছিলো না)। এছাড়াও এটিতে অনথিভুক্ত সময় গণনা সুবিধা ছিল। সময় গণনা সুবিধাটি কাজ করলেও ক্রিস্টাল অসিলেটর না থাকায় স্টপওয়াচের মত নির্ভুল সেবা দিতে অক্ষম ছিল।\nএইচপি-৬৫ মডেলটিতে চুম্বকীয় কার্ডের উপর প্রোগ্রাম স্টোরেজ সহ প্রোগ্রামযোগ্যতার সুবিধা যুক্ত করা হয়।\nএইচপি-৫৫, এইচপি-৬৫ এর চেয়ে সস্তা সংস্করণ যা ছোট প্রোগ্রামের জন্য স্টোরেজের ব্যবস্থা করলেও কোন বাহ্যিক স্টোরেজের ব্যবস্থা করেনি। এই ক্যালকুলেটরটিতে ক্রিস্টাল নিয়ন্ত্রণ সুবিধা যুক্ত করায় তা নির্ভুলভাবে সময় রক্ষণের কাজ করতে পারত।\nএইচপি-৬৭ মডেলে প্রোগ্রামযোগ্যতার সুবিধা আরও বাড়ানো সহ সম্পূর্ণরূপে একত্রিত কীকোড ব্যবস্থা যুক্ত করা হয়।\nএইচপি-৮০ এবং সস্তা এই-৭০ ক্যালকুলেটর দুটি বৈজ্ঞানিক ফাংশনের বদলে আর্থিক ফাংশন প্রদান করত যেমন ভবিষ্যত মূল্য ও নিট বর্তমান মূল্য।\nপরবর্তী উত্তরসূরী ক্যালকুলেটরগুলো বিভিন্ন রকম মেকানিক্যাল প্যাকেজিং ব্যবহার করত কিন্তু অপারেশনীয় দিক থেকে সেগুলো সদৃশ্যবান ছিল। এইচপি-২৫ ছিল এইচপি-৬৫ এর মত কিন্তু আরও ছোট, চুম্বকীয় কার্ড রিডারহীন প্রোগ্রামীয় ক্যালকুলেটরের সস্তা সংস্করণ। এইচপি-৪১সি ছিল প্রোগ্রামযোগ্যতা ও ক্ষমতার দিক থেকে আরও উন্নত যা সিএমওএস স্মৃতি সুবিধা যুক্ত ছিল যার ফলে ক্যালকুলেটর বন্ধ করার পরেও ক্যালকুলেটরের প্রোগ্রাম হারিয়ে যেত না। এটি ছিল প্রথম ক্যালকুলেটর যার ডিসপ্লে ও কিবোর্ডের ক্ষেত্রে আলফানিউমেরিক ক্ষমতা ছিল। ডিসপ্লে জায়গার নিচে থাকা চারটি বাহ্যিক পোর্ট স্মৃতি বিস্তৃতি (র‍্যাম মডিউল), অতিরিক্ত প্রোগ্রাম আমদানি (রম মডিউল) এবং এইচপি-আইএল (\"এইচপি ইন্টারফেস লুপ\") সমেত বিভিন্ন ধরনের পেরিফেরাল ইন্টারফেস করা, এইচপিআইবি/জিপিআইবি/আইইইই-৪৮৮ ইন্সট্রুমেন্ট বাস গুলোর স্কেল-ডাউন সংস্করণ গ্রহণ করত। পরবর্তী এইচপি-২৮সি এবং এইচপি-২৮এস দুটিতে অনেক বেশি মেমরি এবং যথেষ্ট ভিন্ন, আরও শক্তিশালী প্রোগ্রামিং রূপক যোগ করা হয়েছে।\n\n\n== অন্যান্য তথ্য ==\nএইচপি-৩৫ ছিল ৫.৮ ইঞ্চি (১৫০ মিলিমিটার) লম্বা এবং ৩.২ ইঞ্চি (৮১ মিলিমিটার) চওড়া, বলা হয় এটি উইলিয়াম হিউলেটের শার্টের পকেটে ফিট করার জন্য নকশা করা হয়েছে।\nএটি ছিল প্রথম সায়েন্টিফিক ক্যালকুলেটর যা ১৯৭২ সালে মহাকাশ পাড়ি দিয়েছিলো।\nএইচপি-৩৫ ক্যালকুলেটরগুলো মে ১৯৭৩ থেকে ফেব্রুয়ারি ১৯৭৪ পর্যন্ত মার্কিন মহাকাশ স্টেশন স্কাইল্যাবে ব্যবহৃত হয়েছিল।\nএটি প্রথম পকেটে বহনযোগ্য ক্যালকুলেটর যার সাংখ্যিক পরিসর ২০০ দশক পর্যন্ত সমর্থন করত (আরও নির্দিষ্ট করে বললে ১৯৯, ±১০±৯৯)।\nএর এলইডি ডিসপ্লের বিদ্যুতের চাহিদা ক্যালকুলেটরটির ক্ষণস্থায়ী ব্যাটারির জন্য দায়ী ছিল যা সম্পূর্ণ চার্জে তিন ঘন্টা চলত। এর পরিচালন ক্ষমতা বৃদ্ধি করতে এবং অন/অফ স্লাইড সুইচের ব্যবহার এড়াতে ব্যবহারকারীরা ডিসপ্লের শুধু একটি এলইডি আলো জ্বালাতে এর দশমিক বিন্দুর বোতামটি টিপে দিত।\nএইচপি-৩৫ পাটিগণিত, লগারিদমিক এবং ত্রিকোণমিতিক ফাংশন গণনা করতে পারত কিন্তু সম্পূর্ণ হিসেব বাস্তবায়নের ক্ষেত্রে ৭৬৭০ বিট-এর নির্দেশনা ব্যবহার করত।\nএইচপি-৩৫ এর একটি আকর্ষণীয় বৈশিষ্ট্য ছিল এর দ্বি-প্রবেশীয় বোতামের ব্যবহার। বোতামের উপরে সরাসরি ফাংশন লেখার বদলে বোতামগুলো দুটি রঙের প্লাস্টিক ব্যবহার করা হত যার ফলে বোতামের লেখার রঙ দীর্ঘস্থায়ী হত।\nএইচপি-৩৫ ও টেক্সাস ইনস্ট্রুমেন্ট্‌স দ্বারা এর সদৃশ্য ক্যালকুলেটর বাজারে আসার পর প্রকৌশলবিদ্যার শিক্ষার্থীরা স্লাইড রুলের ব্যবহার বাদ দেয়। স্লাইড রুল ব্যবহারকারীরা পকেট বৈজ্ঞানিক ক্যালকুলেটর ব্যবহার শুরু করে যার ফলে কলেজের পাঠ্যক্রম থেকে স্লাইড-রুল ক্লাস বিলুপ্ত হয়।\nবাজারে আসার প্রথম বছরে এক লক্ষ এবং বাজারে আসার সাড়ে তিন বছরের মধ্যে তিন লক্ষ এইচপি-৩৫ ক্যালকুলেটর বিক্রি হয়।\n২০০৭ সালে এইচপি ক্যালকুলেটরটির স্মরণের এর সংশোধিত সংস্করণ এইচপি ৩৫এস বাজারে বের করে।\n২০০৯ সালে এইচপি ডেক্সটপ, অ্যাপল আইফোন এবং আইপ্যাডের জন্য এইচপি-৩৫ এর ইমুলেশন অ্যাপ প্রকাশ করে।\n\n\n== আরও দেখুন ==\nসিওআরডিআইসি\nফ্রান্স রোড\nএক্সিকিউটিভ সাইনক্লার\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে এইচপি-৩৫ সম্পর্কিত মিডিয়া দেখুন।\nCODEX 99 'The HP-35 Consumer Electronics, an Origin Story'\nThe Museum of HP Calculators' article on the HP-35\n\"HP35 edition\"। HP Journal। 23 (10)। জুন ১৯৭২। ২০ সেপ্টেম্বর ২০২১ তারিখে মূল থেকে আর্কাইভ করা। সংগ্রহের তারিখ ১১ অক্টোবর ২০২১। \nHP-35 pictures on MyCalcDB (database about 1970s and 1980s pocket calculators)\nLaporte, Jacques। \"The slide rule killer: a milestone in computer history\"। ১১ ফেব্রুয়ারি ২০২২ তারিখে মূল থেকে আর্কাইভ করা। সংগ্রহের তারিখ ১১ অক্টোবর ২০২১।  A thorough analysis of the HP-35 firmware including the CORDIC algorithms and the bugs in the early ROM.\nTom Osborne’s Story in his own words - the invention of the HP 9100, HP 35 and HP 65\nA list of earliest HP-35 \"Red Dot\" calculators\nHP-35 Calculator Simulator (JavaScript)\nHP-35 Calculator Emulator (JavaScript; original ROM or bug-fixed ROM)\nLeibson, Steven (২০০৭)। Interview with Dave Cochran about the HP 35 Calculator। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}