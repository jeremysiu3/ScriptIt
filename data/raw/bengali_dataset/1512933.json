{"pageid": 1512933, "title": "তানবিন ইসলাম সিয়াম", "url": "https://bn.wikipedia.org/wiki?curid=1512933", "content": "তানবিন ইসলাম সিয়াম একজন বাংলাদেশী কম্পিউটার প্রোগ্রামার ও উইকিমিডিয়ান। তিনি ২০২৪ সাল থেকে উইকিমিডিয়া বাংলাদেশের নির্বাহী পরিষদ সদস্য হিসেবে কাজ করছেন। তিনি ২০২৫ সালে অভ্র কিবোর্ডের জন্য মেহদী হাসান খান, রিফাত নবী ও শাবাব মুস্তাফার সাথে যৌথভাবে একুশে পদক পান।\n\n\n== প্রারম্ভিক জীবন ==\nসিয়াম খুলনা প্রকৌশল ও প্রযুক্তি বিশ্ববিদ্যালয়ে লেখাপড়া করেছেন।\n\n\n== কর্মজীবন ==\nসিয়াম একজন ব্যাক-এন্ড প্রকৌশলী হিসেবে প্রধানত সিম্ফোনি প্লাটফর্মে কাজ করে থাকেন। ২০১৮ সালে প্রকাশিত বাংলাদেশ সরকারের প্রাথমিক ও মাধ্যমিকের পর্যায়ের প্রকাশিত পাঠ্যবইয়ের নতুন ফন্টগুলো তিনি তৈরি করেছিলেন।\n\n\n== স্বেচ্ছাসেবা ==\n\n\n=== ওমিক্রনল্যাব ===\n\n২০০৩ সালে অভ্র কিবোর্ডের প্রথম সংস্করণ উন্মুক্ত হওয়ার পর তিনি এর ডেভেলপার প্রতিষ্ঠান ওমিক্রনল্যাবে অভ্র কিবোর্ড ডেভেলপ করার উদ্দেশ্যে স্বেচ্ছাসেবক হিসেবে যোগ দেন। ২০০৭ সালে সোলায়মান করিমের ডেভেলপ করা রূপালি ফন্টের ইউনিকোড সংস্করণ তৈরি করে উন্মুক্ত করেন, যার নাম দেওয়া হয়েছিল সিয়াম রুপালি। এরপর তিনি ২০১০ সালে কালপুরুষ ফন্ট তৈরি করে উন্মুক্ত করেন।\n\n\n=== উইকিমিডিয়া বাংলাদেশ ===\n\n২০২৪ সালে তিনি উইকিমিডিয়া বাংলাদেশের নির্বাহী পরিষদ সদস্য নির্বাচিত হন।\n\n\n== সম্মাননা ==\n২০২৫ সালে অভ্র কিবোর্ডের জন্য মেহদী হাসান খান, রিফাত নবী ও শাবাব মুস্তাফার সাথে যৌথভাবে তিনি একুশে পদক পেয়েছেন।\n\n\n== সৃষ্টিকর্ম ==\nসিয়াম, মো. তানবিন ইসলাম; মো. রকিবুল আলম, কাজী; আল জেমি, তানভীর (২০১৩)। \"An Exploitation of Visual Cryptography to Ensure Enhanced Security in Several Applications\" [বিভিন্ন অ্যাপ্লিকেশনে উন্নত নিরাপত্তা নিশ্চিত করার জন্য ভিজ্যুয়াল ক্রিপ্টোগ্রাফির একটি ব্যবহার]। ইন্টারন্যাশনাল জার্নাল অফ কম্পিউটার অ্যাপ্লিকেশন (ইংরেজি ভাষায়)। ৬৫ (৬): ৪২–৪৬। আইএসএসএন 0975-8887। \n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে তানবিন ইসলাম সিয়াম সম্পর্কিত মিডিয়া দেখুন।"}