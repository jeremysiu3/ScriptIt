{"pageid": 1331988, "title": "অনার মুর", "url": "https://bn.wikipedia.org/wiki?curid=1331988", "content": "অনার মুর ছিলেন কবিতা, সৃজনশীল তথ্যপূর্ণ লেখা এবং নাটকের একজন আমেরিকান লেখক।\n\n\n== জীবনী ==\nতিনি জেনি মুর এবং বিশপ পল মুরের কন্যা।\nতিনি তিনটি কবিতা সংকলনের লেখক, সেগুলি হল: রেড শু, ডার্লিং, এবং মেমোয়ার । তথ্যপূর্ণ লেখার দুটি কাজ হল দ্য হোয়াইট ব্ল্যাকবার্ড এবং দ্য বিশপস ডটার। তাঁর লেখা মর্নিং পিকচার্স নাটকটি ব্রডওয়েতে তৈরি হয়েছিল এবং দ্য নিউ উইমেনস থিয়েটার : টেন প্লেস এ প্রকাশিত হয়েছিল। এটি প্রকাশ করেছিল কনটেম্পরারি আমেরিকান উইমেন, এবং তিনি সম্পাদনা করেছিলেন।\nমুর ন্যাশনাল এনডাউমেন্ট ফর দ্য আর্টস, দ্য নিউ ইয়র্ক স্টেট কাউন্সিল ফর দ্য আর্টস এবং কানেকটিকাট কমিশন ফর দ্য আর্টস থেকে কবিতা এবং নাট্য রচনায় পুরস্কার পেয়েছেন এবং ২০০৪ সালে গুগেনহেইম ফেলোশিপ পেয়েছেন। \n২০১২ সালে, মুর আইওয়া বিশ্ববিদ্যালয়ের তথ্যপূর্ণ লেখার প্রোগ্রামে মর্যাদাপূর্ণ 'বেডেল বিশিষ্ট পরিদর্শক অধ্যাপক' হিসাবে কাজ করেছিলেন।\nঅ্যামি লোয়েল : সিলেক্টেড পোয়েমস ফর দ্য লাইব্রেরি অফ আমেরিকা বইটির তিনি সম্পাদক ছিলেন এবং পল শ্মিট দ্বারা অনুবাদিত দ্য স্ট্রে ডগ ক্যাবারে, এ বুক অফ রাশিয়ান পোয়েমস বইয়ের সহ-সম্পাদক। তিনি দ্য নিউ স্কুল এবং কলাম্বিয়া ইউনিভার্সিটি স্কুল অফ আর্টসে স্নাতক স্তরের প্রোগ্রামে পড়ান। ২০০৫ থেকে ২০০৭ পর্যন্ত, তিনি নিউ ইয়র্ক টাইমসএর অফ-ব্রডওয়ে থিয়েটার সমালোচক ছিলেন। তিনি আমহার্স্ট কলেজ ভিত্তিক সাহিত্য সাময়িকী দ্য কমন এর সম্পাদকীয় বোর্ডে রয়েছেন এবং প্রথম সংখ্যায় কাজ প্রকাশ করেছেন।\n\nদ্য বিশপ' ডটার, বইটি তাঁর পিতা বিশপ পল মুরের সাথে তাঁর সম্পর্কের একটি স্মৃতিকথা। বইটি দ্য নিউ ইয়র্ক টাইমস তাদের সম্পাদকের পছন্দ হিসাবে নামকরণ করেছিল। একে লস অ্যাঞ্জেলেস টাইমস ২০০৮ সালে একটি প্রিয় বই হিসেবে, এবং ন্যাশনাল বুক ক্রিটিক সার্কেল \"সুন্দর পাঠ্য\"র পঠন তালিকার অংশ হিসাবে নির্বাচন করেছিল। এর পাশাপাশি এটি আত্মজীবনীর জন্য ২০০৮ সালের ন্যাশনাল বুক ক্রিটিকস সার্কেল পুরস্কার এবং উভকামী সাহিত্যের জন্য ল্যাম্বডা সাহিত্য পুরস্কারের জন্য একটি চূড়ান্ত প্রার্থী তালিকায় স্থান পেয়েছিল। ২০০৯ সালের এপ্রিলে, আমেরিকার লাইব্রেরি পোয়েমস ফ্রম দ্য উইমেন'স মুভমেন্ট নামে একটি কবিতা সংকলনটি প্রকাশ করে। এটি অনার মুর দ্বারা সম্পাদিত একটি সংকলন। দ্য বিশপস ডটার-এর পেপারব্যাক রিলিজের পাশাপাশি দ্য হোয়াইট ব্ল্যাকবার্ডের একটি পুনঃসংখ্যা প্রকাশিত হয়েছে।\nতাঁর সাম্প্রতিক বই, আওয়ার রেভোলিউশন: এ মাদার অ্যান্ড ডটার অ্যাট মিডসেঞ্চুরি , ২০২০ সালের মার্চে প্রকাশিত হয়েছিল।\n\n\n== গ্রন্থপঞ্জি ==\nআওয়ার রেভল্যুশন: এ মাদার অ্যান্ড ডটার অ্যাট মিড সেঞ্চুরি\" (২০১৯) \nদ্য বিশপ'স ডটার : এ মেমোয়ার (২০০৮)\nরেড শুজ - কবিতা (২০০৫)\nডার্লিং (২০০১)\nদ্য হোয়াইট ব্ল্যাকবার্ড: এ লাইফ অফ পেইন্টার মার্গারেট সার্জেন্ট, এটি তাঁর নাতনির লেখা (১৯৯৬)\nমেমোয়ার (১৯৮৮)\n\n\n== তথ্যসূত্র =="}