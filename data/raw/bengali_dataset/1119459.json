{"pageid": 1119459, "title": "মুহাম্মদ কোনাতে", "url": "https://bn.wikipedia.org/wiki?curid=1119459", "content": "মুহাম্মদ কোনাতে (ফরাসি: Mohamed Konaté; জন্ম: ১২ ডিসেম্বর ১৯৯৭) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে রুশ ক্লাব আখমাত গ্রজনি এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\nআইভোরীয় ফুটবল ক্লাব দেঙ্গেলের যুব পর্যায়ের হয়ে খেলার মাধ্যমে কোনাতে ফুটবল জগতে প্রবেশ করেছেন এবং পরবর্তীকালে সাক্সানের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৬–১৭ মৌসুমে, রুশ ক্লাব উরাল ইয়েকাতেরিনবুর্গের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; উরাল ইয়েকাতেরিনবুর্গের হয়ে মাত্র এক মৌসুমে ৪ ম্যাচে অংশগ্রহণ করার পর ২০১৬–১৭ মৌসুমে তিনি বাবিতেতে যোগদান করেছেন। বাবিতেতে মাত্র এক মৌসুম অতিবাহিত করার পর কাইরাতের সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ১২ ম্যাচে ৩টি গোল করেছেন। পরবর্তীকালে, তিনি গোমেল, পিয়ুনিক, তামবভ এবং খিমকির হয়ে খেলেছেন। ২০২১–২২ মৌসুমে, তিনি খিমকি হতে রুশ ক্লাব আখমাত গ্রজনিতে যোগদান করেছেন।\nকোনাতে ২০২০ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ১৩ ম্যাচে ২টি গোল করেছেন।\n\n\n== প্রারম্ভিক জীবন ==\nমুহাম্মদ কোনাতে ১৯৯৭ সালের ১২ই ডিসেম্বর তারিখে কোত দিভোয়ারের অদিয়েনেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০২০ সালের ৯ই অক্টোবর তারিখে, ২২ বছর, ৯ মাস ও ২৭ দিন বয়সে, ডান পায়ে ফুটবল খেলায় পারদর্শী কোনাতে গণতান্ত্রিক কঙ্গো প্রজাতন্ত্রের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১১ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি বুর্কিনা ফাসো ৩–০ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে কোনাতে সর্বমোট ৪ ম্যাচে অংশগ্রহণ করেছেন।\nকোনাতে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৭ ফেব্রুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মুহাম্মদ কোনাতে  (ইংরেজি)  \nসকারবেসে মুহাম্মদ কোনাতে (ইংরেজি) \nট্রান্সফারমার্কেটে মুহাম্মদ কোনাতে (ইংরেজি) \nওয়ার্ল্ডফুটবল.নেটে মুহাম্মদ কোনাতে (ইংরেজি) \nইএসপিএন এফসিতে মুহাম্মদ কোনাতে (ইংরেজি) \nন্যাশনাল-ফুটবল-টিমস.কমে মুহাম্মদ কোনাতে (ইংরেজি)"}