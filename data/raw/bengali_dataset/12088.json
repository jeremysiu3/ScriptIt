{"pageid": 12088, "title": "তামিল ভাষা", "url": "https://bn.wikipedia.org/wiki?curid=12088", "content": "তামিল ভাষা ( TAM-il, TAHM-; தமிழ், Tamiḻ, উচ্চারিত [t̪amiɻ] ()) মূলত দক্ষিণ ভারত ও শ্রীলঙ্কায় প্রচলিত একটি ধ্রুপদী দ্রাবিড় ভাষা। তবে বিশ্বের আরও বহু দেশে তামিলভাষী সম্প্রদায় রয়েছে।\nসব দ্রাবিড় ভাষার মধ্যে তামিল ভাষাই ভৌগলিকভাবে সবচেয়ে বেশি বিস্তৃতি লাভ করেছে এবং এটির সাহিত্যই সবচেয়ে সমৃদ্ধ ও প্রাচীন। ভারতীয় উপমহাদেশে কেবল সংস্কৃত ভাষারই অনুরূপ ইতিহাস রয়েছে। তামিল ভাষার সাহিত্য ২ হাজার বছরেরও বেশি পুরনো এবং এর লিখিত ভাষাটির খুব সামান্যই পরিবর্তন হয়েছে। সে কারণে আধুনিক তামিল সাহিত্যের পাশাপাশি চিরায়ত তামিল সাহিত্যও সমান তালে পঠিত হয়। তামিল শিশুরা এখনও হাজার বছরের পুরনো ছড়া কেটে তাদের বর্ণমালা শেখে। তামিল ভাষার নিজস্ব ব্যাকরণ সংস্কৃত থেকে আলাদাভাবে রচিত হয়েছিল। এই ভাষায় রচিত প্রাচীনতম রচনাটি খ্রিস্টপূর্ব ২য় শতকে লেখা।\nভারতের ছয় কোটির বেশি লোক তামিল ভাষায় কথা বলে। ভাষাটি ভারতের তামিলনাড়ু অঙ্গরাজ্যের সরকারি ভাষা এবং উত্তর ও উত্তর-পূর্ব শ্রীলঙ্কার প্রধান ভাষা। ভারতে ব্রিটিশ শাসনের সময় বহু তামিলভাষী লোককে শ্রমিক হিসেবে ব্রিটিশ সাম্রাজ্যের বিভিন্ন অঞ্চলে নিয়ে যাওয়া হয়। সেই সব অঞ্চলে তারা তামিলভাষী সম্প্রদায় গঠন করে। এদের মধ্যে সিঙ্গাপুর, মালয়েশিয়া, মরিশাস ও দক্ষিণ আফ্রিকায় বেশ বড় আকারের তামিলভাষী সম্প্রদায় রয়েছে। সমগ্র বিশ্বে প্রায় সাড়ে সাত কোটি লোক তামিল ভাষায় কথা বলে।\nতামিল ভাষার ধ্বনিব্যবস্থা এবং ব্যাকরণের সাথে প্রত্ন-দ্রাবিড় ভাষার অনেক মিল আছে।\n\n\n== তথ্যসূত্র ==\n\n\n== বহিঃসংযোগ ==\n\n উইকিমিডিয়া কমন্সে তামিল ভাষা সম্পর্কিত মিডিয়া দেখুন।\nUCLA Tamil Profile\nNational Translation Mission's(NTM) Tamil Pages\nTamil Academy  ওয়েব্যাক মেশিনে আর্কাইভকৃত ৬ জানুয়ারি ২০১৪ তারিখে\nTo learn tamil online"}