{"pageid": 1138846, "title": "বাংলাদেশ নৌবাহিনী স্কুল এন্ড কলেজ, খুলনা", "url": "https://bn.wikipedia.org/wiki?curid=1138846", "content": "বাংলাদেশ নৌবাহিনী স্কুল এন্ড কলেজ, খুলনা খুলনার খালিশপুরের গোয়ালখালীতে অবস্থিত বাংলাদেশ নৌবাহিনীর নিজস্ব ও সংরক্ষিত নৌ আবাসিক এলাকায় অবস্থিত একটি বিদ্যালয়। এটি বাংলাদেশ নৌবাহিনী দ্বারা পরিচালিত একটি একাডেমিক প্রতিষ্ঠান। এর প্রাতিষ্ঠানিক কোড (ইআইআইএন) হল ১১৭১১২। এটি খুলনা-যশোর মহাসড়কের পশ্চিম পার্শ্বে (শহীদ শেখ আবু নাসের হাসপাতালে বিপরীত পার্শ্বে) অবস্থিত। এই বিদ্যালয়ে ২টি পাঁচ তলা ভবন, একটি তিন তলা ভবন, একটি এক তলা ভবন রয়েছে। এছাড়া একটি মিলনায়তন রয়েছে।\n\n\n== ইতিহাস ==\n১৯৭৯ সালে নৌবাহিনীর মাধ্যমিক বিদ্যালয় যাত্রা শুরু হয়। ২০০৩ সালে গণপ্রজাতন্ত্রী বাংলাদেশ সরকারের শিক্ষা মন্ত্রণালয় এবং মাধ্যমিক ও উচ্চ মাধ্যমিক শিক্ষা বোর্ড যশোর কর্তৃক অনুমোদিত হয়ে একাদশ ও দ্বাদশ শ্রেণি সংযোজনের মাধ্যমে কলেজ উন্নীত করা হয়।\n\n\n== শিক্ষাকার্যক্রম ==\nপ্রতিষ্ঠানে মাধ্যমিক এবং উচ্চ মাধ্যমিক বিভাগের জন্য নিম্নলিখিত তিনটি শাখা রয়েছে - বিজ্ঞান, ব্যবসায় শিক্ষা এবং মানবিক। এর পাবলিক পরীক্ষা মাধ্যমিক ও উচ্চ মাধ্যমিক শিক্ষা বোর্ড যশোরের অধীনে পরিচালিত হয় ।  চাকরির ব্যাকগ্রাউন্ডের ছাত্র এবং মেধাবী সিভিল ছাত্র উভয়ই এখানে পড়াশোনা করতে পারে।\n\n\n== শিক্ষার্থী কার্যক্রম ==\nশিক্ষাবিদদের পাশাপাশি, বিএন স্কুল ও কলেজ, খুলনার শিক্ষার্থীরা বিভিন্ন পাঠক্রম বহির্ভূত কার্যকলাপ যেমন খেলাধুলা, সংস্কৃতি, সাহিত্য, বিতর্ক, শিল্প, সমাজকল্যাণমূলক কার্যক্রম এবং অন্যান্য সৃজনশীল অঙ্গনে জড়িত থাকে। তারা সী রোভার স্কাউটিং এবং বিএনসিসি (নৌ শাখা) তেও অংশ নেয়।\n\n\n== আরও দেখুন ==\nবাংলাদেশের কলেজের তালিকা\nবাংলাদেশের বিদ্যালয়সমূহের তালিকা\n\n\n== তথ্যসূত্র =="}