{"pageid": 1526974, "title": "সারা ম্যাকলিওড", "url": "https://bn.wikipedia.org/wiki?curid=1526974", "content": "সারা ম্যাকলিওড (জন্ম: ১৮ জুলাই ১৯৭১) নিউজিল্যান্ডের চলচ্চিত্র জগতের একজন বিশিষ্ট অভিনেত্রী। তিনি পিটার জ্যাকসন পরিচালিত দ্য লর্ড অফ দ্য রিংস: দ্য ফেলোশিপ অফ দ্য রিং এবং দ্য লর্ড অফ দ্য রিংস: দ্য রিটার্ন অফ দ্য কিং ছবিতে রোজি কটন নামক এক মহিলা হবিট (রূপকথা জগতের কাল্পনিক প্রানী) চরিত্রে অভিনয় করার জন্য পরিচিত। ম্যাকলিওড ২০০৮ থেকে ২০০৯ সাল পর্যন্ত নিউজিল্যান্ডের টিভি ধারাবাহিক শর্টল্যান্ড স্ট্রিটে  সিন্ডি ওয়াটসনের চরিত্রে অভিনয় করেছিলেন।\n\n\n== অভিনয় জীবন ==\nসারা ম্যাকলিওড পিটার জ্যাকসন পরিচালিত  দ্য লর্ড অফ দ্য রিংস  চলচ্চিত্রের অভিনেতা নির্বাচক (কাস্টিং ডাইরেক্টর) লিজ মুলেনকে আগে থেকে চিনতেন। ম্যাকলিওড যখন ছয় মাসের গর্ভবতী ছিলেন, তখন তিনি রোজি কটন নামে একজন মহিলা হবিটের ভূমিকায় অভিনয়ের জন্য অডিশন দিয়েছিলেন। চার মাস পর তিনি সেই ভূমিকায় অভিনয়ের জন্য নির্বাচিত হন। তিনি যখন এই চলচ্চিত্র শৃঙ্খলার জন্য প্রথম চিত্রায়ন শুরু করেন তখন তার বাচ্চার জন্ম হয়ে গেছে এবং তার বয়স ছিল ১২ সপ্তাহ। চলচ্চিত্র শৃঙ্খলার তৃতীয় এবং শেষ ছবির চিত্রায়নের সময় তার বাচ্চার বয়স চার বছর হয়ে গেছিল। এই ঘটনা থেকে বোঝা যায় যে সম্পূর্ন চলচ্চিত্র শৃঙ্খলার প্রযোজনার সময়কাল কতটা দীর্ঘায়িত ছিল।  তার মেয়ে, মাইসিও চলচ্চিত্রে অভিনয় করেছিলেন। দ্য লর্ড অফ দ্য রিংস: দ্য রিটার্ন অফ দ্য কিং -এর শেষ দৃশ্যে তাকে দেখা গিয়েছিল। ২০০৪ সালে নিউজিল্যান্ড হেরাল্ড পত্রিকার পর্যবেক্ষণ অনুসারে ম্যাকলিওড  দ্য লর্ড অফ দ্য রিংস চলচ্চিত্র শৃঙ্খলায় গুরুত্বপূর্ণ ভূমিকা পালনের জন্য উল্লেখযোগ্য।  ২০০৭ সালে, ম্যাকলিওডসহ নিউজিল্যান্ডের চৌদ্দজন দ্য লর্ড অফ দ্য রিংস চলচ্চিত্রে অংশগ্রহনকারী অভিনেতারা চলচ্চিত্রের প্রযোজক সংস্থা নিউ লাইনের বিরুদ্ধে মামলা করে চলচ্চিত্রের মোট আয়ের পাঁচ শতাংশের আইনত অধিকার দাবী করে। \n২০০৮ থেকে ২০০৯ সাল পর্যন্ত, ম্যাকলিওড নিউজিল্যান্ডের টিভি ধারাবাহিক শর্টল্যান্ড স্ট্রিটে  সিন্ডি ওয়াটসনের চরিত্রে অভিনয় করেছিলেন। ম্যাকলিওড এই চরিত্রে অভিনয়ের জন্য সারোগেসি বিষয়ের উপর ব্যক্তিগত গবেষণা করেন কারণ তার চরিত্রটি ছিল একজন সারোগেট মা -এর।  ২০১০ সালে আমেরিকা'স নেক্সট টপ মডেলের একটি পর্বে, ম্যাকলিও উপস্থিত হয়েছিলেন। এই পর্বে প্রতিযোগীরা লর্ড অফ দ্য রিংস  চলচ্চিত্রের বিষয়ভিত্তিক একটি চিত্রগ্রহনে অংশগ্রহণ করেছিলেন। \n\n\n== তথ্যসূত্র =="}