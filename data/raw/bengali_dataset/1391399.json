{"pageid": 1391399, "title": "১২৩ গণতান্ত্রিক জোট", "url": "https://bn.wikipedia.org/wiki?curid=1391399", "content": "১২৩ গণতান্ত্রিক জোট ( চীনা:一二三民主聯盟) ছিল একটি হংকং ভিত্তিক তাইওয়ান-পন্থী রাজনৈতিক দল। ১৯৯৪ সালে তাইওয়ান-পন্থী, গণতন্ত্র সমর্থক ও ব্যবসা-বান্ধব রাজনীতিবিদদের সমন্বয়ে গঠিত দলটির  লক্ষ্য ছিল চীনের সাথে পুনরায় একীভূত হওয়া, একটি মুক্ত, গণতান্ত্রিক ও ধনী চীনের জন্য সংগ্রাম করা এবং একটি গণতান্ত্রিক ও সম্মৃদ্ধ হংকং প্রতিষ্ঠা করা। এটি একটি ছোট রাজনৈতিক দল ছিল। রাষ্ট্রপতি নির্বাচনে তাইওয়ানপন্থীদের পরাজয়ের পর তাইওয়ান সরকারের আর্থিক সহায়তার অভাবে ২০০০ সালে এটি বিলুপ্ত হয়।\n\n\n== ইতিহাস ==\n১৯৯৪ সালে তাইওয়ানের কুওমিংতাং নামক রাজনৈতিক দলের সমর্থকদের মাধ্যমে এই দলটি প্রতিষ্ঠা করা হয়েছিল। সিং লিং ইয়ুম ১৯৯৫ সাল হতে ১৯৯৭ সাল পর্যন্ত  হংকং আইন পরিষদে এই দলটির প্রতিনিধিত্ব করেছিলেন। দলটিকে বেইজিং নিয়ন্ত্রিত অস্থায়ী আইন পরিষদ হতে ছাঁটাই করা হয়েছিল। ১৯৯৮ সালের হংকং আইন পরিষদ নির্বাচনে সকল প্রার্থীই পরাজিত হয়েছিলেন।\n১৯৯৯ সালে অনুষ্ঠিত জেলা পরিষদ নির্বাচনে দলটি ৬ টি আসনে জয়লাভ করে। পর্যাপ্ত তহবিলের অভাবে দলটি ২০০০ সালের হংকং আইন পরিষদ নির্বাচনে কোনো প্রার্থী দিতে পারেনি। এর ধারাবাহিকতায় ৩ ডিসেম্বর ২০০০ সালে দলটি তাইওয়ান সরকারের অর্থনৈতিক সহযোগিতার অভাবে ভেঙ্গে যায়।  দলটির সর্বশেষ চেয়ারম্যান ছিলেন তাই চেউক-ইন ।\n\n\n== নির্বাচনী ফলাফল ==\n\n\n=== জেলা পরিষদ নির্বাচন ===\n\n\n=== আইন পরিষদ নির্বাচন ===\n\n\n== তথ্যসূত্র =="}