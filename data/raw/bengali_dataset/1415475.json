{"pageid": 1415475, "title": "সেলিম মাহমুদ", "url": "https://bn.wikipedia.org/wiki?curid=1415475", "content": "সেলিম মাহমুদ (জন্ম: ১৪ সেপ্টেম্বর ১৯৭১) বাংলাদেশের একজন রাজনীতিবিদ। তিনি চাঁদপুর-১ সংসদীয় আসনের সংসদ সদস্য ও বাংলাদেশ আওয়ামী লীগের তথ্য ও গবেষণা সম্পাদক।\n\n\n== প্রাথমিক জীবন ==\nসেলিম মাহমুদ ১৪ সেপ্টেম্বর ১৯৭১ সালে তৎকালীন পূর্ব-পাকিস্তানের চাঁদপুরের কচুয়ার পালাখাল গ্রামে জন্মগ্রহণ করেন। তার পিতা রোস্তম আলী মিয়া ও মাতার নাম শাহজাদী বেগম।\nতিনি ১৯৮৬ সালে কুমিল্লা হাই স্কুল থেকে এসএসসি ও ১৯৮৮ সালে ঢাকা কলেজ থেকে এইচএসসি পাশ করেন।\nঢাকা বিশ্ববিদ্যালয়ে আইন বিষয়ে তিনি ১৯৯২ সালে স্নাতক ও ১৯৯৩ স্নাতকোত্তর ডিগ্রী অর্জন করেন। যুক্তরাজ্যের ডান্ডি বিশ্ববিদ্যালয় থেকে তিনি ২০০৮ সালে ’এনার্জি-ল’ এন্ড পলিসি’ বিষয়ে পিএইচডি ডিগ্রি অর্জন করেন।\n\n\n== কর্মজীবন ==\nসেলিম মাহমুদ ১৯৯৫ সালে চট্টগ্রাম বিশ্ববিদ্যালয়ে আইন বিভাগে অধ্যাপনার মধ্য দিয়ে কর্মজীবন শুরু করেন।\nপরে তিনি ঢাকা বিশ্ববিদ্যালয়ের আইন বিভাগের প্রথমে সহযোগী অধ্যাপক ও পরে অধ্যাপক ছিলেন।\n\n\n=== রাজনৈতিক জীবন ===\nসেলিম মাহমুদ বাংলাদেশ আওয়ামী লীগের তথ্য ও গবেষণা সম্পাদক। এর আগে তিনি বাংলাদেশ কেন্দ্রীয় আওয়ামীলীগ উপ-কমিটির আইন বিষয়ক সম্পাদক ও আওয়ামীলীগের অর্থ ও পরিকল্পনা উপ-কমিটির আর্ন্তজাতিক সম্পাদক এবং বাংলাদেশ ছাত্রলীগের কেন্দ্রীয় কমিটির সাবেক আইন বিষয়ক সম্পাদক ছিলেন।\nতিনি বাংলাদেশ সরকারের এনার্জি এন্ড রেগুলেটরি কমিশন ট্রাইবুনালের চেয়ারম্যান।\n২০২৪ সালের দ্বাদশ জাতীয় সংসদ নির্বাচনে তিনি বাংলাদেশ আওয়ামী লীগের প্রার্থী হিসেবে চাঁদপুর-১ আসন থেকে সংসদ সংসদ নির্বাচিত হন।\n\n\n== তথ্যসূত্র =="}