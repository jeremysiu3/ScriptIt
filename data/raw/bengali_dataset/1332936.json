{"pageid": 1332936, "title": "কিরণ কানোজিয়া", "url": "https://bn.wikipedia.org/wiki?curid=1332936", "content": "কিরণ কানোজিয়া (জন্ম ২৫শে ডিসেম্বর ১৯৮৬) একজন ভারতীয় প্যারা-অ্যাথলিট (একজন ক্রীড়াবিদ যাঁর অক্ষমতা বা প্রতিবন্ধকতা রয়েছে), যিনি \"ভারতের ব্লেড-রানার\" নামে পরিচিত।\n\n\n== জীবন এবং শিক্ষা ==\nকানোজিয়া ফরিদাবাদের একটি দরিদ্র পরিবারে জন্মগ্রহণ করেছেন। তিনি পড়াশোনায় দক্ষতা অর্জন করেছিলেন এবং শিক্ষা জীবনের শেষে তিনি হায়দ্রাবাদের ইনফোসিসে একজন পরীক্ষা প্রকৌশলী হিসাবে কাজ করতে শুরু করেছিলেন।  বাবা-মায়ের সাথে নিজের ২৫তম জন্মদিন উদযাপন থেকে ফিরে আসার সময়, ট্রেনের মধ্যে ডাকাতরা তাঁর ব্যাগ চুরি করার চেষ্টা করে তাঁকে ট্রেন থেকে ধাক্কা মেরে ফেলে দেয়। এর ফলে তাঁর বাম পা ট্রেনের চাকায় পিষ্ট হয়ে যায় এবং তাঁর পা শরীর থেকে কেটে ফেলতে হয়েছিল।\nঘটনার ছয় মাস পরে, তিনি হায়দ্রাবাদে ফিরে আসেন এবং নিজের জীবনের নিয়ন্ত্রণ ফিরে পেতে দক্ষিণ পুনর্বাসন কেন্দ্রে (ডিআরসি) নিজের নাম নথিভুক্ত করান। এখানেই তিনি একটি কৃত্রিম পা দিয়ে চলা শুরু করেন। ২০১৪ সালে, কানোজিয়া হায়দ্রাবাদ এয়ারটেল ম্যারাথনে নাম দিয়েছিলেন এবং নিজের প্রথম পদক জিতেছিলেন।\n\n\n== খেলোয়াড় জীবন ==\nএরপর তিনি বেশ কয়েকটি অর্ধ-ম্যারাথন সম্পন্ন করেন। মার্চ ২০১৯-এর হিসাব অনুযায়ী, ২০১৫ সালের  মুম্বাই ম্যারাথনে তাঁর করা সময় ২ ঘন্টা ৪৪ মিনিট এখনো পর্যন্ত তাঁর জীবনের সেরা সময়। কানোজিয়া একজন সেরা ব্লেড রানার, ম্যারাথন দৌড়ে যোগদান করার জন্য এবং দৌড় শুরুর সময় সংকেত হিসেবে পতাকা তোলার জন্য তাঁকে দিল্লি ও মুম্বাইতে আমন্ত্রণ জানানো হয়।\n\n\n== পুরস্কার এবং স্বীকৃতি ==\nহায়দ্রাবাদ এয়ারটেল ম্যারাথনে পদক জিতেছেন\nজাতিসংঘ এবং নীতি আয়োগ দ্বারা আয়োজিত উইমেন ট্রান্সফর্মিং ইন্ডিয়া অ্যাওয়ার্ড ২০১৭ এর বিজয়ী\nমিশন স্মাইল দ্বারা ২০১৭ সালে প্রকাশিত একটি ক্যালেন্ডারে প্রদর্শিত ১২জন \"স্পোর্টিং সুপারহিরো\"-এর একজন হিসাবে নির্বাচিত।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}