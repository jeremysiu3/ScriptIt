{"pageid": 1033049, "title": "খোলা আমজাদ", "url": "https://bn.wikipedia.org/wiki?curid=1033049", "content": "খোলা আমজাদ ( উর্দু: خو لہ امجد‎‎ ; জন্ম: ১২ ডিসেম্বর, ১৯৫২) হলেন একজন পাকিস্তানি রাজনীতিবিদ যিনি ২০১৩ সালের মে থেকে ২০১৮ সালের মে পর্যন্ত পাঞ্জাব প্রাদেশিক পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nখোলা আমজাদ ১৯৫২ সালের ১২ ডিসেম্বরে পাকিস্তানের পাঞ্জাব প্রদেশের মুলতানে জন্মগ্রহণ করেছিলেন। \nতিনি ১৯৭৬ সালে আলিয়ঁস ফ্রঁসেজ থেকে ফরাসি ভাষায় মাস্টার ডিপ্লোমা অর্জন করেছিলেন। তিনি ২০০০ সালে বাহাউদ্দিন জাকারিয়া বিশ্ববিদ্যালয় থেকে অফিস ব্যবস্থাপনায় স্নাতকোত্তর ডিপ্লোমা সম্পন্ন করেছিলেন। \n\n\n== রাজনৈতিক জীবন ==\nতিনি ২০১৩ সালের পাকিস্তানের সাধারণ নির্বাচনে নারীদের জন্য সংরক্ষিত আসনে পাকিস্তান মুসলিম লীগ (এন) এর প্রার্থী হিসাবে পাঞ্জাব প্রাদেশিক পরিষদে নির্বাচিত হয়েছিলেন।\n\n\n== তথ্যসূত্র =="}