{"pageid": 137938, "title": "মামজি স্ট্রেনজার", "url": "https://bn.wikipedia.org/wiki?curid=137938", "content": "মুহাম্মদ মুমিথ আহমেদ (জন্ম:১৮ই জানুয়ারি  ১৯৮৪) একজন বাংলাদেশী বংশোদ্ভুত ব্রিটিশ র‍্যাপার, গায়ক, নৃত্যশিল্পী, সঙ্গীত প্রযোজক ও গীতিকার। তিনি তার মঞ্চনাম মামজি স্ট্রেনজার ও প্রযোজনা নাম এসপি নামে জনপ্রিয় । ২০০৯ এ তার প্রথম একক সঙ্গীত ওয়ান মোর ড্যান্স এর মাধ্যমে সঙ্গীতজীবন শুরু হয়। এর পরপর মুক্তি পায় শো গার্ল ও ফ্লাই উয়িথ মি। ইংরেজি ও বাংলা ছাড়াও আরবি, হিন্দী, পাঞ্জাবি ভাষায় তিনি গান করেছেন।\n\n\n== প্রাথমিক জীবন ==\nমামজি স্ট্রেনজার পূর্ব লন্ডনের প্লেইস্টোতে বাঙালি মুসলমান পরিবারে বেড়ে ওঠেন। পরিবারের ৬ সদস্যের মধ্যে তার অবস্থান পঞ্চম। মাত্র ১১ বছর বয়সে তিনি সংগীতের প্রতি আকৃষ্ট হয়ে ওঠেন এবং তার ভাইয়ের সংগীত সংগ্রহের প্রতি অনুরক্ত হয়ে তিনি তার সঙ্গীতপেশা শুরু করেন।\n২০০০ সালে ইউকে গ্যারেজ এ কাজ শুরু করেন। ২০০৩ পর্যন্ত তিনি পাইরেট রেডিও-এর সাথে কাজ করেন। এরপর সেখানে নিজেকে একজন বহিরাগত মনে হতে থাকায় তিনি পাইরেট রেডিও ত্যাগ করেন (এখান থেকে তার মঞ্চনাম এসেছে)।\n\n\n=== ২০০৫-২০০৮: সূচনা ===\nতার এক বন্ধু তার ডেমো টেপ পাঠানোর পর বিবিসি এশিয়ান নেটওয়ার্কের ২০০৫ সালের আনসাং প্রতিযোগিতায় তিনি  তার গান জাম্প আপ পরিবেশন করে তিনজন চূড়ান্ত প্রতিযোগীর একজন হয়েছিলেন। প্রতিযোগিতায় তার সাফল্য প্রযোজক রিশি রিচের দৃষ্টি আকর্ষণ করে, যিনি প্রতিযোগিতায় বিচারক হিসেবে ছিলেন।\nদুই বছর পর ২০০৭ খ্রিস্টাব্দে ওয়েস্টমিনস্টার বিশ্ববিদ্যালয় থেকে স্নাতক শেষ করার পর রিশি রিচের হাত ধরে স্টুডিয়োতে কাজ শুরু হয়। তার সহায়তায় প্রচারমূলক একক সঙ্গীত লেটস পার্ট ধারণ করেন। পরবর্তী একক স্ট্রেনজারও এখানে ধারণ করা হয়।\n২০০৮ এ লন্ডনের সাউথ ব্যাঙ্কের রয়েল ফেস্টিভ্যাল হলে ও লন্ডনের বেথনাল গ্রিনের বৈশাখী মেলায় তিনি গান পরিবেশন করেন। এছাড়া ২০০৮ এর ইউকে-এশিয়া মিউজিক অ্যাওয়ার্ডেও তার পরিবেশনা ছিলো।\n\n\n=== ২০০৯: প্রথম একক সঙ্গীত ===\n২০০৯ এর জুলাইতে রিশি রিচের প্রযোজনায় তার প্রথম একক সঙ্গীত ওয়ান মোর ডান্স মুক্তি পায়। সে বছরের আগস্টে তার পরবর্তী একক শোগার্ল মুক্তি পায়। এছাড়া রিশি রিচের রিমিক্স অ্যালবাম দ্য স্ট্রিট অফ বলিউড ৩ এর দুটি গানে তার কণ্ঠ শোনা যায়।\nমামজি ব্রিটিশ ও আন্তর্জাতিক বিভিন্ন শিল্পীদের সাথে কাজ করেছেন। যেমন, এইচ-ধামি, প্রিয়া-কালিদাস, আব্বাস হাসান, মালকিত সিং।\n২০০৯ সালের নভেম্বরে ওটু এরিনাতে তিনি সিন কিংস্টোনকে সমর্থন করেন।\n\n\n=== ২০১০: প্রথম মিক্সটেপ অ্যালবাম মুক্তি ===\n২০১০ এর ১১ ডিসেম্বর তার প্রথম মিক্সটেপ নো স্ট্রেনজার টু দিস মুক্তি পায়। ইটস এ ওয়ান্ডারফুল আফটারলাইফ গানে তার পাশাপাশি স্টেরিও ন্যাশন এর কণ্ঠ শোনা যায়। এটি তার প্রথম সঙ্গীত যা ব্রিটিশ চলচ্চিত্রে ব্যবহৃত হয়। এছাড়া টুনপুর কা সুপারহিরো চলচ্চিত্রের সঙ্গীতে তার কণ্ঠ শোনা যায়।\n২০১০ এর ডিসেম্বরে তার প্রথম অ্যালবাম জার্নি বিগিনস মুক্তি পায়। ১৮ ডিসেম্বর স্ট্রাটফোর্ডের স্ট্রাটফোর্ড সার্কাসে ৬০০ শ্রোতার সামনে তিনি অ্যালবামের গান পরিবেশন করেন। অ্যালবামের প্রধান একক সঙ্গীত ফ্লাই উইদ মি ইউকে-এশিয়ান ডাউনলোড চার্টে ১৫ তম স্থান অর্জন করে এবং ১৭ সপ্তাহ ধরে টপ ৪০ এ অবস্থান করে।\n\n\n=== ২০১১-২০১২: পুরস্কার মনোনয়ন ও স্ট্রেনজার ফ্যামিলি ===\n২০১১ এর ইউকে-এশিয়ান মিউজিক অ্যাওয়ার্ডে তিনি চারটি বিভাগে মনোনীত হন এবং বেস্ট আরবান অ্যাক্ট বিভাগে পুরস্কার গ্রহণ করেন।\nপ্রথম অ্যালবামের পর ১০ মার্চে গ্র‍্যামি বিজয়ী ব্রিটিশ আরএন্ডবি শিল্পী জুনিয়রের সাথে নতুন প্রচারমূলক একক মামা ইউজড টু সে প্রকাশ করেন। এপ্রিলের ৮ তারিখে হার্টব্রেকার মুক্তি পায়। ১৪ এপ্রিল জুনাই কাদেন এর সাথে মিলেআজা মেরে নাল প্রকাশ করেন। এটি জুনাই এর প্রথম সঙ্গীত ছিলো এবং মামজি নিজে এটি প্রযোজনা করেন। ইউকে-এশিয়ান ডাউনলোড চার্টে এটি ৭ম স্থান অর্জন করে, ফলে এটি তার প্রথম সঙ্গীত যা টপ ১০ এ স্থান পেয়েছে।\n২০১২ এ তিনি জুনাই কাদেন, চার আভেল, তাশা তা ও রেমির সাথে মিলে স্ট্রেনজার ফ্যামিলি নামের সঙ্গীত দল শুরু করেন। ২০১২ এ দলটি তাদের প্রথম সঙ্গীত ঘেটো রিফিক্স প্রকাশ করে। এটি ছিলো কাদেনের ফ্রম মি টু ইউ অ্যালবামের সঙ্গীত ঘেটো এর নতুন রুপ।\n২০১২ এর নভেম্বরে দলটি কানাডিয়ান-দক্ষিণ এশীয় দল কালচার শকের সাথে মিলে 'XOXO' ট্যুরে যাওয়ার প্রস্তুতি নেয়। এ উপলক্ষে তারা একত্রে 'XOXO' নামের সঙ্গীতও প্রকাশ করে। কিন্তু টিকেট বিক্রয়ে মন্দা ও টিফিন বিটস রেকর্ডসের ব্যবস্থাপনা নিয়ে সমস্যা \nদেখা দিলে ট্যুর বাতিল হয়ে যায়। পরবর্তীতে স্ট্রেনজার ফ্যামিলি দলও ভেঙে যায়।\n\n\n=== ২০১৩-২০১৭: স্বাধীন শিল্পী হিসেবে সাফল্য ===\nনাফিসের সাযা গানে মামজি কণ্ঠ দেয় যা মুক্তির প্রথম সপ্তাহেই এশিয়ান ডাউনলোড চার্টে প্রথম স্থানে চলে যায়। তিনি 'কুরবান' গানে কণ্ঠ দিতে তাশা তা এর সাথে ভারতে আসেন।\nপূর্বের লেবেল কোম্পানি টিফিন বিটস রেকর্ডস থেকে বেরিয়ে আসার পর তিনি টাইমলেস লন্ডন প্রতিষ্ঠা করেন, এবং এর অংশ হিসেবে লাভ কমফোর্ট নামে রেকর্ড কোম্পানি প্রতিষ্ঠা করেন। বিভিন্ন নতুন শিল্পী এতে যুক্ত হয়। যেমন, শ্যামা, রুপিকা বৈদ্য, নিশ। লায়ান রোজ নতুন প্রযোজক হিসেবে নিযুক্ত হয়। নিশের সাথে তার সঙ্গীত জান আটকি ইউকে আইটিউনস ওয়ার্ল্ড চার্টে প্রথম স্থান অর্জন করে।\n\n\n=== ২০১৮-বর্তমান: ভার্টিগো এবং অন্যান্য ===\nমামজি, নিশের প্রথম অ্যালবাম আইডেন্টিটিতে লাভ লস্ট গানে সহ-প্রযোজক ও কণ্ঠশিল্পী হিসেবে ছিলেন। এছাড়া একই অ্যালবামে মা বাবা গানটিতে তিনি প্রযোজক হিসেবে কাজ করেন। এরপর মাস্টার-ডি এর গান 'তুমি যাইও না'তে কণ্ঠ দেন।\n২০১৯ এর ১৮ অক্টোবর মামজি তার দ্বিতীয় অ্যালবাম ভার্টিগো প্রকাশ করেন। এতে বিভিন্ন শিল্পীদের সমাবেশ ছিলো।\n২০২০ বলিউড জাওয়ানি জানেমন চলচ্চিত্রের গালান কারদি গানে কণ্ঠ দেন। জুলাইয়ে তার 'হাবিবতি' গান টপ ট্রিলার গ্লোবাল তালিকায় ৪র্থ স্থানে পৌঁছায়।\n\n\n== দাতব্য কার্যক্রম ==\n\n\n== পুরস্কার ও মনোনয়ন ==\n\n\n== গানের তালিকা ==\n\n\n== ভিডিয়োর তালিকা ==\n\n\n== আরও দেখুন ==\nব্রিটিশ বাংলাদেশি\nব্রিটিশ বাংলাদেশী ব্যক্তিদের তালিকা\n\n\n== তথ্যসূত্র =="}