{"pageid": 1524829, "title": "পি জয়াদেবী", "url": "https://bn.wikipedia.org/wiki?curid=1524829", "content": "পি জয়াদেবী (মৃত্যু ৪ঠা অক্টোবর ২০২৩) ছিলেন একজন ভারতীয় চলচ্চিত্র পরিচালক, প্রযোজক, চিত্রনাট্যকার এবং অভিনেত্রী, যিনি তামিল চলচ্চিত্রে কাজ করেছিলেন। তামিল চলচ্চিত্র শিল্পের প্রথম মহিলা পরিচালকদের একজন হিসেবে বিবেচিত, জয়াদেবী মূলত ১৯৮০ এবং ১৯৯০ এর দশকে সক্রিয় ছিলেন।\n\n\n== কর্মজীবন ==\nএকজন থিয়েটার শিল্পী হিসেবে কর্মজীবন শুরু করার পর,  জয়াদেবী ২০ বছর বয়সে চলচ্চিত্রে অভিনয় শুরু করেন। তিনি প্রাথমিকভাবে পরিচালক হওয়ার উচ্চাকাঙ্ক্ষা পোষণ করেছিলেন। তিনি ৪০টিরও বেশি ছবিতে অভিনেত্রী হিসেবে অভিনয় করেছেন। এরপর তিনি প্রযোজক ও পরিচালক হিসেবে কাজ শুরু করেন এবং তাঁর উদ্যোগের মাধ্যমে পি সি শ্রীরাম এবং ভেলু প্রভাকরণের মতো প্রযুক্তিবিদদের সঙ্গে তাঁর পরিচয় হয়।\nজয়াদেবী প্রথমে নলাম নলামরিয়া আভাল (১৯৮৪) ছবিতে পরিচালক হিসেবে কাজ করেন এবং পরবর্তীতে ১৯৮০ ও ১৯৯০ এর দশক জুড়ে আরও ছবি নির্মাণ করেন।\n২০০০ সালে, তিনি পেরিয়ারের শিক্ষা এবং তাঁর কাদাভুল বইয়েরর ওপর ভিত্তি করে রচিত পুরাচিক্কারণ ছবিতে লেখক হিসেবে কাজ করেন। ছবিটির বিতর্কিত বিষয়বস্তু মুক্তির আগেই প্রচারের সূত্রপাত করে, এবং সংলাপগুলিতে জয়াদেবীর কাজ প্রশংসিত হয়। তিনি ২০০১ সালে পাওয়ার অফ উইমেন (২০০৫) নির্মাণ শুরু করেন কিন্তু প্রযোজনা সমস্যার কারণে ছবিটির মুক্তি বিলম্বিত হয়। এই ছবিতে হরিহরণ এবং খুশবু মুখ্য ভূমিকায় অভিনয় করেছিলেন, অল-ইণ্ডিয়ান-সাইট-এর একজন সমালোচক ছবিটিকে \"গড়মানের নিচে\" বলে চিহ্নিত করেছেন, উল্লেখ করেছেন যে \"জয়াদেবীর গল্পটি প্রাথমিকভাবে শক্তিশালী\", কিন্তু \"শেষ কয়েকটি দৃশ্য ক্ষমার অযোগ্যভাবে ধীর এবং নীতিমূলক\" এবং \"চিত্রনাট্যটি ঢেউ খেলান পথে সর্পিল গতিতে ঘুরে বেড়ায়\"।\n২০১০ সালে, জয়াদেবী আনন্দ লীলায়ে -এর কাজ শুরু করেন, যা ভুয়া দেবতা এবং তাদের নারী ভক্তদের নিয়ে নির্মিত। মূল ভূমিকা পালনের জন্য তিনি খুশবু এবং সুহাসিনীর সাথে যোগাযোগ করেছিলেন, কিন্তু প্রকল্পটি প্রযোজনায় রূপান্তরিত হয়নি। তিনি ২০১৮ সালে একটি চলচ্চিত্র পরিচালনার ইচ্ছা প্রকাশ করেছিলেন।\n\n\n== ব্যক্তিগত জীবন এবং মৃত্যু ==\nজয়াদেবী চলচ্চিত্র পরিচালক ভেলু প্রভাকরণের সাথে বিবাহ বন্ধনে আবদ্ধ ছিলেন। তিনি ২০২৩ সালের ৪ঠা অক্টোবর মারা যান।\n\n\n== আংশিক চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পি জয়াদেবী (ইংরেজি)"}