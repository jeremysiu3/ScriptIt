{"pageid": 1528461, "title": "রাজমোহিনী দেবী", "url": "https://bn.wikipedia.org/wiki?curid=1528461", "content": "রাজমোহিনী দেবী ছিলেন একজন ভারতীয় সমাজকর্মী, গান্ধীবাদী এবং বাপু ধর্ম সভা আদিবাসী সেবা মণ্ডলের প্রতিষ্ঠাতা, এটি তিনি ১৯৫১ সালে প্রতিষ্ঠা করেছিলেন। ১৯৫১ সালে সরগুজার দুর্ভিক্ষে খাদ্যশস্যের তীব্র ঘাটতি এবং ফসলের অভাব দেখা দেয়। এই দুর্ভিক্ষের প্রত্যক্ষ প্রভাব হিসেবে শুরু হয়েছিল রাজমোহিনী দেবী আন্দোলন নামে একটি সংস্কার আন্দোলন। এটি ভারতের ছত্তিশগড় রাজ্যের গন্ডোয়ানার উপজাতিদের কল্যাণের জন্য কাজ করে এমন একটি বেসরকারি সংস্থায় পরিণত হয়েছিল।\n\n\n== কর্মজীবন ==\n১৯৫১ সালের সরগুজার দুর্ভিক্ষের সময় মহাত্মা গান্ধী এবং তাঁর আদর্শ সম্পর্কে রাজমোহিনী দেবীর একটি দৃষ্টিভঙ্গি ছিল বলে জানা গেছে। তিনি নারী মুক্তি এবং উপজাতীয়দের মধ্যে কুসংস্কার ও মদ্যপানের অভ্যাস দূরীকরণর জন্য একটি আন্দোলন (যা রাজমোহিনী আন্দোলন নামে পরিচিত) শুরু করেছিলেন। এই আন্দোলন ধীরে ধীরে একটি ধর্মীয় আন্দোলনের মর্যাদা লাভ করে, যার অনুসারী ছিল ৮০,০০০ এরও বেশি মানুষ। পরবর্তীতে এটি বাপু ধর্ম সভা আদিবাসী সেবা মণ্ডল নামে একটি বেসরকারি সংস্থায় রূপান্তরিত হয়। ছত্তিশগড়, বিহার এবং উত্তর প্রদেশে স্থাপিত বেশ কয়েকটি আশ্রমের মাধ্যমে এই সংগঠনটি কাজ করে।\n\n\n== পুরস্কার ও সম্মাননা ==\nভারত সরকার ১৯৮৯ সালে তাঁকে চতুর্থ সর্বোচ্চ বেসামরিক পুরস্কার পদ্মশ্রী প্রদান করে। তাঁর জীবনী সামাজিক ক্রান্তি কি অগ্রদূত রাজমোহিনী দেবী নামে একটি বইতে লিপিবদ্ধ করা হয়েছে, যেটি লিখেছেন সীমা সুধীর জিন্দাল এবং ২০১৩ সালে ছত্তিশগড় রাজ্য হিন্দি গ্রন্থ একাডেমি এটি প্রকাশ করেছে। রাজমোহিনী দেবীর নামে দুটি প্রতিষ্ঠানের নামকরণ করা হয়েছে, একটি হল ইন্দিরা গান্ধী কৃষি বিশ্ববিদ্যালয়ে অবস্থিত রাজ মোহিনী দেবী কলেজ অফ এগ্রিকালচার অ্যাণ্ড রিসার্চ স্টেশন নামে একটি গবেষণা কেন্দ্র এবং অপরটি অম্বিকাপুরে অবস্থিত একটি সরকারি মহিলা কলেজ, রাজমোহিনী দেবী পিজি গার্লস কলেজ।\n\n\n== তথ্যসূত্র ==\nটেমপ্লেট:Padma Shri Award Recipients in Social Work"}