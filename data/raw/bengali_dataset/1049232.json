{"pageid": 1049232, "title": "গোক মাদ্রাসা", "url": "https://bn.wikipedia.org/wiki?curid=1049232", "content": "গোক মাদ্রাসা (আক্ষরিক অর্থে: \"স্বর্গীয় মাদ্রাসা\" বা \"নীল মাদ্রাসা\"), এছাড়াও সাহিবিয়ে মাদ্রাসা হিসাবে পরিচিত তুরস্কের শিভসে অবস্থিত একটি ইসলামি শিক্ষা প্রতিষ্ঠান (মাদ্রাসা)। মাদ্রাসাটি ১৩ শতকে নির্মিত হয়।\n\n\n== ইতিহাস ==\n১২৭৭ সালে পারভানের মৃত্যুর পর রুম সালতানাতের উজির এবং কার্যত শাসক সহিপ আতা ফাহরেতিন আলী এই মাদ্রাসাটি নির্মাণ করেন। ১২৭১ সাল পর্যন্ত তিনি সাধারণত পারভানের সাথেই ছিলেন। তিনি আনাতোলিয়ায় অনেক ভবন নির্মাণ করেন। গোক মাদ্রাসা সেগুলোর মধ্যে একটি অন্যতম স্থাপনা। গোক মাদ্রাসা মূল নামসাহিবিয়ে, যা সহিপ আতা নামকরণ করেন। ভবনে ব্যবহৃত আকাশী-নীল টাইলসগুলির কারণে এটি সাধারণত গোক মাদ্রাসা নামে পরিচিত।\nকোনিয়ার স্থপতি a[›]b[›] \"কালোয়ান\" ( বাইজেন্টাইন গ্রিক: Καλό Γιάννη, \"কালো ইয়ান্নি\", আক্ষরিক অর্থে 'ভাল জন') দ্বারা মাদ্রাসাটি নকশা করা হয়েছিল। মূলত এটি একটি দ্বিতল ভবন ছিল। ৩০ জন ব্যক্তির জন্য একটি হাম্মাম (তুর্কি স্নান) এবং একটি লঙ্গরখানা ছিল। কিন্তু বর্তমানে নীচের তলার মাত্র ১৩ টি কক্ষ রয়েছে। এটি ১৮২৩ সালে পুননির্মাণ করা হয়েছিল এবং ১৯২৬ সাল পর্যন্ত ব্যবহৃত হচ্ছিল।\n\n\n== বিবরণ ==\nমাদ্রাসার প্রবেশপথের প্রতিটি পাশে একটি করে মোট দুটি ২৫ মি (৮২ ফু) উচ্চতা বিশিষ্ট মিনার রয়েছে। ভবনের প্রস্থ ৩১.২৫ মি (১০২.৫ ফু)। মাদ্রাসার উঠানের আয়তন  ২৪.২৫ মি × ১৪.৪০ মি (৭৯.৬ ফু × ৪৭.২ ফু)। এখানে দুটি বিভাগ রয়েছে একটিতে মসজিদ এবং অন্যটিতে শ্রেণিকক্ষ রয়েছে।\n\n\n== ওয়াকফ ==\nমধ্যযুগে ইসলামি দেশসমূহ ভাকফ (ওয়াকফ) ছিল আয়ের উৎস। ভিত্তি রক্ষণাবেক্ষণের পাশাপাশি কর্মীদের বেতনের জন্য এই আয় ব্যবহার করা হত। গোক মাদ্রাসার ক্ষেত্রে ৮৫ টি বাজার, নয়টি গ্রাম, দুটি খামার এবং অন্যান্য কিছু উৎস ভাকফ হিসাবে ব্যবহৃত হত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== টীকা ==\n^ a: সম্ভবত আর্মেনিয়ান উৎস\n^ b: সম্ভবত ক্যাপাডোসিয়ান গ্রীক উৎস\n\n\n== তথ্যসূত্র =="}