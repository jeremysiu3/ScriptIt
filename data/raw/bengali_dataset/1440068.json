{"pageid": 1440068, "title": "কুইন অফ টিয়ার্স", "url": "https://bn.wikipedia.org/wiki?curid=1440068", "content": "কুইন অফ টিয়ার্স (ইংরেজি: Queen of Tears, কোরীয়: 눈물의 여왕, আক্ষরিক অর্থ: অশ্রুর রানী) হল একটি দক্ষিণ কোরীয় টেলিভিশন ধারাবাহিক যা পার্ক জি-ইউন রচিত, জ্যাং ইয়ং-উ ও কিম হি-ওন দ্বারা সহ-পরিচালিত এবং এতে মুখ্য ভূমিকায় রয়েছেন কিম সু-হিউন এবং কিম জি-ওন। ধারাবাহিকটিতে একটি বিবাহিত দম্পতির সংকটের গল্প দেখানো হয়েছে যাতে তারা শেষ পর্যন্ত একসাথে লড়াই চালিয়ে যায়। এটি টিভিএন নেটওয়ার্কে ৯ই মার্চ, ২০২৪ থেকে ২৮শে এপ্রিল, ২০২৪ পর্যন্ত প্রতি শনি ও রবিবার রাত ৯টা বেজে ২০ মিনিটে (কোরিয়ান সময়) প্রচারিত হয়েছিল। এটি দক্ষিণ কোরিয়াতে টিভিং-এ প্রচারিত হয়েছিল এবং অনেক নির্বাচিত অঞ্চলে নেটফ্লিক্সে স্ট্রিমিংয়ের জন্যও উপলব্ধ।\nকুইন অফ টিয়ার্স ধারাবাহিক তার শেষ পর্বে দেশব্যাপী ২৪.৮৫০% রেটিং পেয়েছে যা টিভিএন-এর নাটক তালিকায় ক্র্যাশ ল্যান্ডিং অন ইউ -কে পিছনে ফেলে দিয়ে এখন সবচেয়ে বেশি রেটিংযুক্ত ধারাবাহিক হয়ে উঠেছে। এটি এখন দক্ষিণ কোরীয় ক্যাবল নেটওয়ার্ক ইতিহাসের মধ্যে তৃতীয় সর্বোচ্চ রেটিংযুক্ত এবং দশর্ক উপস্থিতির সংখ্যার দিক দিয়ে দ্বিতীয় সর্বোচ্চ ধারাবাহিক হয়ে উঠেছে।\n\n\n== সারমর্ম ==\nবায়েক হিউন উ, যিনি ইয়ং ডুরি গ্রামের গর্ব, তিনি হলেন কুইন্স গ্রুপের আইনী পরিচালক, আর চেবল উত্তরাধিকারী হং হে ইন হলেন কুইন্স গ্রুপের ডিপার্টমেন্টাল স্টোরের \"রাণী\"।\n\"কুইন অফ টিয়ার্স\" এই বিবাহিত দম্পতির অলৌকিক, রোমাঞ্চকর এবং হাস্যকর প্রেমের গল্প বলে, যারা একটি সংকট থেকে বাঁচতে সক্ষম হয় এবং সমস্ত প্রতিকূলতার বিরুদ্ধে একসাথে লড়াই করে।\n\n\n== অভিনয়ে ==\n\n\n=== প্রধান ভূমিকায় ===\n\nবায়েক হিউন-উ চরিত্রে কিম সু-হিউন: হে-ইনের স্বামী এবং কুইন্স গ্রুপের আইনি পরিচালক। ইয়ং ডু-রি গ্রামে জন্মগ্রহণকারী, তিনি একজন আইনজীবী যিনি সিউল জাতীয় বিশ্ববিদ্যালয় থেকে স্নাতক হয়েছেন।\nমুন সিওং-হিউন কিশোর বায়েক হিউন-উ এর ভূমিকায়\nচোই ই-আন শিশু বায়েক হিউন-উ এর ভূমিকায়\nহং হে ইন চরিত্রে কিম জি-ওন: হিউন-উ-এর স্ত্রী এবং কুইন্স ডিপার্টমেন্ট স্টোরের সিইও, তিনি তৃতীয় প্রজন্মের চেবল এবং কুইন্স পরিবারের নাতনি।\nহোয়াং জি-আহ কিশোরী হং হে-ইন এর ভূমিকায়\nশিশু হং হে-ইন এর ভূমিকায় মিন সিও-হ্যুং\nইউন ইউন-সং এবং ডেভিড ইউন এর ভূমিকায় পার্ক সুং-হুন: হে-ইনের বিশ্ববিদ্যালয়ের সহপাঠী, যে হে-ইনকে পছন্দ করে। একজন প্রাক্তন ওয়াল স্ট্রিট বিশ্লেষক এবং এম অ্যান্ড এ বিশেষজ্ঞ। তিনি একজন বিখ্যাত বিনিয়োগকারী যিনি দক্ষিণ কোরিয়ায় ফিরে আসেন এবং কুইন্স পরিবারের সাথে সম্পর্ক গড়ে তুলতে শুরু করেন।\nশিশু ইউন ইউন-সুং হিসেবে লি জু-ওন\nহং সু-চিওল এর চরিত্রে কোয়াক ডং-ইয়ন: হে-ইনের ছোট ভাই এবং কুইন্স মার্টের সিইও।\nশিশু হং সু-চিওল হিসেবে কিম জুন-ইউই\nচিওন দা-হে -এর চরিত্রে লি জু-বিন: সো-চেওলের সুন্দরী স্ত্রী।\nচোই না-রিন শিশু চিওন দা-হে-এর চরিত্রে।\n\n\n=== পার্শ্বচরিত্র ===\n\n\n==== হে-ইনের পরিবার ====\nহং ম্যান-ডে চরিত্রে কিম কাপ-সু অভিনয় করেছেন: হেই-ইনের ঠাকুরদাদা এবং কুইন্স গ্রুপের চেয়ারম্যান।\nমোহ সিউল-হি চরিত্রে লি মি-সুক অভিনয় করেছেন: হং ম্যান-ডে-এর সাথে একত্রে বাস করা প্রেমিকা।\nহং বিওম-জুন এর চরিত্রে জং জিন-ইয়ং: হে-ইনের বাবা এবং কুইন্স গ্রুপের সহ-সভাপতি যিনি তার মেয়ের খুব কাছের মানুষ।\nকিম সিওন-হওয়া চরিত্র করেছেন না ইয়ং-হি: হে-ইনের মা যিনি তার ছেলের প্রতি বেশি যত্নশীল।\nহং বিওম-জা চরিত্রে অভনয় করেছেন কিম জং-নান: হে-ইনের উগ্র কিন্তু স্পষ্টবাদী কাকিমা।\nহং জিওন-উ চরিত্রে রয়েছেন গু শি-উ: সু-চিওল এবং দা-হাইয়ের ছেলে।\nপার্ক ইউন-হি হং বিওম-সিওক হিসাবে: হে-ইনের কাকা এবং কুইন্স ডিস্ট্রিবিউশনের প্রাক্তন সিইও।\nহং সু-ওয়ান হিসেবে কো ডং-হা: হে-ইনের বড় ভাই যিনি মারা গেছেন।\n\n\n==== হিউন-উয়ের পরিবার ====\nবায়েক ডু-গোয়ান চরিত্র করেছেন জিওন বে-সু: হিউন-উয়ের পিতা এবং ইয়ং ডু-রি গ্রামের প্রধান। তিনি তার শান্ত গ্রামটিকে একটি পর্যটন গন্তব্যে পরিণত করতে অবিচল সংগ্রাম করছেন।\nজিওন বং-এ চরিত্র করেছেন হোয়াং ইয়ং-হি: হিউন-উয়ের মা যিনি তাদের পরিবারের দায়িত্বে রয়েছেন।\nহিউন-তায় চরিত্র করেছেন কিম দো-হিউন বায়েক: হিউন-উয়ের বড় ভাই যিনি একটি বক্সিং ও ব্যায়ামাগার চালান।\nবায়েক মি-সিওনের চরিত্রে রয়েছেন জ্যাং ইউন-জু: হিউন-উয়ের বড় বোন যিনি একটি বিউটি সেলুন চালান।\nবায়েক হো-ইওল চরিত্র করেছেন কিম ডং-হা: হিউন-তায়ের ছেলে।\n\n\n==== ইয়ং ডু-রি গ্রাম ====\nইয়ং-স চরিত্র করেছেন কিম ইয়ং-মিন: যিনি ওহ ইউন-ইয়ং- এর মতো একজন নিঃস্বার্থ ব্যক্তি।\nচুন-সিক চরিত্র করেছেন পার্ক জং-পিও: কাং-মি-এর স্বামী যিনি নিজেকে ডু-গোয়ানের রাজনৈতিক ডান হাতের মানুষ বলে দাবি করেন।\nপার্ক সিওক-হুনের চরিত্রে শিম উ-গান: ইয়ং ডু-রি যুব সমিতির সভাপতি এবং ডু-গোয়ানের প্রতিদ্বন্দ্বী।\nকাং-মি চরিত্রে পার্ক সুং-ইয়ন: চুন-সিকের স্ত্রী এবং মি-সিওনের বিউটি সেলুনে একজন নিয়মিত গ্রাহক।\nলি সু-জি ব্যাং-সিল হিসাবে: গির্জা থেকে হিউন-উয়ের শৈশব বন্ধু এবং মি-সিওনের বিউটি সেলুনের নিয়মিত গ্রাহক।\nলি জি-হাই হিউন-জং চরিত্রে: মি-সিওনের বিউটি সেলুনের একজন নিয়মিত গ্রাহক।\nএকজন বক্সিং ছাত্র হিসেবে কিম দো-জিন অভিনয় করেছেন।\n\n\n==== অন্যান্যরা ====\nগ্রেস গোহ/কো জিওং-জা চরিত্র করেছেন কিম জু-রিয়ং: একজন একান্ত-সচিব যিনি কুইন্স পরিবারের বিভিন্ন বিষয়ের দায়িত্বে আছেন।\nনা চায়ে-ইওন-এর চরিত্র করেছেন ইউন বো-মি: হে-ইনের সেক্রেটারি হিসেবে।\nকিম ইয়াং-কি -এর চরিত্র করেছেন মুন তায়ে-উ: হিউন-উয়ের বিশ্ববিদ্যালয়ের বন্ধু এবং নির্ভরযোগ্য সমর্থক। তিনি হচ্ছেন একজন সম্মানিত বিবাহবিচ্ছেদ আইনজীবী।\nহিউন-উ-এর সেক্রেটারির চরিত্র করেছেন জিওং জি-হোয়ান।\n\n\n=== সম্প্রসারিত চরিত্রগুলো ===\nপিওন সেওং-উক এর চরিত্রে কোয়াক জিন-সিওক: একটি স্থাবর সংস্থার সিইও, যিনি ইউন-সং এর সাথে হাত মেলান।\nপার্ক জিন-গুক -এর চরিত্রে সিও সাং-উন অভিনয় করেছেন: হে ইনের ডাক্তার।\nকিম মিন-জি -এর চরিত্র করেছেন শিম হাই-রিম: কুইন্স ডিপার্টমেন্ট স্টোরের প্রসাধনী বিভাগের একজন কর্মচারী।\n\n\n=== বিশেষ উপস্থিতি ===\nলি মিন-উ -এর চরিত্র করেছেন ওহ জং-সে: যিনি একজন মনোরোগ বিশেষজ্ঞ।\nহিউন-উকে অনুসরণ করা ব্যক্তিগত তদন্তকারী হিসেবে ইম চুল-সু অভিনয় করেছেন।\nহিউন-উকে অনুসরণ করা ব্যক্তিগত তদন্তকারী হিসেবে কো কিউ-পিল অভিনয় করেছেন।\nহিও তাই-হি\nকিম ইয়ে-না হিসেবে সিও ইয়ে-হওয়া : রয়্যাল ডিপার্টমেন্ট স্টোরের সিইও।\nলিয়াম ব্রাউন -এর চরিত্রে রয়েছেন সেবাস্তিয়ান রোচে: একজন জার্মান ডাক্তার, যার হিউন-ও এবং হে-ইন এর সাথে একটি আকর্ষণীয় সম্পর্ক রয়েছে।\nসানসুসি পার্কের প্রহরী হিসেবে অভিনয় করেছেন ডায়েটার হ্যালারভোর্ডেন।\nভিনসেঞ্জো ক্যাসানো চরিত্রে সং জুং-কি অভিনয় করেছেন: একজন আইনজীবী যিনি হং হে-ইনের সঙ্গ দিয়েছিলেন বিবাহবিচ্ছেদের সময়।\nহং জিন-কিউং একজন ব্যক্তিগত তদন্তকারী হিসেবে অভিনয় করেছেন\nজো সে-হো\nনাম চ্যাং-হি\nহিউন তায়-এর স্ত্রী হিসেবে কিম শিন-রক অভিনয় করেছেন।\n\n\n== প্রযোজনা ==\n\n\n=== চলচ্চিত্রের উন্নয়ন ===\nচিত্রনাট্যকার পার্ক জি-ইউন তার ক্র্যাশ ল্যান্ডিং অন ইউ (২০১৯-২০২০) ধারাবাহিক শেষ করার প্রায় দুই বছর পর কুইন অফ টিয়ার্স শিরোনামের নতুন প্রকল্পের প্রস্তুতি শুরু করেছিলেন, যেটিতে হিউন বিন এবং সন ইয়ে-জিন অভিনয় করেছিলেন তৎকালীন সময়ে। লি ইউং-বোক, যিনি গার্ডিয়ান: দ্য লোনলি অ্যান্ড গ্রেট গড (২০১৬-২০১৭), ডিসেন্ডেন্টস অফ দ্য সান (২০১৬), মিস্টার সানশাইন (২০১৮), এবং সুইট হোম (২০২০-বর্তমান) এর মতো দারুন সাফল্য পাওয়া নাটক পরিচালনা করেছেন, তিনি সেই সময় এই নতুন নাটকটিতে প্রয়াস করার জন্য দলে যোগ দেবেন বলে কথা শোনা গিয়েছিল।\nস্টুডিও ড্রাগন নিশ্চিত করেছে যে কুইন অফ টিয়ার্সের প্রযোজনা ২০২৩ সালের প্রথমার্ধে শুরু হবে এবং ধারাবাহিকটি ২০২৩ সালের দ্বিতীয়ার্ধে মুক্তি পাবে বলে আশা করা হচ্ছিল। এটি সহ-পরিচালনা করা হয়েছে জ্যাং ইয়ং-উ, যিনি ক্র্যাশ ল্যান্ডিং অন ইউ (২০১৯-২০২০) ও বুলগাসাল: ইমমর্টাল সোলস (২০২১-২০২২)-এর মত ধারাবাহিকে কাজ করেছেন এবং কিম হি-ওয়ান দ্বারা, যিনি ভিনসেনজো (২০২১) ও লিটল ওমেন (২০২২) এ কাজ করেছেন। স্টুডিও ড্রাগন ছাড়াও ধারাকবাহিকটি কালচার ডিপো এবং শোরানার্স দ্বারা সহ-প্রযোজনা করা হয়েছে।\nপ্রথম স্ক্রিপ্ট পড়ার সাক্ষাৎ হয়েছিল ৩০ মার্চ, ২০২৩-এ সিউল এর কাছে মাপো জেলার সঙ্গম-ডং -এ।\nএই ধারাবাহিকটির মোট নির্মানব্যয় ছিল ৫৬০০ কোটি কোরিয়ান ওন ($৪৮,৯৫০,০০০ মার্কিন ডলার) যা প্রতি পর্বের হিসেবে ৩৫০ কোটি কোরিয়ান ওন ($৩,০৬০,০০০ মার্কিন ডলার)। প্রাথমিকভাবে অনুমান করা হচ্ছিল এই ধারাবাহিকটির ব্যয় ৪০০০ কোটি কোরিয়ান ওনের বেশি হতে পারে।\n\n\n=== অভিনয়ের নট-নটী ===\n২০২২ সালের এপ্রিল মাসে, পার্ক জি-ইউন তার নতুন প্রকল্পের জন্য লি জি-ইউনের কাছে প্রধান নায়িকার ভূমিকার প্রস্তাব রেখেছিলেন, কিন্তু প্রস্তাবটি প্রত্যাখ্যান করা হয়েছিল। পরের দিন কিম সু-হিউন ধারাবাহিকটিতে প্রধান পুরুষ চরিত্রের জন্য একটি প্রস্তাব পান।\nকিম সু-হিউন এবং কিম জি-ওনের উপস্থিতি আনুষ্ঠানিকভাবে ২০২২ সালের ডিসেম্বরে নিশ্চিত করা হয়েছিল মাই লাভ ফ্রম দ্য স্টার (২০১৩-২০১৪) এবং দ্য প্রদিউসের্স (২০১৫) -এর পরে এটি পার্ক এবং কিম সু-হিউনের মধ্যে তৃতীয় সহযোগিতা।\nপার্ক সুং-হুন, কোয়াক ডং-ইয়ন এবং লি জু-বিন যথাক্রমে ২০২৩ সালের ফেব্রুয়ারি এবং এপ্রিল মাসে ধারাবাহিকটির অভিনয়শিল্পে যোগ দেন।\n\n\n=== চিত্রগ্রহণ ===\nধারাবাহিকের মুখ্য চিত্রগ্রহণ ২০২৩ সালের এপ্রিল থেকে ডিসেম্বর পর্যন্ত চলেছিল। ধারাবাহিকটির শুটিং দক্ষিণ কোরিয়া এবং জার্মানির বিভিন্ন জায়গায় হয়েছিল।\n\n\n== মূল সঙ্গীত পরিবেশন ==\nসঙ্গীত পরিচালক ন্যাম হাই-সেউং এর নেতৃত্বে এবং বিএসএস, ১০ সেমি, হেইজ, ক্রাশ, আইজ্যক হং, কিম না-ইওং, পাল কিম, চোই ইউ-রি, সো সু-বিন, ডোরি প্রমুখ শিল্পীর সহায়তায় এই ধারাবাহিকের সঙ্গীতগুলি পরিচালিত হয়েছিল, যেগুলো প্রথম ৬ই মার্চ, ২০২৪ এ প্রকাশ পেয়েছিল। ধারাবাহিকের প্রধান অভিনেতা কিম সু-হিউন ১০ বছরের মধ্যে প্রথমবারের মতো একটি সঙ্গীত গাইতে অংশগ্রহণ করেছিলেন। জিরোবেসওয়ান-এর সদস্য কিম তাই-রেও এই ধারাবাহিকের সঙ্গীত পরিবেশনায় অংশ নেন।\n\n\n=== ১ম অংশ ===\n\n\n=== ২য় অংশ ===\n\n\n=== ৩য় অংশ ===\n\n\n=== ৪র্থ অংশ ===\n\n\n=== ৫ম অংশ ===\n\n\n=== ৬ষ্ঠ অংশ ===\n\n\n=== ৭ম অংশ ===\n\n\n=== ৮ম অংশ ===\n\n\n=== ৯ম অংশ ===\n\n\n=== ১০ম অংশ ===\n\n\n=== ১১ম অংশ ===\n\n\n=== বিশেষ সঙ্গীত ===\n\n\n== মুক্তি ==\nকুইন অফ টিয়ার্স -এর মূলত টিভিএন-এর ২০২৩-এ মুক্তি পাওয়া নাটকগুলার মধ্যে একটি হওয়ার কথা ছিল এবং ২০২৩-এর ডিসেম্বরে সম্প্রচারের জন্য নির্ধারিত ছিল তবে টিভিএন -এর শনিবার-রবিবার অন্যান্য ধারাবাহিকের সময়সূচী পরিবর্তনের কারণে এটি ২০২৪ সালের প্রথমার্ধে স্থানান্তরিত হয়েছিল। মেট্রো সিউল -এর একটি নিবন্ধ অনুসারে, ধারাবাহিকটির ২০২৪ সালের মার্চ মাসে সম্প্রচারের জন্য পুনরায় সময়সূচী ঠিক হয়েছিল, এটি পরে নিশ্চিত করা হয়েছিল যে মুক্তির তারিখটি ৯ মার্চ রাত ৯টা ২০ মিনিটে (কোরিয়ান সময়) হবে এবং এটি টিভিং এবং নেটফ্লিক্স- এ স্ট্রিমিংয়ের জন্য উপলব্ধ হবে। বিশ্বজুড়ে দর্শকদের কাছ থেকে ভালো সাড়া পাওয়ার পর\nটিভিএন দুটি বিশেষ পর্ব সম্প্রচারের কথা ঘোষণা করেছিল যেগুলো যথাক্রমে ৪ এবং ৫ই মে, ২০২৪-এ সম্প্রচারিত হয়েছিল।\n\n\n== অভ্যর্থনা ==\n\n\n=== সমালোচনামূলক প্রতিক্রিয়া ===\nফোর্বস লিখেছে যে অনেক \"কে-ড্রামা\" \"...অতপর সুখে শান্তিতে থাকা\" দিয়ে শেষ হয়, কিন্তু কুইন অফ টিয়ার্স সেভাবেই শুরু হয়েছে। উনি আরও ব্যক্ত করেছেন যে, ধারাবাহিকটিতে \"শুধুমাত্র একটি দৃঢ় চরিত্রই নয় বরং একজন প্রতিভাবান চিত্রনাট্যকার এবং নাটকের সাফল্যের রেকর্ড সহ দুইজন পরিচালকও গর্ব বোধ করেন\"। এনএমই- এর তনু আই. রাজ ধারাবাহিকটিকে ৫টির মধ্যে ৩টি তারা দিয়েছেন এবং এটিকে \"একটি ঘূর্ণিঝড় অফিস রোম্যান্স\" হিসাবে বর্ণনা করেছেন, যা \"উচ্ছ্বল এবং সিদ্ধান্তমূলক হাস্যকর ধারাবাহিক\"।\n\n\n=== দর্শকসংখ্যা ===\nকুইন অফ টিয়ার্স নেটফ্লিক্সের বিশ্বব্যাপী শীর্ষ ১০ টিভি (অ-ইংরেজি) বিভাগে সপ্তম স্থান অধিকার করেছে তার মুক্তির দুই দিন পরে এবং ৪-১০ মার্চের মধ্যে ১২টি দেশে উষ্ণ সাড়া পেয়েছে, প্রথম সপ্তাহে ১২ লক্ষ দর্শক ৩৩ লক্ষ ঘণ্টা দেখেছে। দ্বিতীয় সপ্তাহে ধারাবাহিকটি ৩৪ লক্ষ দর্শকদের দ্বারা ১.৯১ কোটি ঘন্টা দেখে তৃতীয় ক্রমে উন্নীত হয়েছে। তৃতীয় সপ্তাহে ধারাবাহিকটি এক ক্রম নেমে গেছে কিন্তু দর্শকসংখ্যা বেড়ে ৩ কোটি ঘন্টায় দাঁড়িয়েছে যা ৪২ লক্ষ দর্শক দেখেছে এবং ৪২টি দেশে শীর্ষ ১০-এর মধ্যে এবং সাতটি দেশের মধ্যে প্রথম নম্বরে রয়েছে। 'কুইন অফ টিয়ার্স' অবশেষে চতুর্থ সপ্তাহে শীর্ষস্থান অর্জন করেছে এবং ৪১টি দেশে এর ব্যাপক সাড়া পড়েছে। ধারাবাহিকটি চতুর্থ সপ্তাহের পর মোট ৪৩ লক্ষ দর্শকদের দ্বারা ৪.১৪ কোটি ঘন্টা দেখা হয়েছে। এরপর থেকে ধারাবাহিকটি টানা আট সপ্তাহ ধরে তালিকার শীর্ষ তালিকায় আছে এবং ৯ই মার্চ মুক্তি পর থেকে ২৮ এপ্রিল পর্যন্ত মূল সম্প্রচারের সময়কালে দর্শকদের দ্বারা মোট ৩৭ কোটি ৩২ লক্ষ ঘণ্টা দেখা হয়েছে।\n\n\n=== সম্মাননা ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (কোরীয় ভাষায়)\nনেটফ্লিক্সে কুইন অফ টিয়ার্স \nটিভিং -এ কুইন অফ টিয়ার্স\nইন্টারনেট মুভি ডেটাবেজে কুইন অফ টিয়ার্স  (ইংরেজি)\nহানসিনেমায় কুইন অফ টিয়ার্স (ইংরেজি)"}