{"pageid": 1428166, "title": "মার্টিনিভকা গুপ্তধন", "url": "https://bn.wikipedia.org/wiki?curid=1428166", "content": "মার্টিনিভকা গুপ্তধন (ইউক্রেনীয়: Мартинівський скарб) হলো ১১৬টি রুপোর সামগ্রী সমন্বিত একটি প্রত্নতাত্ত্বিক গুপ্তধনের ভাণ্ডার। এগুলির সমগ্র ওজন প্রায় ৩.৩ কিলোগ্রাম। এই গুপ্তধনটি ১৯০৯ সালে ইউক্রেনের চেরকাসি ওব্লাস্টের মার্টিনিভকা গ্রামে প্রত্নতাত্ত্বিক খনন কার্যের সময় পাওয়া যায়। গুপ্তধনটি বর্তমানে ইউক্রেনের কিয়েভের ন্যাশনাল হিস্টোরিক্যাল মিউজিয়াম অর্থাৎ ইউক্রেনের জাতীয় ঐতিহাসিক জাদুঘর এবং লন্ডনের ব্রিটিশ মিউজিয়ামে সংরক্ষিত আছে। এই প্রত্নতাত্ত্বিক সামগ্রীগুলি আনুমানিক খ্রিস্টীয় ৬ষ্ঠ-৭ম শতাব্দীর বলে অনুমান করা হয়।\n\n\n== উৎপত্তি ==\nইতিহাসবিদরা সংস্কৃতির দৃষ্টিভঙ্গি থেকে এই গুপ্তধনেটি নিয়ে বিভিন্ন ধরনের তত্ত্ব তুলে ধরেছেন। তবে সবচেয়ে জনপ্রিয় অনুমানটি হলো, অনেকে মনে করেন মার্টিনিভকা গুপ্তধনটি পেনকোভকা সংস্কৃতির সাথে সংযুক্ত। পেনকোভকা সংস্কৃতি হলো ইউক্রেন, মলদোভা এবং রোমানিয়ার অঞ্চল জুড়ে একটি প্রত্নতাত্ত্বিক সংস্কৃতি।\n\n\n== বর্ণনা ==\nএই গুপ্তধনের ভাণ্ডারটিতে নৃত্যরত পুরুষদের চারটি নৃতাত্ত্বিক রুপোর মূর্তিও রয়েছে। ইউক্রেনীয় সংবাদপত্রগুলিতে কখনও কখনও এই মূর্তিগুলির অস্বাভাবিক চেহারার জন্য মূর্তিগুলিকে 'এলিয়েন' হিসাবে উল্লেখ করা হয়েছে। এলিয়েন বলতে বোঝায় ভিনগ্রহী প্রাণী যাদের উদ্ভব এই পৃথিবীতে হয়নি বরং পৃথিবীর বাইরে মহাবিশ্বের অন্য কোথাও হয়েছে। কিছু মানুষ বিশ্বাস করেন যে বিশ্বের বাইরে প্রাণের অস্তিত্ব আছে। সেই বিশ্বাস থেকেই 'এলিয়েন' শব্দটি এসেছে। মার্টিনিভকা গুপ্তধন থেকে পাওয়া মূর্তিগুলির মধ্যে পাঁচটি প্রাণীর মূর্তি, তিনটি ফিবুলাস, একটি হেড ব্রোচ, ছয়টি আর্মলেট,  কানের দুল, গলার রিং, বকলেস, বেল্ট-ফিটিংস, ঘোড়ার নাল প্রভৃতি রয়েছে। মূর্তিগুলির শৈলীকে কখনও কখনও হুন, বুলগার বা আভার দ্বারা প্রভাবিত হয়েছে বলে মনে করা হয়।\n\n\n== তথ্যসূত্র ==\n\n\n== গ্রন্থপঞ্জি ==\nলিও ক্লেইন Пляшущие человечки Конан-Дойля на Руси // Троицкий вариант — Наука. নং 99. সি. ১৪।\nКорзухина Г. Ф. Клады и случайные находки вещей круга «Древностей антов» в Среднем Поднепровье. Каталог памятников // МАИЭТ. Вып. V. Симферополь, ১৯৯৬, সি, ৩৫২—৪২৫, ৫২৫—৭০৫।\nবরিস রাইবাকভ Древние русы // Советская археология. টি. XVII, ১৯৫৩, সি. ৭৬-৮৯।"}