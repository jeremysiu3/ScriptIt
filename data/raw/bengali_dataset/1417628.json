{"pageid": 1417628, "title": "সাহিত্য সংরূপ", "url": "https://bn.wikipedia.org/wiki?curid=1417628", "content": "সাহিত্যের আলোচনায় সাহিত্য সংরূপ বা সাহিত্য বর্গ বলতে সাহিত্যের একটি সুপ্রতিষ্ঠিত ও সহজে শনাক্তযোগ্য দল, শাখা, শ্রেণী, প্রজাতি বা প্রকারকে বোঝায়, যেটির অন্তর্ভুক্ত সকল সাহিত্যকর্ম এমন কিছু প্রচলিত রীতিনীতি ব্যবহার করা হয়, যার সুবাদে পাঠক সহজেই সেগুলিকে অন্য কোনও ধরনের সাহিত্যের থেকে পৃথক করতে পারে।  একে ইংরেজিতে \"লিটারেরি জনরা\" (Literary genre) বলে। উচ্চ স্তরের সংরূপগুলি অধিকতর বিমূর্ত ও একাধিক সংরূপ বা উপবর্গ ধারণ করে রাখে, যেগুলিকে আরও সুনির্দিষ্ট ও ভিন্ন ভিন্ন ক্ষুদ্র উপ-উপবর্গে বিভক্ত করা হতে পারে। যেমন রচনার নিরিখে সাহিত্যের সবচেয়ে বৃহৎ শ্রেণী বা বর্গগুলি হল গদ্য কল্পকাহিনী ও পদ্য। আবার উপস্থাপনশৈলীর (mode) উপর ভিত্তি করেও সাহিত্যকে বৃহত্তর কতগুলি বর্গে ভাগ করা যায়, যেমন আখ্যানমূলক (narrative), বর্ণনামূলক (descriptive), ব্যাখ্যামূলক (expository), প্ররোচনামূলক (persuasive), গীতিকবিতামূলক (lyric), কাব্যিক (poetic), নাটকীয় (dramatic), পত্রীয় (epistolary), ইত্যাদি। এগুলিকে আবার লেখকের আখ্যান কৌশল (narrative technique), মনোভঙ্গি (tone) ও অভিপ্রায় (intention), রচিত সাহিত্যের বিষয়বস্তু (content বা subject matter), প্রভাব (effect), দৈর্ঘ্য (বিশেষ করে কল্পকাহিনীর জন্য), কাঠামোরূপ (form), উৎস, ইত্যাদি বিভিন্ন মানদণ্ডের নিরিখে অনেক উপবর্গে (উপদল, উপশাখা, উপশ্রেণী) বিভক্ত করা যেতে পারে।\n\n\n== তথ্যসূত্র =="}