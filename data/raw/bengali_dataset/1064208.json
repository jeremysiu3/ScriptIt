{"pageid": 1064208, "title": "খোশবাগ", "url": "https://bn.wikipedia.org/wiki?curid=1064208", "content": "খোশবাগ (এছাড়াও খোসবাগ; আক্ষরিক অর্থে \"সুখের বাগান বা আনন্দ উদ্যান\") হলো ভারতের পশ্চিমবঙ্গের মুশির্দাবাদে ভাগীরথী নদীর পশ্চিম তীরের প্রায় এক মাইল দূরে অবস্থিত বাংলার নবাবদের কবরস্থানের বাগান।\nখোশবাগে আফশার রাজবংশের বাংলার নবাব ও তাদের পরিবারের সদস্যদের কবরস্থান, অন্যদিকে জাফরাগঞ্জ সমাধিক্ষেত্রে নাজাফি রাজবংশের মীর জাফর থেকে শুরু করে পরবর্তী নবাব ও তাদের পরিবারের কবর রয়েছে।\nখোশবাগ নবাব সিরাজউদ্দৌলা, তার স্ত্রী বেগম লুৎফুন্নেসা, নবাব আলীবর্দি খান ও তার মায়ের কবরস্থান বা বিশ্রামস্থল।\n\n\n== ইতিহাস ==\n\nকবরস্থানের বাগানটি বাংলার প্রথম নবাব নবাব আলীবর্দি খান নির্মাণ করেন। এটি প্রাচীরযুক্ত বেড়া নিয়ে গঠিত। বাইরের দেয়ালে মাস্কেট্রির জন্য গর্ত লুপ করা ছিল এবং অষ্টভুজ দুর্গ দুপাশে ছিল। বাগানটিতে  সিরাজউদ্দৌলা, আলীবর্দি খানসহ তাদের পরিবারের মোট ৩৪ সদস্যের কবর রয়েছে।  \n১৭৫৭ সালে পলাশীর যুদ্ধে নবাব সিরাজউদ্দৌলার মৃত্যুর পর তার স্ত্রী লুৎফুন্নেসা বেগম মীর জাফরের \nহারেমে যোগ দিতে অস্বীকার করেন এবং ঢাকায় পালিয়ে আসেন। পরে তিনি মুশির্দাবাদ ফিরে আসেন, এবং কথিত আছে যে তিনি খোশবাগে সিরাজের কবর ও ১০৮ ধরনের গোলাপের যত্ন নিয়ে থাকতেন যা বেশ কয়েক বছর ধরে একসময় বাগানে ফুটেছিল। তিনি খোশবাগের রক্ষণাবেক্ষণের জন্য ১,০০০ ভারতীয় রুপি ব্যয় করেছিলেন বলে অভিযোগ করা হয় এবং তার মৃত্যুর পরে ১৭৯০ সালে, তাকে তার স্বামী নবাব সিরাজউদ্দৌলার কবরের কাছে সমাধিস্থ করা হয়।\nবাগানটি ৭.৬৫ একর (৩.১০ হেক্টর) ভূমির ওপর অবস্থিত এবং  ২,৭৪১ ফুট (৮৩৫ মিটার) লম্বা প্রাচীর দ্বারা পরিবেষ্টিত।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\n\"ওয়েবসাইট\"। ৮ জানুয়ারি ২০১৯ তারিখে মূল থেকে আর্কাইভ করা। সংগ্রহের তারিখ ২৪ জুন ২০২১।"}