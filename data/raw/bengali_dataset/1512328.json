{"pageid": 1512328, "title": "চারু আসোপা", "url": "https://bn.wikipedia.org/wiki?curid=1512328", "content": "চারু অসোপা (জন্ম ২৭ ফেব্রুয়ারি ১৯৮৮) একজন ভারতীয় টেলিভিশন অভিনেত্রী এবং ভল্গার(যিনি সামাজিক মাধ্যমের জন্য ভিডিও বানান)। তিনি দেবো কে দেব মহাদেব ধারাবাহিকে রাজকুমারী রেবতী চরিত্রে অভিনয়ের জন্য পরিচিত। বালবীর  ধারাবাহিকে তিনি সবচেয়ে প্রিয় আটখাটি পরীর চরিত্রে অভিনয় করেন। তার অভিনীত আরও কিছু জনপ্রিয় চরিত্র হল মেরে আঙনে মে ধারাবাহিকের প্রীতি শ্রীবাস্তব, জিজি মা  ধারাবাহিকের শ্রাবণী \"পিয়ালী\" পুরোহিত  এবং কায়সা হ্যায় ইয়ে রিশতা অঞ্জনা ধারাবাহিকের মৃদুলা। চারু প্রায়ই তার প্রাক্তন স্বামী রাজীব সেনের সঙ্গে সম্পর্কের জটিলতার কারণে আলোচনায় থাকতেন। রাজীব সেন হলেন বলিউড অভিনেত্রী ও প্রাক্তন মিস ইউনিভার্স  সুস্মিতা সেনের ছোট ভাই। \n\n\n== ব্যক্তিগত জীবন ==\nচারু আসোপার জন্ম রাজস্থানের বিকানেরে। তার বাবা একজন অবসরপ্রাপ্ত সরকারি কর্মচারী। পরিবারে তার এক ভাই ও এক বোন রয়েছে। ২০০৭ সালে তিনি রাজস্থানের এক মারোয়ারি ব্যবসায়ীর সঙ্গে প্রথম বিয়ে করেন, তবে সামঞ্জস্যজনিত কারণে ২০১৬ সালের নভেম্বরে সেই বিয়ে ভেঙে যায়। এরপর তিনি সহ-অভিনেতা নীরজ মালব্যের সঙ্গে সম্পর্কে জড়ান এবং রাজস্থানে তাদের বাগদান সম্পন্ন হয়। তবে, ২০১৭ সালে তাদের বাগদানও ভেঙে যায়।\n২০১৯ সালের জুন মাসে, চারু বলিউড অভিনেত্রী সুস্মিতা সেনের ভাই রাজীব সেনকে বিয়ে করেন।  তাদের ১টি কন্যা সন্তান রয়েছে।\n\n\n== চলচ্চিত্র তালিকা ==\n\n\n== তথ্যসূত্র =="}