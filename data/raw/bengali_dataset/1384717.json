{"pageid": 1384717, "title": "স্পোর্টিং ক্যান্সাস সিটি", "url": "https://bn.wikipedia.org/wiki?curid=1384717", "content": "স্পোর্টিং ক্যান্সাস সিটি (ইংরেজি: Sporting Kansas City) হচ্ছে ক্যান্সাস সিটি ভিত্তিক একটি মার্কিন পেশাদার ফুটবল ক্লাব। এই ক্লাবটি বর্তমানে মার্কিন যুক্তরাষ্ট্রের শীর্ষ স্তরের ফুটবল লিগ মেজর লিগ সকারে ওয়েস্টার্ন কনফারেন্সের অংশ হিসেবে প্রতিযোগিতা করে। এই ক্লাবটি ১৯৯৫ সালের ৬ই জুন তারিখে ক্যান্সাস সিটি উইজ নামে প্রতিষ্ঠিত হয়েছে। ১৮,৪৬৭ ধারণক্ষমতাবিশিষ্ট চিলড্রেন'স মার্সি পার্কে উইজার্ডস নামে পরিচিত ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন মার্কিন সাবেক ফুটবল খেলোয়াড় পিটার ভারমস। বর্তমানে স্কটল্যান্ডীয় আক্রমণভাগের খেলোয়াড় জনাথন সিম্পসন রাসেল এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, স্পোর্টিং ক্যান্সাস সিটি এপর্যন্ত ৭টি শিরোপা জয়লাভ করেছে; যার মধ্যে দুইটি এমএলএস কাপ, একটি সাপোর্টার্স শিল্ড এবং চারটি ইউএস ওপেন কাপ শিরোপা রয়েছে।  প্রেকি, ডম ডুইয়ার, জনাথন সিম্পসন রাসেল, ডানিয়েল সালোই এবং ডেভি আরনোডের মতো খেলোয়াড়গণ স্পোর্টিং ক্যান্সাস সিটির জার্সি গায়ে মাঠ কাঁপিয়েছেন।\n\n\n== ইতিহাস ==\n১৯৯৬ মৌসুমে স্পোর্টিং ক্যান্সাস সিটি প্রথমবারের মতো মার্কিন যুক্তরাষ্ট্রের পেশাদার ফুটবলের শীর্ষ স্তর মেজর লিগ সকারে অংশগ্রহণ করতে সক্ষম হয়েছিল। ১৯৯৬ সালের সালের ১৩ই এপ্রিল তারিখে, মেজর লিগ সকারে ক্লাব ইতিহাসে নিজেদের প্রথম ম্যাচে  স্পোর্টিং ক্যান্সাস সিটি কলোরাডো র‍্যাপিডসের বিরুদ্ধে ৩–০ গোলের ব্যবধানে জয়লাভ করেছিল। ১৯৯৬ মেজর লিগ সকারে স্পোর্টিং ক্যান্সাস সিটি ১৭টি জয়ে সর্বমোট ৪১ পয়েন্ট অর্জন করে সামগ্রিক পয়েন্ট তালিকায় ৫ম স্থান অর্জন করেছিল, যেখানে প্রেকি ১৮টি গোল করে লিগে স্পোর্টিং ক্যান্সাস সিটির হয়ে সর্বোচ্চ গোলদাতা হয়েছিলেন।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (ইংরেজি)\nমেজর লিগ সকারে স্পোর্টিং ক্যান্সাস সিটি (ইংরেজি)"}