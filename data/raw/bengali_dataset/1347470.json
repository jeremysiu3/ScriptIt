{"pageid": 1347470, "title": "গোল্ডেন হোর্ড", "url": "https://bn.wikipedia.org/wiki?curid=1347470", "content": "দ্য গোল্ডেন হোর্ড ( উলুগ উলুস হিসাবে স্ব-মনোনীত) ছিল মূলত একটি মঙ্গোল ও পরবর্তীকালে তুর্কি খানাত, যা ১৩শ শতাব্দীতে প্রতিষ্ঠিত এবং মঙ্গোল সাম্রাজ্যের উত্তরপশ্চিমাঞ্চল হিসাবে উদ্ভূত হয়েছিল। ১২৫৯ সালের পর মঙ্গোল সাম্রাজ্য খণ্ডিত হওয়ার সাথে সাথে এটি একটি কার্যকরীভাবে পৃথক খানাতে পরিণত হয়। এটি কিপচাক খানাত অথবা উলুগ উলুস হিসেবেও পরিচিত এবং এটি পূর্বের অসংগঠিত কুমান-কিপচাক কনফেডারেশনকে প্রতিস্থাপন করে।\n১২৫৫সালে বাতু খানের (গোল্ডেন হোর্ডের প্রতিষ্ঠাতা) মৃত্যুর পর তার রাজবংশ ১৩৫৯ সাল পর্যন্ত একটি পূর্ণ শতাব্দী ধরে বিকাশ লাভ করে। যদিও নোগাইয়ের ষড়যন্ত্রে ১২৯০ এর দশকের শেষের দিকে তা একটি আংশিক গৃহযুদ্ধের দিকে ধাবিত হয়। উজবেগ খানের (১৩১২-৪১) শাসনামলে হোর্ডের সামরিক শক্তি শীর্ষে পৌঁছেছিল, যিনি ইসলাম গ্রহণ করেছিলেন। গোল্ডেন হোর্ড অঞ্চলটি তার শিখরে সাইবেরিয়া ও মধ্য এশিয়া থেকে পূর্ব ইউরোপের কিছু অংশে ও পশ্চিমে উরাল থেকে ড্যানিউব পর্যন্ত এবং ককেশাস পর্বতমালা ও সীমানা বরাবর কৃষ্ণ সাগর থেকে দক্ষিণে ক্যাস্পিয়ান সাগর পর্যন্ত বিস্তৃত ছিল। তখন মঙ্গোল রাজবংশের অঞ্চলগুলি ইলখানাত নামে পরিচিত ছিল।\nখানাতটি ১৩৫৯ সালে একটি হিংসাত্মক অভ্যন্তরীণ রাজনৈতিক ব্যাধির সম্মুখীন হয়, এটি সংক্ষিপ্তভাবে তোখতামিশের অধীনে (১৩৮১–১৩৯৫ ) পুনর্মিলনের আগে ঘটে। ১৩৯৬ সালে তৈমুরি সাম্রাজ্যের প্রতিষ্ঠাতা তৈমুরের আক্রমণের পর পরই গোল্ডেন হোর্ড ছোট ছোট তাতার খানাতে ভেঙে যায়, যা ক্রমাগত ক্ষমতায় পতন ঘটায়। ১৫ শতকের শুরুতেই হোর্ড বিচ্ছিন্ন হতে শুরু করে। ১৪৬৬ সাল নাগাদ এটি কেবল গ্রেট হোর্ড হিসাবে উল্লেখ করার মত বিষয় হয়ে দাড়ায় এবং এর অঞ্চলগুলিতে অসংখ্য প্রধানত তুর্কি-ভাষী খানাতের উদ্ভব হয়। ক্রিমীয় খানাতে ও কাজাখ খানাত গোল্ডেন হোর্ডের শেষ অবশিষ্টাংশ যথাক্রমে ১৭৮৩ এবং ১৮৪৭ সাল পর্যন্ত টিকে ছিল।\n\n\n== তথ্যসূত্র =="}