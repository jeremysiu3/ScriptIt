{"pageid": 1063371, "title": "অন্তঃভ্রূণাবরণীহীন প্রাণী", "url": "https://bn.wikipedia.org/wiki?curid=1063371", "content": "অন্তঃভ্রূণাবরণীহীন প্রাণী (ইংরেজি: Anamniote) বলতে মাছ ও উভচর প্রাণীদের একটি অনানুষ্ঠানিক দলকে বোঝায়, যাদেরকে তথাকথিত \"নিম্নস্তরের মেরুদণ্ডী প্রাণী\" নামেও ডাকা হয় এবং যে প্রাণীগুলি জলে বা পানিতে তাদের ডিম পেড়ে থাকে। এগুলি অন্তঃভ্রূণাবরণীবিশিষ্ট প্রাণীদের (Amniote) থেকে আলাদা করা হয়, যারা \"উচ্চতর মেরুদণ্ডী প্রাণী\" (সরীসৃপ, পাখি ও স্তন্যপায়ী প্রাণী) নামেও পরিচিত এবং যেগুলি স্থলভাবে ডিম পাড়ে কিংবা নিষিক্ত ডিমটি মায়ের দেহের অভ্যন্তরে অবস্থান করে।\nঅন্তঃভ্রূণাবরণীবিশিষ্ট প্রাণীদের ভ্রূণের বিকাশের সময় এক ধরনের ভ্রূণাবরণীর সৃষ্টি হয় যার কাজ ডিমে অক্সিজেন সরবরাহ করা ও কার্বন-ডাই-অক্সাইড নিষ্কাশন করা। এটিকে অন্তঃভ্রূণাবরণী (Amnion) বলে। অন্তঃভ্রূণাবরণীহীন প্রাণীদের ভ্রূণগুলির বিকাশের সময় এইরূপ কোনও আবরণীর সৃষ্টি হয় না; তারা চারপাশের জলের সাথেই অক্সিজেন, কার্বন ডাই-অক্সাইড ও অন্যান্য বিপাকীয় বর্জ্য গ্রহণ বা নিষ্কাশনের কাজগুলি সম্পন্ন করে থাকে।  জল বা পানি ভ্রূণের বর্জ্য পদার্থগুলির (বিশেষ করে অ্যামোনিয়া) ব্যাপনে সহায়তা করে, ফলে ভ্রূণটি তার নিজের বর্জ্য পদার্থের দ্বারা বিষাক্রান্ত না হয়েই ভ্রূণীয় বিকাশ সম্পন্ন করতে পারে। অন্তঃভ্রূণাবরণীহীন প্রাণীগুলির শ্রেণীগুলির সবগুলিই বিকাশের একটি পর্যায় মাছের বিকাশের সাথে সদৃশ হয়, যা নির্দেশ করে যে এগুলির মধ্যে ঘনিষ্ঠ শারীরবৃত্তীয় সম্পর্ক বিদ্যমান।\n\n\n== তথ্যসূত্র =="}