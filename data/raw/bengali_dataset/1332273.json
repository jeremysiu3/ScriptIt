{"pageid": 1332273, "title": "পল ডেনো", "url": "https://bn.wikipedia.org/wiki?curid=1332273", "content": "পল ফ্র্যাঙ্কলিন ডেনো (ইংরেজি: Paul Franklin Dano; ; জন্ম: ১৯ জুন ১৯৮৪) একজন মার্কিন অভিনেতা। তিনি ব্রডওয়ে মঞ্চে অভিনয়ের মধ্য দিয়ে তার পেশাদার অভিনয় জীবন শুরু করেন। তিনি এল.আই.ই. (২০০১) চলচ্চিত্রে অভিনয়ের জন্য শ্রেষ্ঠ নবাগত অভিনয়শিল্পী বিভাগে ইন্ডিপেন্ডেন্ট স্পিরিট পুরস্কার অর্জন করেন এবং লিটল মিস সানশাইন (২০০৬) চলচ্চিত্রে অভিনয় করে বিস্তর পরিচিতি অর্জন করেন। পল টমাস অ্যান্ডারসনের নাট্যধর্মী দেয়ার উইল বি ব্লাড (২০০৭) চলচ্চিত্রে যমজ চরিত্রে অভিনয় করে তিনি শ্রেষ্ঠ পার্শ্বচরিত্রে অভিনেতা বিভাগে বাফটা পুরস্কারের মনোনয়ন লাভ করেন।\nডেনো টুয়েলভ ইয়ার্স আ স্লেইভ ও প্রিজনার্স (২০১৩) ও লাভ অ্যান্ড মার্সি (২০১৪) চলচ্চিত্রে বিচ বয়জের প্রতিষ্ঠাতা ব্রায়ান উইলসন চরিত্রে অভিনয় করে সমাদৃত হন। শেষোক্ত চলচ্চিত্রে অভিনয়ের জন্য তিনি শ্রেষ্ঠ পার্শ্ব অভিনেতা বিভাগে গোল্ডেন গ্লোব পুরস্কারের মনোনয়ন লাভ করেন। তিনি দ্য ব্যাটম্যান (২০২২)-এ দ্য রিডলার এবং দ্য ফেবলম্যান্স (২০২২) চলচ্চিত্রে অভিনয় করেন। দ্য ফেবলম্যান্স চলচ্চিত্রের জন্য তিনি শ্রেষ্ঠ পার্শ্ব চরিত্রে অভিনেতা বিভাগে স্ক্রিন অ্যাক্টরস গিল্ড পুরস্কারের মনোনয়ন লাভ করেন।\nরিচার্ড ফোর্ডের উপন্যাস অবলম্বনে নির্মিত নাট্যধর্মী ওয়াইল্ডলাইফ (২০১৮) চলচ্চিত্র দিয়ে ডেনোর পরিচালনায় অভিষেক ঘটে। তিনি তার স্ত্রী জো কাজানের সাথে যৌথভাবে এর চিত্রনাট্যও লিখেন। এছাড়া ২০১৮ সালে তিনি শোটাইমের মিনি ধারাবাহিক এসকেপ অ্যাট ড্যানমোরা-এ একজন দাগী আসামী চরিত্রে অভিনয় করে সেরা পার্শ্ব অভিনেতা বিভাগে প্রাইমটাইম এমি পুরস্কারের মনোনয়ন লাভ করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পল ডেনো (ইংরেজি)\nPaul Dano at The Good Heart Press Day"}