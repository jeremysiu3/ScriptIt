{"pageid": 1338540, "title": "মীনাক্ষী (নায়ক রানি)", "url": "https://bn.wikipedia.org/wiki?curid=1338540", "content": "মীনাক্ষী (১৭০০-১৭৩৬) ছিলেন দক্ষিণ ভারতের তৎকালীন মাদুরাই অঞ্চল শাসনকারী নায়ক সাম্রাজ্যের রাণী। ১৭৩১ থেকে ১৭৩৬ সাল পর্যন্ত তিনি এই রাজ্য শাসন করেছিলেন   তার দত্তক পুত্রের বয়স ছিল কম এবং সে রাজ্যভার গ্রহনে অক্ষম ছিল। তাই রানি মীনাক্ষী তার দত্তক পুত্রের রাজপ্রতিনিধি হিসাবে শাসন করেছিলেন। \nতিনি ছিলেন মাদুরাই নায়ক বংশের আরেক জনপ্রিয় ও তেজস্বী রানি মঙ্গম্মলের নাতবউ। মীনাক্ষীর সাথে মাদুরাই নায়ক রাজ্যের রাজা বিজয়া রাঙ্গা চোক্কানাথ নায়ক -এর বিবাহ হয়েছিল। সম্পর্কে বিজয়া রাঙ্গা চোক্কানাথ নায়ক ছিলেন রানি মঙ্গম্মলের নাতি। দুর্ভাগ্যক্রমে ১৭৩১ সালে রাজা  বিজয়া রাঙ্গা চোক্কানাথ  -এর মৃত্যু হয়। সাম্রাজ্যকে কোনও উত্তরাধিকারী না দিয়েই তিনি মারা যান। রাজার অকাল মৃত্যু রাজ্যের ভবিষ্যৎ অনিশ্চিত করে তোলে। রানী মীনাক্ষী এই দুঃসময়ে শক্ত হাতে রাজ্যের ভার ও রাজকার্যের ভার নিজ হস্তে গ্রহন করেন। তিনি ভাঙ্গারু থিরুমলাইয়ের ছেলেকে দত্তক পুত্র হিসাবে গ্রহন করেন। রাজ্যকে শত্রুর হাত থেকে রক্ষা করতে ও রাজ্যের ভবিষ্যৎ সুনিশ্চিত করতে রানী মীনাক্ষী তার নাবালক দত্তক পুত্রকে নায়ক রাজবংশের ভাবী উত্তরাধিকারী হিসাবে ঘোষণা করেছিলেন। কিন্তু সেই নাবালক দত্তক পুত্র ছিল রাজ্য শাসনে অক্ষম ও অভিজ্ঞতাহীন। তাই দেশকে সুশাসনে বেধে রাখতে তিনি  নিজেকে তার দত্তক পুত্রের প্রতিনিধি হিসাবে ঘোষণা করেছিলেন এবং তার হয়ে রাজ্য শাসন করতেন।\nতিনি ছিলেন মাদুরাই নায়ক রাজবংশ ও সাম্রাজ্যের শেষ শাসক।\n\n\n== তথ্যসূত্র =="}