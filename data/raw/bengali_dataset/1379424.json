{"pageid": 1379424, "title": "বোরাক (প্রসাধনী)", "url": "https://bn.wikipedia.org/wiki?curid=1379424", "content": "বোরাক বা বুরাক  একটি প্রসাধনী চূর্ণ যা রোদ থেকে রক্ষা পেতে মুখমন্ডলে মাখা হয়। এটি ঐতিহ্যগতভাবে ফিলিপাইন, মালয়েশিয়া এবং ইন্দোনেশিয়ার সামা-বাজাউ নৃ-গোষ্টির লোকেরা ব্যবহার করে।\nবোরাক সাধারণত সামা-বাজাউ মহিলারা সমুদ্রের পাড়ে গ্রীষ্মমণ্ডলীয় তীক্ষ্ণ রোদ থেকে মুখমণ্ডল এবং ত্বকের উন্মুক্ত অংশকে  রক্ষা করতে ব্যবহার করেন। বোরাকের মিশ্রণের মধ্যে ট্যালকম পাউডার, চালের আটা, হলুদ এবং অন্যান্য গৌণ উপাদান অন্তর্ভুক্ত থাকতে পারে।\nশুকিয়ে গেলে বোরাক চূর্ণ গুড়ো আকারে থাকে। মুখে লাগানোর আগে চূর্ণ প্রথমে পানিতে মিশিয়ে নরম আঠালো পিণ্ড (পেস্ট) তৈরি করা হয়। এটির  রঙ কখনও হলুদ বা কখনও সাদা হতে পারে।\n\n\n== অনুরূপ প্রসাধনী ==\nমায়ানমারে ঐতিহ্যগতভাবে সূর্য সুরক্ষার জন্য গাছের ছাল দিয়ে তৈরি থানাকা নামে আরেকটি হলুদ-সাদা প্রসাধনীর ব্যবহার হয়। মাদাগাস্কারে, মেসনজোয়ানি নামক কাঠের পেস্ট সূর্য রশ্মি থেকে সুরক্ষা ছাড়াও রূপসজ্জার কাজে ব্যবহার হয়।\n\n\n== তথ্যসূত্র =="}