{"pageid": 1425048, "title": "নিরঞ্জন শাহ স্টেডিয়াম", "url": "https://bn.wikipedia.org/wiki?curid=1425048", "content": "নিরঞ্জন শাহ স্টেডিয়াম (গুজরাতি: નિરંજન શાહ સ્ટેડિયમ; পূর্বে সৌরাষ্ট্র ক্রিকেট সংস্থা স্টেডিয়াম হিসাবে পরিচিত ছিল) ভারতের রাজকোটে অবস্থিত একটি ক্রিকেট স্টেডিয়াম যা খান্দেরী ক্রিকেট স্টেডিয়াম নামেও পরিচিত। এটি গুজরাতে প্রথম সৌর শক্তি চালিত স্টেডিয়াম।\n\n\n== ইতিহাস ==\nসাধারণত \"রনজি ট্রফির\" খেলাগুলো এতে আয়োজন করার জন্য ব্যবহৃত হত। যখানে এখনো স্পেক্টাটরের একটি খাম্বা নির্মাণাধীন উক্ত স্ট্যান্ডটি সমাপ্ত হওয়ার পরে স্টেডিয়ামের ধারণ ক্ষমতা হবে ২৮,০০০। স্টেডিয়ামটিতে রয়েছে বৃহদাকার খেলার ইভেন্ট আয়োজন করার মত জায়গা। যেমন ব্যাডমিন্টন, বাস্কেটবল এবং ভলিবল। এখানে সৌরাষ্ট্র ক্রিকেট সংস্থা ও মাধবরাও সিন্ধিয়া ক্রিকেট গ্রাউন্ড এর খেলাগুলো আয়োজিত হয়ে থাকে। \n\nস্টেডিয়ামটির নির্মাণশৈলীও চোখে পড়ার মত। এর মিডিয়া বক্সটি দেখতে অনেকটা লন্ডনের লর্ডস ক্রিকেট গ্রাউন্ড এর মতো। অনেকগুলো সারি ও কলামে বিভক্ত বসার জায়গাগুলো, রয়েছে প্রচুর প্রবেশ/বাহির গেইট। স্টেডিয়ামের চারদিকে রয়েছে প্রচুর জায়গা যেখানে সহজে চলাফেরা করা যাবে।\n২০০৪ সালে জামনগর মহাসড়কের পাশে প্রায় ৩০ একর জায়গা নিয়ে এর অবস্থান। নির্মাণ কাজ শুরু হয় ২০০৬ সালে এবং জমি সহ এর ব্যয় ধরা হয় প্রায় ৭৫ কোটি (প্রায় ১৪ মিলিয়ন মার্কিন ডলার)।\nকমপ্লেক্সটিতে রয়েছে দুটি খেলার মাঠ। প্রধান মাঠটি ভিতরের অংশে, যেখানে রয়েছে প্রায় ৯০ গজ আউটফিল্ড এবং ছোটটি ৭০ গজ আউটফিল্ড সংবলিত। বাহিরের অংশটি নেট প্র্যাকটিস ও ডিস্ট্রক্ট লেভেল খেলার জন্য ব্যবহৃত হয়।\nস্টেডিয়ামের নামটি সংবাদ মাধ্যমে তখনি আসে যখন সৌরাষ্ট্র ক্রিকেট এসোসিয়শনের রানের মেশিন চেতেশ্বর পুজারা এবং রবীন্দ্র জাদেজা তাদের সর্বশেষ ডাবল ও ট্রিপল সেঞ্চুরী করে।\n২০১৩ সালের ১০ অক্টোবরে অস্ট্রেলিয়া যখন ভারত সফরে আসে তখন প্রথম টি২০ আন্তর্জাতিক ম্যাচ ভারত ও অস্ট্রেলিয়ার মধ্যে অনুষ্ঠিত হয়। যেখানে অ্যারন ফিঞ্চ ৮৯ রান করে এবং জবাবে যুবরাজ সিং ৭৭ রান করে। সে খেলায় ভারত ২০১ রানের লক্ষ্য তাড়া করে জয় পায়।\n২০১৫ সালে স্টেডিয়ামটি ভারতের নতুন সংযোজিত ছয়টি ক্রিকেট স্টেডিয়ামের মধ্যে একটি হিসাবে তালিকাভুক্ত হয়।\nস্টেডিয়ামটি আইপিএল ২০১৬ তে গুজরাত লায়ন্সের ঘরোয়া মাঠ ছিল। উক্ত মৌসুমের ৫টি খেলা এতে অনুষ্ঠিত হয়।\n৯ নভেম্বর ২০১৬ তে স্টেডিয়ামটিতে প্রথম টেস্ট ক্রিকেটের আয়োজন করা হয় যা ভারত ও ইংল্যান্ডের মধ্যে অনুষ্ঠিত হয়িছিল।\n\n\n== তথ্যসূত্র ==\n\n\n== বহিঃসংযোগ ==\nস্থানাঙ্ক: ২২.৩৬৩° উত্তর ৭০.৭১০° পূর্ব"}