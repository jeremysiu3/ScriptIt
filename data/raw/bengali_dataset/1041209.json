{"pageid": 1041209, "title": "২০২১ আইসিসি পুরুষ টি২০ বিশ্বকাপ আফ্রিকা বাছাইপর্ব", "url": "https://bn.wikipedia.org/wiki?curid=1041209", "content": "২০২১ আইসিসি পুরুষ টি২০ বিশ্বকাপ আফ্রিকা বাছাইপর্ব ছিল একটি ক্রিকেট টুর্নামেন্ট যা ২০২২ আইসিসি পুরুষ টি২০ বিশ্বকাপ টুর্নামেন্টে অংশগ্রহণের যোগ্যতা লাভের একটি ধাপ হিসেবে ২০২১ সালের অক্টোবর ও নভেম্বর মাসে খেলা হয়।\n২০১৮ সালের এপ্রিল মাসে আন্তর্জাতিক ক্রিকেট কাউন্সিল (আইসিসি) ২০১৯ সালের ১ জানুয়ারি থেকে সদস্য দলগুলোর মধ্যে অনুষ্ঠিত হওয়া সকল পুরুষ টোয়েন্টি২০ (টি২০) ম্যাচকে আন্তর্জাতিক মর্যাদা প্রদান করে। সে কারণে আঞ্চলিক বাছাইপর্বের সবগুলো ম্যাচ টোয়েন্টি২০ আন্তর্জাতিক (টি২০আই) হিসেবে খেলা হয়। আফ্রিকা বাছাইপর্বে প্রাথমিকভাবে খেলা হয় উপ-আঞ্চলিক বাছাইপর্ব যেখানে থাকবে দুটি গ্রুপ, এবং প্রতিটি গ্রুপের সেরা দুই দল আঞ্চলিক ফাইনালে উত্তীর্ণ হয়। কেনিয়া ও নাইজেরিয়া ২০২১ সালের ১ জানুয়ারি র‌্যাংকিং-এ এগিয়ে থাকার সুবাদে সরাসরি আঞ্চলিক ফাইনালে খেলার যোগ্যতা লাভ করে।\nউপ-আঞ্চলিক টুর্নামেন্টগুলো ২০২০ সালের ২৭ এপ্রিল ও ৩ মে-এর মধ্যে দক্ষিণ আফ্রিকায় খেলা হওয়ার কথা ছিল। কিন্তু ২০২০ সালের ২৪ মার্চ আন্তর্জাতিক ক্রিকেট কাউন্সিল (আইসিসি) নিশ্চিত করে যে কোভিড-১৯ মহামারির কারণে ২০২০ সালের ৩০ জুনের পূর্বে অনুষ্ঠেয় সব বাছাইপর্ব ইভেন্ট স্থগিত করা হয়েছে। ২০২০ সালের ডিসেম্বর মাসে আইসিসি বাছাইপর্বের রূপরেখা হালনাগাদ করে। ২০২১ সালের মার্চ মাসে বাছাইপর্বের এ ও বি গ্রুপের খেলা আবারও স্থগিত করা হয় ও উভয় টুর্নামেন্টকে ২০২১ সালের অক্টোবরে নিয়ে যাওয়া হয়। ২০২১ সালের জুলাই মাসে রুয়ান্ডা ক্রিকেট অ্যাসোসিয়েশন ঘোষণা দেয় যে আইসিসি রুয়ান্ডাকে আফ্রিকা বাছাইপর্বের সব ম্যাচের আয়োজক হিসেবে নিশ্চিত করেছে।\nগ্রুপ এ-এর খেলায় চ্যাম্পিয়ন হয়ে আঞ্চলিক ফাইনালে উত্তীর্ণ হয় উগান্ডা। টুর্নামেন্টের সেরা খেলোয়াড় নির্বাচিত হন দিনেশ মগন নাকরানি। গ্রুপ বি-এর খেলায় বিজয়ী হয় তানজানিয়া। আঞ্চলিক ফাইনালে বিজয়ী হয়ে মূল বাছাইপর্বে খেলার যোগ্যতা অর্জন করে গ্রুপ এ-এর বিজয়ী দল উগান্ডা।\n\n\n== দলসমূহ ==\n\n\n== বাছাইপর্ব এ ==\n\n\n=== দলীয় সদস্য ===\n\n\n=== পয়েন্ট তালিকা ===\n\n  আঞ্চলিক ফাইনালে উত্তীর্ণ\n\n\n=== সূচি ===\n\n\n== বাছাইপর্ব বি ==\n\n\n=== দলীয় সদস্য ===\n\n\n=== পয়েন্ট তালিকা ===\n\n  আঞ্চলিক ফাইনালে উত্তীর্ণ\n\n\n=== সূচি ===\n\n\n== আঞ্চলিক ফাইনাল ==\n\n\n=== দলীয় সদস্য ===\n\n\n=== পয়েন্ট তালিকা ===\n\n  মূল বাছাইপর্বে উত্তীর্ণ\n\n\n=== সূচি ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে বাছাইপর্ব এ-এর প্রধান পাতা (ইংরেজি)\nইএসপিএনক্রিকইনফোতে বাছাইপর্ব বি-এর প্রধান পাতা (ইংরেজি)\nইএসপিএনক্রিকইনফোতে আঞ্চলিক ফাইনালের প্রধান পাতা (ইংরেজি)"}