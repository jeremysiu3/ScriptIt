{"pageid": 1132077, "title": "গুণিন", "url": "https://bn.wikipedia.org/wiki?curid=1132077", "content": "গুণিন হল গিয়াস উদ্দিন সেলিম পরিচালিত ২০২২ সালে মুক্তি একটি বাংলাদেশী অতিপ্রাকৃত প্রণয়ধর্মী চলচ্চিত্র। হাসান আজিজুল হকের একই নামের ছোটগল্প অবলম্বনে চলচ্চিত্রটির চিত্রনাট্য লিখেছেন পরিচালক নিজেই। ছবিতে অভিনয় করেছেন পরী মনি, শরিফুল রাজ, দিলারা জামান, ইরেশ যাকের, মোস্তফা মন্ওয়ার ও আজাদ আবুল কালাম। চলচ্চিত্রটি প্রযোজনা ও পরিবেশন করে চরকি এবং ১১ মার্চ ২০২২ সালে এটি প্রেক্ষাগৃহে মুক্তি লাভ করে। \n\n\n== কাহিনি ==\nগ্রামীণ ওঝা রজ্জব আলী গুনিনের রহস্যজনক মৃত্যুর পর তার দুই নাতি আলী ও রমিজের মধ্যে দ্বন্দ্বের শুরু হয়। কে পাবে রাবেয়াকে? এ নিয়ে বাড়ে সংঘাত। বাড়িতে বিয়ের আয়োজন শুরু হয়, এর মধ্যে এক মৃত্যু সব আয়োজন থমকে দেয়।\n\n\n== অভিনয়শিল্পী ==\nরাবেয়া  চরিত্রে পরী মনি\nরমিজ চরিত্রে শরিফুল রাজ\nইরেশ যাকের\nআলী চরিত্রে মোস্তফা মন্ওয়ার\nরোজব আলী গুণিন চরিত্রে আজাদ আবুল কালাম\nদিলারা জামান\nঝুনা চৌধুরী\n\n\n== নির্মাণ ==\nছবিতে রাবেয়া চরিত্রে নুসরাত ফারিয়ার অভিনয় করার কথা ছিল। কিন্তু পরে, শিডিউল দ্বন্দ্বের কারণে তিনি ছবিটি ছেড়ে দেন এবং পরীমনিকে তার জায়গায় চুক্তিবদ্ধ করা হয়। চলচ্চিত্রটির শুটিং হয় ব্রাহ্মণবাড়িয়া ও মানিকগঞ্জে। ১০ অক্টোবর ২০২১-এ চিত্রগ্রহণ শুরু হয় এবং ৩০ অক্টোবর ২০২১ তারিখে শেষ হয়।\n\n\n== মুক্তি ==\nগুনিন ২০ ফেব্রুয়ারি ২০২২ সালে চলচ্চিত্র সেন্সর বোর্ড থেকে ছাড়পত্র পায় ও ১১ মার্চ প্রেক্ষাগৃহে মুক্তি পায়। এরপর ২৪ মার্চ ২০২২-এ চরকিতে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে গুণিন  (ইংরেজি)"}