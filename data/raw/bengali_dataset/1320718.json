{"pageid": 1320718, "title": "লিট্টি", "url": "https://bn.wikipedia.org/wiki?curid=1320718", "content": "লিট্টি (ইংরেজি: Dough ball or thick cake) হল  ভোজপুরি অঞ্চলের, যা  ভারতের বিহার পূর্ব উত্তর প্রদেশ ও নেপালের বার ও পারস জেলার জনপ্রিয় ও স্বাস্থ্যকর খাবার।  এটি মূলত গমের আটার লেচি বা বল যার ভিতরে ছাতু (ভাজা ছোলার আটা) এবং ভেষজ পাতাকুচি ও মশলার পুর ভরা থাকে। ঐতিহ্যগত ভাবে লিট্টি মাটির উনানে ঘুঁটে (গোবরের তৈরি),পরবর্তীকালে কাঠ বা কয়লার জ্বালালিতে পোড়ানো বা সেঁকা ও প্রচুর ঘিয়ে মাখানো হয়। যদিও লিট্টি রাজস্থানের 'বাতি' নামের এক খাবারের সঙ্গে প্রায়  ঘনিষ্ঠভাবে সম্পর্কিত, তবে এটি স্বাদে, গঠনে এবং প্রস্তুত প্রণালীতে সম্পূর্ণ ভিন্ন একটি খাবার।  লিট্টি দই, বেগুন ভর্তা, আলু ভর্তা, পাপড় এবং আচার সহযোগে গরম গরম পরিবেশন করা হয়।   তবে আধুনিক কালে অত্যাধুনিক ওভেনেও লিট্টি খুব সহজেই তৈরি করা যায়।\nভারতের ভোজপুরি অঞ্চলে মৌর্য যুগে উদ্ভুত 'লিট্টি' জনপ্রিয়তার কারণে আজও প্রচলিত এবং দীর্ঘ ভ্রমণপথে মানুষ সঙ্গে নিয়ে থাকে। বিহার-ঝাড়খণ্ডের এই জনপ্রিয় খাবারটি ক্রমশ কলকাতার জনজীবনের অঙ্গ হয়ে উঠেছে। মধ্য কলকাতার বিভিন্ন মোড়ে যেমন এর উপস্থিতি লক্ষ্য করা যায়।  এমনকি 'চোখা লিট্টি' আন্তর্জাতিক স্তরেও পৌঁছে গিয়েছে। \n\n\n== বিস্তারিত উপাদান তালিকা ==\n\n\n== রন্ধনপ্রণালী ==\nপ্রথমে আটার লেচি বা বল তৈরিতে সমস্ত পরিমাণমত উপকরণ একত্রে মিশিয়ে জল দিয়ে ভালো করে মেখে আটা তালটির উপরে অল্প সরিষার তেল লাগিয়ে কিছুক্ষণ রেখে দিতে হবে।\nএরপর পুর বানানোর জন্য ২ কাপ ছোলার ছাতুর সঙ্গে মশলা সহ  সব উপকরণ একত্রে মিশিয়ে, মিশ্রণে অল্প অল্প জল ছিটিয়ে এমন ভাবে মাখতে হবে যেন মুঠি করলে দলা হয় আবার অল্প চাপলেই ভেঙ্গে ঝুরঝুরে হয়ে যায়।\nমেখে রাখা আটার তাল থেকে রুটির মতো লেচি নিয়ে বাটির আকারে গড়ে মাঝখানে ছাতুর মিশ্রণে বানানো পুর ভরে মুখ বন্ধ করে দিতে হবে।\nকয়লা বা কাঠের উনানে ঢিমে আঁচে বানানো লিট্টি গুলি ঘুরিয়ে ঘুরিয়ে সেঁকে নিতে হবে। এছাড়াও, গ্যাসের উনানে ননস্টিক পিঠা প্যানে ঘি মাখিয়ে লিট্টি গুলি তৈরি করে নেওয়া যায়।\nলিট্টি সেঁকার সময় চোখা ও চাটনি তৈরি করে নেওয়া যায়।\nচাটনির জন্য ধনেপাতা, কাঁচা লঙ্কা, নুন একত্রে বেঁটে নিয়ে তার সাথে লেবুর রস মিশিয়ে নিলেই তৈরি।\nচোখা তৈরির সময় অবশ্য বেগুন অল্প অল্প কেটে, ওর মধ্যে রসুন কোয়া ও কাঁচা লঙ্কা দিয়ে বেগুন টিকে ও টমেটোকে সরিষার তেল মাখিয়ে আগুনে পুড়িয়ে নিতে হবে। খোসা ছাড়িয়ে সেদ্ধ করা আলুর সঙ্গে প্রয়োজন মত লবণ, সরিষার তেল ও লেবুর রসসহ সব উপকরণ ভালভাবে চটকে মাখিয়ে নিলে চোখা বা বেগুন ভর্তা তৈরি হয়ে যাবে।\nলিট্টিগুলি ভালো করে সেঁকা হলে হাতের তালুর দ্বারা অল্প চাপ দিয়ে ভেঙ্গে ঘি সহযোগে চোখা, চাটনি, ভাজা লঙ্কার সাথে গরম গরম লিট্টি পরিবেশন করা যায়।\n\n\n== আরো দেখুন ==\nভোজপুরি খাবার\n\n\n== তথ্যসূত্র =="}