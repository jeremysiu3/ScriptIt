{"pageid": 1188403, "title": "এলিসাবেথ ম্যাক্সওয়াল্ড", "url": "https://bn.wikipedia.org/wiki?curid=1188403", "content": "এলিসাবেথ ম্যাক্সওয়াল্ড (ইংরেজি: Elisabeth Maxwald, ২১ জুন ১৯৬৭ – ৯ জুলাই ২০১৩) একজন অস্ট্রিয়ান প্যারালিম্পিক স্কিয়ার ছিলেন। তিনি ১৯৮৮ সালের শীতকালীন প্যারালিম্পিক গেমসে প্যারালিম্পিক আলপাইন স্কিইংয়ে এবং ১৯৯৮ সালের শীতকালীন প্যারালিম্পিক গেমসে নর্ডিক স্কিইংয়ে অস্ট্রিয়ার প্রতিনিধিত্ব করেন। প্যারালিম্পিকে তিনি মোট চারটি পদক অর্জন করেন, যার মধ্যে দুটি স্বর্ণপদক, একটি রৌপ্যপদক এবং একটি ব্রোঞ্জ পদক।\n\n\n== কর্মজীবন ==\nতিনি ১৯৮৮ সালের শীতকালীন প্যারালিম্পিক গেমসে প্রতিদ্বন্দ্বিতা করেন এবং ৪ মিনিট ১৮.৪৭ সেকেন্ড সময় নিয়ে জায়ান্ট স্ল্যালমে স্বর্ণপদক জয় করেন (দ্বিতীয় স্থান অধিকারী কারা দানে ৪ মিনিট ৫৯.৬২ সেকেন্ড সময়ে এবং তৃতীয় স্থান অধিকারী সুজানা হেরেরা ৫ মিনিট ৩০.৪১ সেকেন্ড সময়ে স্কিইং শেষ করেন)। তবে, মহিলাদের ডাউনহিল বি১ ইভেন্টে তিনি ডিসকোয়লিফাইড হয়ে যান।\nতিনি নাগানোতে অনুষ্ঠিত ১৯৯৮ সালের শীতকালীন প্যারালিম্পিক গেমসেও অংশগ্রহণ করেন। সেখানে তিনি নর্ডিক স্কিইংয়ের ৫ কিলোমিটার ক্লাসিক টেকনিক রেসে জার্মান অ্যাথলিট ভেরেনা বেন্তেলে এবং রুশ ক্রীড়াবিদ লিউবভ পানিনিখের চেয়ে এগিয়ে থেকে স্বর্ণপদক জয় করেন। তিনি ৩x২.৫ কিমি ব্র্যাকেটে গ্যাব্রিয়েল বার্গোফার এবং রেনাটা হোনিশের সাথে যৌথভাবে রৌপ্যপদক জয় করেন। এছাড়াও তিনি ৫ কিমি ফ্রিস্টাইল রেসে ব্রোঞ্জ পদক লাভ করেন।\n\n\n== আরও দেখুন ==\nফাতেমা নিজাম\nরিমা আবদেলি\n\n\n== তথ্যসূত্র ==\n\n\n== বহিঃসংযোগ ==\nঅস্ট্রীয় প্যারালিম্পিক কমিটির ওয়েবসাইটে এলিসাবেথ ম্যাক্সওয়াল্ড\nআন্তর্জাতিক প্যারালিম্পিক কমিটির ওয়েবসাইটে এলিসাবেথ ম্যাক্সওয়াল্ড"}