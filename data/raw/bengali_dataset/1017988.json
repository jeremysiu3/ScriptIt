{"pageid": 1017988, "title": "গ্রেনাডা জাতীয় ফুটবল দল", "url": "https://bn.wikipedia.org/wiki?curid=1017988", "content": "গ্রেনাডা জাতীয় ফুটবল দল (ইংরেজি: Grenada national football team) হচ্ছে আন্তর্জাতিক ফুটবলে গ্রেনাডার প্রতিনিধিত্বকারী পুরুষদের জাতীয় দল, যার সকল কার্যক্রম গ্রেনাডার ফুটবলের সর্বোচ্চ নিয়ন্ত্রক সংস্থা গ্রেনাডা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৭৮ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯৩৪ সালের ১৩ই অক্টোবর তারিখে, গ্রেনাডা প্রথমবারের মতো আন্তর্জাতিক খেলায় অংশগ্রহণ করেছে; গ্রেনাডায় অনুষ্ঠিত উক্ত ম্যাচে গ্রেনাডা ব্রিটিশ গায়ানাকে ২–১ গোলের ব্যবধানে পরাজিত করেছে।\n৮,০০০ ধারণক্ষমতাবিশিষ্ট কিরানি জেমস অ্যাথলেটিক স্টেডিয়ামে স্পাইস বয়েজ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গ্রেনাডার রাজধানী সেন্ট জর্জ'সে অবস্থিত। বর্তমানে এই দলের ম্যানেজারের দায়িত্ব পালন করছেন মাইকেল জর্জ ফিন্ডলে এবং অধিনায়কের দায়িত্ব পালন করছেন শ্রুসবারি টাউনের রক্ষণভাগের খেলোয়াড় অ্যারন পিয়েরে।\nগ্রেনাডা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, কনকাকাফ গোল্ড কাপে গ্রেনাডা এপর্যন্ত ২ বার অংশগ্রহণ করেছে, যার  প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছে।\nশেন রেনি, কাসিম লাঙ্গাইগনে, কিথসন বাইন, রিকি চার্লস এবং জামাল চার্লসের মতো খেলোয়াড়গণ গ্রেনাডার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৯ সালের জুলাই মাসে প্রকাশিত র‌্যাঙ্কিংয়ে গ্রেনাডা তাদের ইতিহাসে সর্বোচ্চ অবস্থান (৮৮তম) অর্জন করে এবং ২০০৭ সালের ডিসেম্বর মাসে প্রকাশিত র‌্যাঙ্কিংয়ে তারা ১৭৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গ্রেনাডার সর্বোচ্চ অবস্থান হচ্ছে ১২৬তম (যা তারা ২০০৪ সালে অর্জন করেছিল) এবং সর্বনিম্ন অবস্থান হচ্ছে ১৮৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ গ্রেনাডা জাতীয় ফুটবল দল  ওয়েব্যাক মেশিনে আর্কাইভকৃত ১৯ আগস্ট ২০১৮ তারিখে (ইংরেজি)\nকনকাকাফ-এ গ্রেনাডা জাতীয় ফুটবল দল  ওয়েব্যাক মেশিনে আর্কাইভকৃত ২১ জানুয়ারি ২০২১ তারিখে (ইংরেজি)"}