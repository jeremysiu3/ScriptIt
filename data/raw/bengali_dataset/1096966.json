{"pageid": 1096966, "title": "মনেরা", "url": "https://bn.wikipedia.org/wiki?curid=1096966", "content": "মনেরা একটি জৈবিক রাজ্য যা প্রোক্যারিওট (বিশেষত ব্যাকটেরিয়া) দিয়ে গঠিত। এরা একক কোষযুক্ত জীব যার মধ্যে সঠিক নিউক্লিয়াস থাকে না। আর্কিব্যাকটেরিয়া, মাইকোপ্লাজমা, ব্যাকটেরিয়া, সায়ানোব্যাকটেরিয়া, অ্যাকটিনোমাইসিটিস এই রাজ্যের অন্তর্ভুক্ত।\n১৮৬৬ সালে আর্নস্ট হেকেল প্রথম ফাইলাম হিসাবে ট্যাক্সন মনেরার প্রস্তাব করেছিলেন। পরবর্তীতে, এই ফাইলাম ১৯২৫ সালে এডুয়ার্ড চ্যাটন দ্বারা রাজ্যের পদে উন্নীত হয়। ১৯৬৯ সালে রবার্ট হুইটেকার কর্তৃক প্রতিষ্ঠিত পাঁচ রাজ্যের শ্রেণিবিন্যাস ব্যবস্থা ছিল ট্যাক্সন মনেরার সাথে সর্বশেষ সাধারণভাবে স্বীকৃত মেগা-শ্রেণিবিন্যাস।\n\n\n== বৈশিষ্ট্য ==\nএরা সাধারণত এককোষী প্রকৃতির জীব।\nএদের কোষে কোষ প্রাচীর বর্তমান।\nনিউক্লিয়াস আদি ও অসংগঠিত প্রকৃতির হয়।\nএদের রাইবোজোম 70s প্রকৃতির হয় যা পর্দা বিহীন।\nএদের পুষ্টি পরজীবী প্রকৃতির।\nএদের পুষ্টির বৈচিত্র্যতা লক্ষ্য করা যায়, উদাহরণস্বরূপ - স্যাপ্রোবিক, প্যারাসাইটিক, কেমোঅটোট্রপিক, ফটোট্রপিক এবং সিমবায়োটিক।\nবাস্তুতন্ত্রে এরা বিয়োজকের ভূমিকা পালন করে।\n\nDNA আবরণবিহীন ও কুণ্ডলীকৃত।\nএদের কেউ কেউ ফটোসিনথেসিস বা সালোকসংশ্লেষণ পদ্ধতিতে খাদ্য উৎপাদন করতে পারে।\nকোষপ্রাচীর উপস্থিত যা মূলত পেপ্টাইডোগ্লাইকেন এবং পলিস্যাকারাইড দিয়ে গঠিত।\nএদের পর্দাবেষ্টিত কোনো কোষ-অঙ্গাণু থাকে না।\nএদের কোষে প্লাস্টিড, মাইটোকন্ড্রিয়া,এন্ডোপ্লাজমিক জালিকা ইত্যাদি নেই,কিন্তু রাইবোজোম আছে।\nকোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই।\nএদের ফ্ল্যাজেলা থাকলে তবে তা একতন্ত্রী হয় এবং ফ্লাজেলিন প্রোটিন দিয়ে গঠিত।\nএদের কোষ বিভাজনকালে বেম গঠিত হয় না।\nএদের গ্যামেট সৃষ্টি হয় না।\nএদের অযৌন জনন প্রক্রিয়ায় জনন ঘটে।\n\n\n== আরও পড়ুন ==\nWoese, C R (১৯৮৭-০৬-০১)। \"Bacterial evolution\"। Microbiological Reviews। 51 (2): 221–271। ডিওআই:10.1128/mr.51.2.221-271.1987। ২০২১-১০-৩০ তারিখে মূল থেকে আর্কাইভ করা। সংগ্রহের তারিখ ২০২১-১০-২৮। \n\"Monera Questions and Answers\"। www.thebigger.com। সংগ্রহের তারিখ ২০২১-১০-২৮।"}