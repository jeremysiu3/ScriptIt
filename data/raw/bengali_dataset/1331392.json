{"pageid": 1331392, "title": "সাউদাম্পটন জেনারেল হাসপাতাল", "url": "https://bn.wikipedia.org/wiki?curid=1331392", "content": "সাউদাম্পটন জেনারেল হাসপাতাল (এসজিএইচ) ইংল্যান্ডের সাউদাম্পটনে অবস্থিত একটি বৃহৎ শিক্ষণ হাসপাতাল যা সাউদাম্পটন এনএইচএস ফাউন্ডেশন ট্রাস্ট কর্তৃক পরিচালিত হয়।\n\n\n== ইতিহাস ==\nহাসপাতালটি ১৯০০ সালে সাউদাম্পটনের শার্লি ওয়ারেনে সাউদাম্পটন ইউনিয়ন ইনফার্মারি হিসাবে প্রতিষ্ঠিত হয়েছিল।  রয়্যাল সাউথ হ্যাম্পশায়ার হাসপাতাল ছিল স্বেচ্ছাসেবী হাসপাতাল, যা ১৮৩৫ সালে শহরে প্রতিষ্ঠিত হয়েছিল। প্রাথমিক পঁয়ত্রিশ-একর (চোদ্দ হেক্টর) সাইটটির জন্য দরিদ্র আইন অভিভাবকদের আট হাজার দুইশত পাউন্ড ব্যয় হয়েছিল এবং ভিত্তিপ্রস্তরটি ১৯০০ সালের একত্রিশ মার্চ স্থাপন করা হয়েছিল। মূল বিল্ডিং পরে ভেঙে ফেলা হয়।\nসাউদাম্পটন বরো কাউন্সিল ১৯২৯ সালে হাসপাতালের দায়িত্ব গ্রহণ করে এবং শয্যার সংখ্যা চারশত একত্রিশ এ প্রসারিত করে। ১৯৪৮ সালে যখন জাতীয় স্বাস্থ্য সেবা চালু হয়, তখন হাসপাতালটি তার বর্তমান নাম গ্রহণ করে। \nযুক্তরাজ্যের বর্তমান প্রধানমন্ত্রী ঋষি সুনাক ১২ মে ১৯৮০ সালে হাসপাতালে জন্মগ্রহণ করেছিলেন।\n১৯৮৩ সালে, ১০ মিলিয়ন পাউন্ডের ওয়েস্ট উইং নির্মাণ করা হয়েছিল, যা হাসপাতালে ৪৭২ শয্যা যোগ করে; এটি এক বছর পরে ১.৫ মিলিয়ন পাউন্ড ব্যয়ে ওয়েসেক্স বডি স্ক্যানার ইনস্টল করা হয়েছিল।\nজুলাই ২০০৬ সালে, কার্ডিয়াক রোগীদের আত্মীয়দের জন্য আবাসনসহ একটি নতুন কার্ডিয়াক সেন্টার খোলা হয়েছিল। ২০০৬ সালের সেপ্টেম্বরে স্টিভ মিলস স্টেম সেল ল্যাবরেটরি, যা সাউদাম্পটন এফসি ফুটবলার স্টিভ মিলস দ্বারা নির্মিত একটি দাতব্য সংস্থা দ্বারা প্রতিষ্ঠিত হয়েছিল, রয়্যাল সাউথ হান্টস হাসপাতাল থেকে সাউদাম্পটন জেনারেল হাসপাতালে একটি নতুন স্থানে স্থানান্তরিত করে এবং স্টিভের বিধবা জো এবং প্রাক্তন সাউদাম্পটন ফুটবলার এবং ম্যানেজার  অ্যালান বল আনুষ্ঠানিকভাবে ২৭ সেপ্টেম্বর ২০০৬ সালে উদ্বোধন করেছিলেন।\n২০১৬ সালে হাসপাতালটি উচ্চায়ন করে প্রাপ্তবয়স্ক এবং শিশুদের মেজর ট্রমা সেন্টার (এমটিসি) বানানো হয়।\n\n\n== মিডিয়া কভারেজ ==\nহাসাতালটি বিবিসি ডকুমেন্টারি সিরিজ, দ্য জেনেরল এবং আইটিভি ডকুমেন্টারি সিরিজ ট্রমা: লেভেল অয়ান নির্মাণ স্থান ছিল।\n\n\n== তথ্যসূত্র =="}