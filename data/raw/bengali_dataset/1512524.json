{"pageid": 1512524, "title": "জোয়ান পিটারসন", "url": "https://bn.wikipedia.org/wiki?curid=1512524", "content": "জোয়ান পিটারসন (মৃত্যু: ১২ এপ্রিল ১৬৫২, টাইবার্ন) ওয়াপিংয়ের যাদুকরী হিসেবে পরিচিত এবং তিনি ছিলেন একজন ইংরেজ মহিলা যাকে যাদুবিদ্যার জন্য মৃত্যুদণ্ড দেওয়া হয়েছিল।\nতিনি লন্ডনের ওয়াপিংয়ে একজন হার্বালিস্ট এবং জাদুবিদ্যা জানেন এমন মহিলা হিসেবে কাজ করতেন। তিনি একজন সফল হার্বালিস্ট ছিলেন এবং ব্যবসায় জনপ্রিয়তা উপভোগ করতেন।\nতিনি লেডি মেরি পাওয়েলের মৃত্যুর চলমান মামলায় জড়িত ছিলেন। কারণ তিনি সন্দেহজনক পরিস্থিতিতে মারা যান এবং তার সম্পত্তি অ্যান লেভিংস্টনের কাছে ছেড়ে যান। জোয়ান পিটারসনকে অভিযুক্ত করা হয়েছিল যে তিনি ৮০ বছরের পাওয়েলকে মন্ত্রমুগ্ধ করে হত্যা করেছেন। তাকে আরও অভিযুক্ত করা হয়েছিল যে তিনি বেকার ক্রিস্টোফার উইলসনকে গুরুতর আক্রমণ করতে বাধ্য করেছিলেন, যিনি তার কাছে টাকা ঋণী ছিলেন। তাকে অ্যান লেভিংস্টন এবং লেভিংস্টনের ‘যাদুবিদ্যা’ কার্যকলাপের বিরুদ্ধে সাক্ষ্য দেওয়ার জন্য ক্ষমা দেওয়ার প্রস্তাব দেওয়া হয়েছিল। তবে তিনি লেভিংস্টনের বিরুদ্ধে সাক্ষ্য দিতে অস্বীকার করেছিলেন।  তাকে যাদুবিদ্যার জন্য দোষী সাব্যস্ত করা হয় এবং ১২ এপ্রিল ১৬৫২ তারিখে টাইবার্নে ফাঁসি দিয়ে মৃত্যুদণ্ড কার্যকর করা হয়।\nতিনি লন্ডন শহরে যাদুবিদ্যার জন্য শেষ মৃত্যুদণ্ডপ্রাপ্ত ব্যক্তিদের মধ্যে একজন ছিলেন। তবে, তিনি লন্ডনে যাদুবিদ্যার জন্য বিচার করা শেষ ব্যক্তি ছিলেন না। ১৬৮২ সালে জেন কেনট এবং ১৬৮৩ সালে জেন ডডসন সম্ভবত শেষ ব্যক্তি ছিলেন, যদিও তাদের উভয়কেই এই অপরাধে নির্দোষ ঘোষণা করা হয়েছিল।\nতার মামলাটি প্যাম্পলেট দ্য উইচ অফ ওয়াপিং: দ্য লাইফ অ্যান্ড ডেভিলিশ প্রাকটিসেস অফ জোয়ান পিটারসন, ১৬৫২ এ প্রচারিত হয়েছিল।\n\n\n== তথ্যসূত্র =="}