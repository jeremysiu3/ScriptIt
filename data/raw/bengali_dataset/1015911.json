{"pageid": 1015911, "title": "মোহাম্মদ রমজান", "url": "https://bn.wikipedia.org/wiki?curid=1015911", "content": "মোহাম্মদ রমজান (উর্দু: محمد رمضان‎‎; জন্ম: ২৫ ডিসেম্বর, ১৯৭০) পাঞ্জাব প্রদেশের ফয়সালাবাদ এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের শেষদিকে অত্যন্ত সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে ফয়সালাবাদ দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শী ছিলেন তিনি।\n\n\n== খেলোয়াড়ী জীবন ==\n১৯৮৬-৮৭ মৌসুম থেকে ২০০৪ সাল পর্যন্ত মোহাম্মদ রমজানের প্রথম-শ্রেণীর খেলোয়াড়ী জীবন চলমান ছিল। পাকিস্তানের ঘরোয়া পর্যায়ের ক্রিকেটে অনেকগুলো বছর নিয়মিতভাবে খেলেছেন মোহাম্মদ রমজান। এ পর্যায়ে তিনি ইউনাইটেড ব্যাংক লিমিটেড, খান রিসার্চ ল্যাবরেটরিজ ও নিজ শহরের দল ফয়সালাবাদের পক্ষাবলম্বন করেছেন।\nসমগ্র খেলোয়াড়ী জীবনে একটিমাত্র টেস্টে অংশগ্রহণ করেছেন মোহাম্মদ রমজান। ৬ অক্টোবর, ১৯৯৭ তারিখে রাওয়ালপিন্ডিতে সফরকারী দক্ষিণ আফ্রিকা দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এরপর আর তাকে কোন টেস্টে অংশগ্রহণ করতে দেখা যায়নি। এছাড়াও, তাকে কোন ওডিআইয়ে অংশগ্রহণ করার সুযোগ দেয়া হয়নি।\nঘরোয়া ক্রিকেটে দূর্দান্ত ক্রীড়াশৈলী প্রদর্শনের স্বীকৃতিস্বরূপ অবশেষে ১৯৯৭ সালে আজহার মাহমুদ ও আলী নকভী’র সাথে একযোগে টেস্ট অভিষেক ঘটে তার। তবে, তেমন ভালো ক্রীড়া নৈপুন্যের স্বাক্ষর রাখতে পারেননি তিনি।\n\n\n== অবসর ==\nআন্তর্জাতিক ক্রিকেট থেকে অবসর নেয়ার পর স্কটল্যান্ডে চলে যান। বর্তমানে তিনি স্কটল্যান্ডের গ্লাসগো এলাকায় বসবাস করছেন। সেখানকার ড্রাম্পলিয়ার, পোলোক, পেনিকুইক ও কর্সটরফিনের ন্যায় কয়েকটি ক্লাবে পেশাদারী পর্যায়ে খেলেন। এছাড়াও, স্কটল্যান্ডের ক্রিকেটে কোচের ভূমিকায় অবতীর্ণ হয়েছেন তিনি।\n\n\n== তথ্যসূত্র ==\n\n\n== আরও দেখুন ==\nমুদাসসর নজর\nমোহাম্মদ জাহিদ\nএক টেস্টের বিস্ময়কারী\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\n\n\n== বহিঃসংযোগ ==\nইএসপিএনক্রিকইনফোতে মোহাম্মদ রমজান  (ইংরেজি)\nক্রিকেটআর্কাইভে মোহাম্মদ রমজান   (সদস্যতা প্রয়োজনীয়) (ইংরেজি)"}