{"pageid": 1053541, "title": "ম্যাক্সওয়েল (একক)", "url": "https://bn.wikipedia.org/wiki?curid=1053541", "content": "ম্যাক্সওয়েল (প্রতীক: Mx) হল চৌম্বক ফ্লাক্স (Φ) এর সিজিএস (সেন্টিমিটার– গ্রাম–সেকেন্ড) একক।\n\n\n== ইতিহাস ==\nএই এককের নামটি জেমস ক্লার্ক ম্যাক্সওয়েল এর সম্মানার্থে রাখা হয়েছে, যিনি তড়িচ্চুম্বকত্বের একীভূত তত্ত্ব উপস্থাপন করেছিলেন। ১৯০০ সালে প্যারিসে অনুষ্ঠিত ইন্টারন্যাশনাল ইলেকট্রিকাল কংগ্রেসেম্যাক্সওয়েল  এককটিকে সিজিএস একক হিসাবে সুপারিশ করা হয়েছিল। ফ্যারাডে চৌম্বক শক্তির বক্ররেখা হিসাবে চৌম্বক ক্ষেত্রের ধারণা দেন, যাকে তিনি চৌম্বকীয় আবেশের রেখা হিসাবে আখ্যা দিয়েছিলেন। ফ্যারাডের ধারণার প্রতিফলনে এই ব্যবহারিক এককটিকে পূর্বে লাইন বা রেখা বলা হত। কখনও কখনও কিলোলাইন (103 লাইন) এবং মেগালাইন (106  লাইন) একক ব্যবহার করা হত কারণ যে ঘটনা পরিমাপ করতে এগুলো ব্যবহৃত হয় তার তুলনায় 1 লাইন খুব ছোট একক ছিল।\n১৯৩০ সালের জুলাই মাসে অসলোতে ইন্টারন্যাশনাল ইলেক্ট্রোটেকনিক্যাল কমিশনের সাধারণ সভায় চৌম্বক ফ্লাক্সের একক হিসাবেম্যাক্সওয়েল  সর্বসম্মতভাবে আবারও অনুমোদিত হয়।  ১৯৩৩ সালে, ইন্টারন্যাশনাল ইলেক্ট্রোটেকনিক্যাল কমিশনের ইলেকট্রিক এবং ম্যাগনেটিক ম্যাগনিটিউডস ও ইউনিটস কমিটি মিটার–কিলোগ্রাম–সেকেন্ড (এমকেএস) পদ্ধতি গ্রহণ করার প্রস্তাব দেয় এবং চৌম্বক ফ্লাক্সের (Φ) ব্যবহারিক একক হিসেবে ওয়েবার প্রস্তাবিত হয়। বিভিন্ন জাতীয় কমিটির মাধ্যমে এই প্রস্তাবের চূড়ান্ত অনুমোদন অর্জিত হয় ১৯৩৫ সালে। এইভাবে ইন্টারন্যাশনাল ইলেক্ট্রোটেকনিক্যাল কমিশন, ওয়েবার কে চৌম্বক ফ্লাক্সের ব্যবহারিক একক হিসাবে গ্রহণ করে।\n\n\n== সংজ্ঞা ==\nম্যাক্সওয়েল  এসআই একক নয়।\n\n১ ম্যাক্সওয়েল = ১ গাউস × সেমি2\nঅর্থাৎ, এক ম্যাক্সওয়েল হল এক গাউস শক্তির একটি চৌম্বক ক্ষেত্রের লম্ব বরাবর স্থাপিত এক বর্গ সেন্টিমিটার তলের উপরিভাগ জুড়ে মোট ফ্লাক্স।\nওয়েবার হল চৌম্বক ফ্লাক্সের এসআই একক, যা ১৯৪৬ সালে সংজ্ঞায়িত হয়েছিল।\n\n১ ম্যাক্সওয়েল ≘ ১০-৮ ওয়েবার\n\n\n== আরও দেখুন ==\nসিজিএস পদ্ধতি\nগাউস (একক)\nগাউসীয় একক\nজেমস ক্লার্ক ম্যাক্সওয়েল\nম্যাক্সওয়েলের সমীকরণ\nওয়েবার (একক)\n\n\n== তথ্যসূত্র =="}