{"pageid": 1469091, "title": "লামিয়া মোর্শেদ", "url": "https://bn.wikipedia.org/wiki?curid=1469091", "content": "লামিয়া মোরশেদ একজন বাংলাদেশী সমাজকর্মী যিনি ক্ষুদ্রঋণ এবং সামাজিক ব্যবসার ক্ষেত্রে তার কাজের জন্য পরিচিত। ১৩ই আগস্ট ২০২৪ তারিখে তিনি বাংলাদেশের প্রধান উপদেষ্টার কার্যালয়ে টেকসই উন্নয়ন লক্ষ্যমাত্রার প্রধান সমন্বয়কারী হিসাবে নিযুক্ত হন।\n\n\n== প্রারম্ভিক জীবন ==\nআলী কায়সার হাসান মোর্শেদ ও সুরাইয়া মোর্শেদের ঘরে লামিয়া মোর্শেদের জন্ম। বাবা আলী কায়সার হাসান মোরশেদ ছিলেন একজন বাংলাদেশী কূটনীতিক। লামিয়া লন্ডন স্কুল অফ ইকোনমিক্স থেকে স্নাতক লাভ করেন।\n\n\n== কর্মজীবন ==\nলামিয়া মোর্শেদ ১৯৯৪ সালে গ্রামীণ ট্রাস্টে তার কর্মজীবন শুরু করেন। এই দায়িত্বের অংশ হিসেবে তিনি বিভিন্ন দেশে ক্ষুদ্রঋণ কর্মসূচির উন্নয়ন ও বাস্তবায়নে অবদান রাখেন।\nতিনি ২০০৬ সালে সামাজিক ব্যবসার বৈশ্বিক কেন্দ্র ইউনুস সেন্টারের নির্বাহী পরিচালক হিসেবে কাজ শুরু করেন, যেখানে তিনি বিশ্বব্যাপী শীর্ষ সম্মেলন আয়োজনে এবং সামাজিক ব্যবসায়িক উদ্যোগের প্রচারে সহায়ক ভূমিকা পালন করেন। লামিয়া মোর্শেদ এছাড়া গ্রামীণ হেলথকেয়ার ট্রাস্টের ব্যবস্থাপনা পরিচালক।\n২০২৪ সালের আগস্টে, তিনি বাংলাদেশের প্রধান উপদেষ্টার কার্যালয়ে সিনিয়র সচিব পদমর্যাদায় এসডিজির প্রধান সমন্বয়কারী হিসেবে নিযুক্ত হন।\n\n\n== বোর্ড সদস্যপদ এবং অন্যান্য ভূমিকা ==\nগ্রামীণ হেলথকেয়ার সার্ভিসেস লিমিটেড, গ্রামীণ ক্রিয়েটিভ ল্যাব, গ্রামীণ ইন্টেল এবং গ্রামীণ ইউনিক্লোর পদ সহ মোর্শেদের বেশ কয়েকটি বোর্ড সদস্যপদ রয়েছে। তিনি আলবেনিয়ার ইউনূস সামাজিক ব্যবসার সাথেও জড়িত।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে লামিয়া মোর্শেদ সম্পর্কিত মিডিয়া দেখুন।"}