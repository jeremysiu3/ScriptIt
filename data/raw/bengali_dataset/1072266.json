{"pageid": 1072266, "title": "দীনু শফিক", "url": "https://bn.wikipedia.org/wiki?curid=1072266", "content": "দীনু শফিক (জন্মনাম গোলাম দীনু শফিক, ২১ মার্চ ১৯৩০ – ১০ মার্চ ১৯৮৪), একজন ব্রিটিশ বাংলাদেশী কৌতুক অভিনেতা। ঢাকায় জন্মানো এই ব্যক্তি বড় হওয়ার পর পূর্ব পাকিস্তান (এখন বাংলাদেশ) থেকে ১৯৫৮ সালে যুক্তরাজ্যে পাড়ি জমান। তিনি ১৯৭০ এবং ১৯৮০ এর দশকের শুরুতে বিভিন্ন সিটকমে অভিনয় করেন। তিনি ইট এইন'ট হাফ হট মম-এ চাওয়ালা মুহাম্মদ ও মাইন্ড ইয়োর ল্যাঙ্গুয়েজ-এ আলি নাদিম চরিত্রে অভিনয় করে সবচেয়ে বেশি পরিচিত পেয়েছেন।\n\n\n== পেশা ==\nশফিক প্রথমদিকে ঢাকা শহরের বিভিন্ন অপেশাদার নাট্যশালায় কাজ করতেন। ১৯৫৮ সালে যুক্তরাজ্যে দেশান্তর হওয়ার পর তিনি গিল্ডহল স্কুল অব মিউজিক এন্ড ড্রামায় তালিকাভুক্ত হন। তাঁর প্রথম কাজ ছিলো 'আকবর' চরিত্রে দ্যা লং ডুয়েল (১৯৬৭) চলচ্চিত্রে অভিনয় করা।\n\n\n=== ইট এইন'ট হাফ হট মন ===\nইট এইন'ট হাফ হট মম সিরিজটি জিমি পেরি লিখিত ও ডেভিড ক্রোফট প্রযোজিত বিবিসির কমেডি ধারাবাহিক। দ্বিতীয় বিশ্বযুদ্ধের সময়ে ব্রিটিশ ভারতীয় প্রেক্ষাপটে সাজানো হয়েছিলো এই নাটকটি। ১৯৭৪ থেকে ১৯৮১ পর্যন্ত প্রচারিত এই সিরিজে শফিক চাওয়ালা চরিত্রে অভিনয় করেন। এই ধারাবাহিকে তাঁর জনপ্রিয় বাক্যটি হচ্ছে \"চায়ে গারাম চায়ে (চা গরম চা)\"।\n\n\n=== মাইন্ড ইয়োর ল্যাঙ্গুয়েজ ===\n\"ইট এইন'ট হাফ হট মম\" চলাকালীন সময় শফিক আলি নাদিম নামক ছাত্রের চরিত্রে \"মাইন্ড ইয়োর ল্যাঙ্গুয়েজ\" (১৯৭৭-৭৯) সিটকমে অভিনয় করেন। এই ধারাবাহিকে পাকিস্তানের লাহোর থেকে আগত আলি নাদিম লন্ডন নৈশ্য স্কুলে তার শিক্ষক বেরি ইভান্সের কাছে ইংরেজি শিখতে আসেন।\n\n\n=== অন্যান্য চরিত্রগুলো ===\nউপরিল্লিখিত ধারাবাহিকগুলো বিশ্বে সম্প্রচারের ফলে শফিক ব্রিটিশ ও আন্তর্জাতিক দর্শকদের কাছে পরিচিত মুখ হয়ে উঠেন। তিনি বিভিন্ন চলচ্চিত্র ও টিভি ধারাবাহিকে অভিনয় করেন যেমন \"ক্যারি অন ইমমাননুএলে\", \" মিন্ডার\" এবং \"দ্যা ওনেদিন লাইন\"।\nতাঁর শেষ অভিনয় ছিলো টম শেলেক অভিনীত হাই রোড টু চায়না তে।\n\n\n== শিক্ষা জীবন ==\nতিনি ঢাকা বিশ্ববিদ্যালয় থেকে স্নাতক পাশ করেছেন, এবং পরবর্তীতে গিল্ডহল স্কুল অব মিউজিক এন্ড ড্রামায় তালিকাভুক্ত হন।\n\n\n== মৃত্যু ==\nদীনু শফিক তার বাগদত্তা লেসলি ডিডকোকের উপস্থিতিতে হৃৎযন্ত্রের ক্রিয়া বন্ধ হয়ে তাঁর নিজস্ব লন্ডনের বাড়িতে ১৯৮৪ সালের ১০ই মার্চে মারা যান।\n\n\n== অভিনয়ের তালিকা ==\n\n\n=== চলচ্চিত্র ===\n\n\n=== টেলিভিশন ধারাবাহিক ===\n\n\n=== মঞ্চনাটক ===\n\n\n== ডিস্কোগ্রাফি ==\n\n\n=== অ্যালবাম ===\n\n\n== আরো দেখুন ==\nব্রিটিশ বাংলাদেশী\nব্রিটিশ বাংলাদেশীদের তালিকা\n\n\n== তথ্যসূত্র =="}