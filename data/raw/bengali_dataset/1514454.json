{"pageid": 1514454, "title": "টেসা জোসেফ", "url": "https://bn.wikipedia.org/wiki?curid=1514454", "content": "টেসা জোসেফ হলেন একজন ভারতীয় মডেল-অভিনেত্রী যিনি মালয়ালম চলচ্চিত্র এবং টেলিভিশনে কাজ করেন। ২০০৩ সালে পাত্তালম  চলচ্চিত্রের মাধ্যমে তিনি অভিনয়ে আত্মপ্রকাশ করেন।\n\n\n== প্রাথমিক এবং ব্যক্তিগত জীবন ==\nএম কে জর্জ এবং আচিম্মার ঘরে জন্মগ্রহণকারী টেসা কাঞ্জিরাপ্পালীর আনাক্কালের সেন্ট অ্যান্টনি'স পাবলিক স্কুল এবং জুনিয়র কলেজে পড়াশোনা করেছেন। তিনি নতুন দিল্লির মাতার দেইতে তাঁর প্রাথমিক শিক্ষা শেষ করেন এবং কোচিনের সেন্ট তেরেসা কলেজে তাঁর কলেজ শিক্ষা শেষ করেন।\n\n\n== কর্মজীবন ==\n২০০৩ সালে লাল জোস পরিচালিত \"পাত্তালম\" চলচ্চিত্রে মম্মুট্টীর বিপরীতে নায়িকা হিসেবে তাঁর অভিষেক ঘটে।\nকৈরালি টিভিতে জনপ্রিয় টিভি অনুষ্ঠান হ্যালো গুড ইভিনিং সফলভাবে উপস্থাপনা করার সময় লাল জোস তাঁকে বেছে নিয়েছিলেন। আত্মপ্রকাশের পর তিনি চলচ্চিত্র থেকে বিরতি নিয়েছিলেন, যদিও তিনি টিভি অনুষ্ঠান এবং টিভি বিজ্ঞাপনে সক্রিয় ছিলেন।  তিনি ২০১৫ সালে বালচন্দ্র মেননের \"নজান সংবিধানম চেয়ুম\" চলচ্চিত্রে একজন সাংবাদিকের ভূমিকায় অভিনয় করে চলচ্চিত্র জগতে ফিরে আসেন। এরপর তিনি \"রাজাম্মা\" চরিত্রে অভিনয় করেন, \"রাজাম্মা @ইয়াহু\" চলচ্চিত্রে। তিনি ভি এম ভিনু পরিচালিত \"মরুপদী\" সিনেমায় একজন আইনজীবী অ্যাডভোকেট অনু জি নায়ারের ভূমিকায় এবং প্রমোদ গোপালের \"গোল্ডকয়েনস\" ছবিতে দুটি প্রধান চরিত্রের মা সুজাতার ভূমিকায় অভিনয় করেছিলেন, দুটি ছবিই যথাক্রমে ২০১৬ এবং ২০১৭ সালে মুক্তি পেয়েছিল।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}