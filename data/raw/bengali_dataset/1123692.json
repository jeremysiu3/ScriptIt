{"pageid": 1123692, "title": "ডেফলের টেঙ্গা", "url": "https://bn.wikipedia.org/wiki?curid=1123692", "content": "ডেফলের টেঙ্গা বা ডেফলের খাট্টা (সিলেটি: ꠒꠦꠚꠟꠞ ꠐꠦꠋꠉꠣ/ꠈꠣꠐ꠆ꠐꠣ) হচ্ছে সিলেট অঞ্চলে ডেফল দিয়ে রান্না করা একটি জনপ্রিয় ও সুস্বাদু টক তরকারি। নামটি সিলেটি ভাষা থেকে এসেছে, যা কাঁচা বা ডেফলকে আমী করে সারা বছর রান্না করে খাওয়া যায়। ঢেফলের খাট্টা বা টেংগার মতো টক তরকারি সিলেট অঞ্চলে খাবারের শেষ পাতে বিশেষভাবে সমাদৃত।\n\n\n== উপকরণ ==\nঢেফল, পছন্দ অনুযায়ী মাছ, রসুনকুচি, রসুনবাটা, হলুদগুঁড়া, তেল, ধনেপাতা ও লবণ পরিমাণমতো।\n\n\n== প্রণালি ==\nপ্রথমে ঢেফলকে ধুয়ে ওপর–নিচ কেটে ঘণ্টাখানেক পানিতে ভিজিয়ে রাখতে হয়। পরে ভাপিয়ে নিয়ে খোসা খুলে ঠান্ডা পানিতে রাখতে হয়। অতঃপর একেকটি ঢেফল ৫-৬ টুকরা করে ভেতরের বিচি ফেলে দিতে হয়। চুলায় একটি পাত্রে তেল দিয়ে গরম তেলে রসুনকুচি ঢেলে নাড়তে হয় যতক্ষণ না বাদামি রং ধারণ করছে। পরে আবার রসুনবাটাও দিতে হয়। এরপর কিছুক্ষন সময় নিয়ে ঢেফল ও হলুদগুঁড়া কষিয়ে পানি দেয়া লাগে। সাথে একটু লবণ। এরপর মাছ দিয়ে ঢেকে রাখা লাগে। পানি এমনভাবে দিতে হয় যেন ঝোল ঝোল হয়। শেষে ধনেপাতা দিয়ে চুলা থেকে নামিয়ে নিলে হয়।\n\n\n== তথ্যসূত্র ==\n\n\n== আরও দেখুন ==\nমাছের তরকারি\nমাছের ঝোল\nবাংলাদেশী রন্ধনশৈলী"}