{"pageid": 1430847, "title": "গড়াই রেল সেতু", "url": "https://bn.wikipedia.org/wiki?curid=1430847", "content": "গড়াই রেল সেতু কুষ্টিয়া জেলার গড়াই নদীর উপর নির্মিত একটি রেল সেতু। ১৮৬৫ সালে সেতুটি নির্মাণের কাজ শুরু হয়। সেতুটি বাংলাদেশের প্রথম বড় রেল সেতু।\n\n\n== ইতিহাস ==\nবর্তমান বাংলাদেশে ১৮৬২ সালের ১৫ নভেম্বর প্রথম রেলপথ চালু হয়। তখন স্থাপিত হয় বাংলাদেশের প্রথম রেলওয়ে স্টেশন জগতি রেলওয়ে স্টেশন। জগতি থেকে রেলপথ গোয়ালন্দ পর্যন্ত বর্ধিত করা হয় ১৮৭১ সালে। এই রেলপথ নির্মাণের সবচেয়ে বড় বাঁধা ছিল কুষ্টিয়ার গড়াই নদী। ১৮৬৫ সালে সেতু নির্মাণের কাজ শুরু হয় এবং  ১৮৭১ সালে সেতু নির্মাণ শেষ হয়। সেতুর নকশা প্রণয়ন করেন ব্রিটিশ নকশাকার জে.এ. টেম্পল।\n১৯৩৬ সালের সেপ্টেম্বরে সেতুটির গার্ডার প্রতিস্থাপন ও পিয়ারগুলোর সংস্কারে একটি সংশোধিত প্রকল্প গ্রহণ করা হয়। রেলওয়ে বোর্ড থেকে ১২.৭০ লাখ রুপির বাজেটে বরাদ্দ দেওয়া হয়। ইস্টার্ন বেঙ্গল রেলওয়ের সেতুর ইঞ্জিনিয়ার অল্ডউইন স্মলার এই সংস্কার কাজের দায়িত্ব পান। ১৯৩৬ সালে ৩টি এবং পরবর্তীতে ১৯৩৭–১৯৩৮ সালে বাকি ৪টি স্প্যান প্রতিস্থাপন করা হয়।\n\n\n== গঠন ==\nসেতুটির দৈর্ঘ্য ৫১৫ মিটার (১,৬৯০ ফুট)। সেতুর স্তম্ভ রয়েছে ৮ জোড়া বা বলা যায় ৮টি পিয়ার রয়েছে। মোট ৭টি স্প্যান রয়েছে যার প্রতিটির দৈর্ঘ্য ১৮৫ ফুট (৫৬ মিটার)।\n\n\n== গুরুত্ব ==\n\n\n=== ব্রিটিশ আমল ===\nব্রিটিশ আমলে গড়াই রেলসেতুর ব্যাপক গুরুত্ব ছিলো। কলকাতা থেকে ঢাকা যাতায়াতের জন্য এই রেলসেতু ব্যবহার হতো। এই রেললাইন প্রথমে গোয়ালন্দ ঘাট রেলওয়ে স্টেশন ও ফরিদপুর রেলওয়ে স্টেশন পর্যন্ত চালু হয়।\n\n\n=== বর্তমান সময়ে ===\nপদ্মাসেতুতে ট্রেন চলাচল শুরু হওয়ার পর থেকেই গড়াই রেলসেতুরও গুরুত্ব বেড়েছে। এই রেলসেতুর উপর দিয়ে বর্তমানে ০৪ টি আন্তঃনগর, ০১ টি কমিউটার ও ০২ টি শাটল ট্রেন আপ-ডাউন করে।\n\n\n== বর্তমানে চলাচলকারী ট্রেন সমূহ ==\nমধুমতি এক্সপ্রেস (৭৫৫/৭৫৬)\nবেনাপোল এক্সপ্রেস (৭৯৫/৭৯৬)\nসুন্দরবন এক্সপ্রেস (৭২৫/৭২৬)\nটুঙ্গিপাড়া এক্সপ্রেস (৭৮৩/৭৮৪)\nনকশীকাঁথা এক্সপ্রেস (২৫/২৬)\nপোড়াদহ শাটল (৫০৫/৫০৬/৫০৭/৫০৮/৫১৩)\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nআলমডাঙ্গা লাল ব্রিজ\nকুমারখালী গড়াই সেতু\nহরিপুর সেতু\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\nমো. রেজাউল করিম (২০২২)। কুষ্টিয়ার প্রত্ননিদর্শন। ঢাকা: গতিধারা। পৃষ্ঠা ২০৮, ২০৯। আইএসবিএন 9789848950418।"}