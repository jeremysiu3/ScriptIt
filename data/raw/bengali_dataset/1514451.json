{"pageid": 1514451, "title": "শিখা জোশী", "url": "https://bn.wikipedia.org/wiki?curid=1514451", "content": "শিখা জোশী ছিলেন একজন ভারতীয় অভিনেত্রী, মডেল এবং ধ্রুপদী নৃত্যশিল্পী।\n\n\n== যৌন হয়রানির অভিযোগ ==\nশিখা জোশী অভিযোগ করেছিলেন যে ২০০৬ সালে তাঁর স্তন ইমপ্লান্ট সার্জারি করা ডাঃ বিজয় শর্মা ২০১১ সালে তাঁকে যৌন নির্যাতন করেছিলেন। ডাক্তার তাঁর মৃত্যুর পর থেকে ২০ মে পর্যন্ত নিখোঁজ ছিলেন, তাঁকে পাওয়ার পর মুম্বাই পুলিশ তাঁর কাছ থেকে একটি বিবৃতি নথিবদ্ধ করে।\n২০১৩ সালের নভেম্বরে, শিখা জোশী এবং তাঁর ভাই বিশেষ জোশীকে আন্ধেরিতে বিজয় শর্মার বাসভবনে পাথর ছোঁড়ার অভিযোগে গ্রেপ্তার করা হয়েছিল, কিন্তু পরে তাঁদের জামিনে মুক্তি দেওয়া হয়েছিল। একজন পুলিশ কর্মকর্তার মতে, পাথর ছোঁড়ার ঘটনার সাথে সম্পর্কিত শিখা যোশীর ২০১৫ সালের ২৪শে মে তারিখে আদালতে হাজির হওয়ার কথা ছিল।\n\n\n== মৃত্যু ==\n২০১৫ সালের ১৬ই মে তারিখে সন্ধ্যায়, ৪০ বছর বয়সী শিখা জোশী মুম্বাইয়ের ভারসোভায় নিজের ফ্ল্যাটের বাথরুমে রান্নাঘরের ছুরি দিয়ে গলা কেটে আত্মহত্যা করেন। তাঁর গলায় তিনটি ছোট কাটা এবং একটি বড় কাটা ছিল। ঘটনার সময় ফ্ল্যাটে শিখা যোশীর সাথে উপস্থিত ছিলেন ফ্ল্যাটের মালিক মধু ভারতী, মধুর প্রেমিক রিয়াজ পাঠান এবং বন্ধু পুষ্প পারমার। মধু ভারতী পারমারের মোবাইল ফোনে জোশীর শেষ মুহূর্তগুলি রেকর্ড করেছিলেন যেখানে জোশী তাঁর আত্মহত্যার সিদ্ধান্তের জন্য ডঃ [বিজয়] শর্মা এবং \"অনেক বিবাহিত পুরুষ\" দায়ী বলে উল্লেখ করেছিলেন। বার্তাটি রেকর্ড করার পর, তাঁরা মধুর প্রেমিক রিয়াজ পাঠানকে ফোন করেন, যিনি ১০ মিনিট পরে ঘটনাস্থলে আসেন। এর পর জোশীকে কাছের একটি হাসপাতালে নিয়ে যাওয়া হয়। একজন কর্মকর্তার মতে, গলা কেটে ফেলার এক ঘন্টারও বেশি সময় পরে শিখা জোশীকে হাসপাতালে নিয়ে যাওয়া হয়েছিল। হাসপাতাল কর্তৃপক্ষ জানিয়েছিল যে \"অতিরিক্ত রক্তপাত\" তাঁর মৃত্যুর কারণ।\n\n\n== বিতর্ক ==\nশিখা জোশীর পরিবার বিশ্বাস করে যে এটি একটি খুনের ঘটনা এবং তারা সিবিআই তদন্তের জন্য আবেদন করে। অন্যদিকে বলা হয়েছে যে শিখা জোশীর কথিত আত্মহত্যার কারণ তার আর্থিক সমস্যা এবং কাজের অভাব।\n\n\n== চলচ্চিত্র তালিকা ==\nবিএ পাস (২০১৩)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে শিখা জোশী  (ইংরেজি)"}