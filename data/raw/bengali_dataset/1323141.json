{"pageid": 1323141, "title": "চৌশ (ভারত)", "url": "https://bn.wikipedia.org/wiki?curid=1323141", "content": "চৌশ বা চাউস হল ভারতের দাক্ষিণাত্য অঞ্চলে বিদ্যমান হাধরামি আরব মুসলিম সম্প্রদায়। চৌশ আরবি শব্দ জয়শ এর একটি ভারতীয় সংস্করণ, যার অর্থ সেনাবাহিনী। নিজামের সেনাবাহিনী বা নাজমে জমিয়ত (অনিয়মিত সেনাবাহিনী) যাই হোক না কেন, বেশিরভাগ আরবকে হায়দ্রাবাদ সেনাবাহিনীতে মোটামুটিভাবে নেওয়া হয়েছিল। এভাবেই চৌশের উদ্ভব ঘটে।\nপ্রাক্তন হায়দ্রাবাদ রাজ্যে নিজামদের সামরিক লোক ও দেহরক্ষী হিসাবে কাজ করার জন্য চৌশ বা চাউসদের ইয়েমেন থেকে নিয়ে আসা হয়েছিল। কথিত আছে যে, বিশেষ করে যখন তার পরিবারের নিরাপত্তার কথা আসে, তখন সপ্তম নিজামের এই আরব দেহরক্ষীদের উপর নিরঙ্কুশ আস্থা ছিল। তারা হায়দ্রাবাদ শহরের বারকাস ও ঔরঙ্গাবাদের আশেপাশে বেশি রয়েছে। চৌশরা প্রাক্তন হায়দ্রাবাদ রাজ্য (দাক্ষিণাত্য) জুড়ে বিশেষত আদিলাবাদ, নিজামাবাদ, করিমনগর, আসিফাবাদ, কাগজনগর, পারভানি ও বালহার্শায় বিস্তৃত। অনেক চৌশ পরবর্তীতে ভারতের অন্যান্য অংশে ও সারা বিশ্বে হায়দ্রাবাদি অভিবাসনের অংশ হিসেবে, বিশেষ করে পাকিস্তানে ও পারস্য উপসাগরের আরব রাজ্যে বসতি স্থাপন করে।\nহাধরামাউতের কুয়েতি ও কাথিরি উভয় রাজ্যের প্রতিষ্ঠাতারা এর আগে হায়দ্রাবাদে জেমাদার হিসেবে কাজ করেছেন।\nবেশিরভাগ আরব (চৌশ) এখনও তাদের ঐতিহ্যগত লুঙ্গি ও ঘুটরা নামক হেডগিয়ার পরিধান করে গর্ব করে। স্থানীয়রা তাদের উপজাতি বলে চিহ্নিত করে।\nভারতে চৌশের সবচেয়ে পরিচিত সাংস্কৃতিক অবদানের মধ্যে রয়েছে মারফা সঙ্গীত ও নৃত্য, এবং হায়দ্রাবাদি হালিম, উভয়ই হায়দ্রাবাদি মুসলিম জনগণের কাছে সাংস্কৃতিকভাবে গুরুত্বপূর্ণ ও প্রায় সব বিয়ের অনুষ্ঠানে দেখা যায়।\n\n\n== তথ্যসূত্র =="}