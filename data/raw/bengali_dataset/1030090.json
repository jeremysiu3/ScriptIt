{"pageid": 1030090, "title": "অ্যান্ডোরা জাতীয় ফুটবল দল", "url": "https://bn.wikipedia.org/wiki?curid=1030090", "content": "অ্যান্ডোরা জাতীয় ফুটবল দল (কাতালান: Selecció de futbol d'Andorra) হচ্ছে আন্তর্জাতিক ফুটবলে অ্যান্ডোরার প্রতিনিধিত্বকারী পুরুষদের জাতীয় দল, যার সকল কার্যক্রম অ্যান্ডোরার ফুটবলের সর্বোচ্চ নিয়ন্ত্রক সংস্থা অ্যান্ডোরীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯৯৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৯৬ সালের ১৩ই নভেম্বর তারিখে, অ্যান্ডোরা প্রথমবারের মতো আন্তর্জাতিক খেলায় অংশগ্রহণ করেছে; অ্যান্ডোরার আন্দরা লা ভেলিয়ায় অনুষ্ঠিত উক্ত ম্যাচে অ্যান্ডোরা এস্তোনিয়ার কাছে ৬–১ গোলের ব্যবধানে পরাজিত হয়েছে।\n৩,৫০০ ধারণক্ষমতাবিশিষ্ট অ্যান্ডোরা জাতীয় স্টেডিয়ামে ত্রিরং নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় অ্যান্ডোরার এস্কালদেস-এনগোরদানিতে অবস্থিত। বর্তমানে এই দলের ম্যানেজারের দায়িত্ব পালন করছেন কোলদো আলবারেস এবং অধিনায়কের দায়িত্ব পালন করছেন আতলেতিকো মানসোনের মধ্যমাঠের খেলোয়াড় মার্সিও বিয়েইরা।\nঅ্যান্ডোরা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও অ্যান্ডোরা এপর্যন্ত একবারও অংশগ্রহণ করতে সক্ষম হয়নি।\nইলদেফোন্স লিমা, অস্কার সোনের্জি, মার্সিও বিয়েইরা, ক্রিস্তিয়ান মার্তিনেস এবং হেসুস লুসেন্দোর মতো খেলোয়াড়গণ অ্যান্ডোরার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৫ সালের সেপ্টেম্বর মাসে প্রকাশিত র‌্যাঙ্কিংয়ে অ্যান্ডোরা তাদের ইতিহাসে সর্বোচ্চ অবস্থান (১২৫তম) অর্জন করে এবং ২০১১ সালের ডিসেম্বর মাসে প্রকাশিত র‌্যাঙ্কিংয়ে তারা ২০৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে অ্যান্ডোরার সর্বোচ্চ অবস্থান হচ্ছে ১৭১তম (যা তারা ২০০৫ সালে অর্জন করেছিল) এবং সর্বনিম্ন অবস্থান হচ্ছে ১৯৩। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (কাতালান) (ইংরেজি)\nফিফা-এ অ্যান্ডোরা জাতীয় ফুটবল দল  ওয়েব্যাক মেশিনে আর্কাইভকৃত ২২ জুলাই ২০১১ তারিখে (ইংরেজি)\nউয়েফা-এ অ্যান্ডোরা জাতীয় ফুটবল দল (ইংরেজি)"}