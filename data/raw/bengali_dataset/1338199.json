{"pageid": 1338199, "title": "দত্তপুকুর", "url": "https://bn.wikipedia.org/wiki?curid=1338199", "content": "দত্তপুকুর হল ভারতের পশ্চিমবঙ্গ রাজ্যের উত্তর ২৪ পরগণা জেলার   বারাসাত সদর মহকুমার বারাসাত -১ ব্লকের একটি শহর বা আদমশুমারী শহর , এটি কলকাতা শহর সমষ্টির একটি অংশ।\n\n\n== অবস্থান ==\nদত্তপুকুর ২২.৭৭২৮° উত্তর ৮৮.৫৪৪৭° পূর্ব﻿ / 22.7728; 88.5447-এ অবস্থিত।\nদত্তপুকুর ভারতের পূর্বাঞ্চলের পশ্চিমবঙ্গ রাজ্যের উত্তর 24 পরগণা জেলার গঙ্গা ব্রহ্মপুত্র ব-দ্বীপ অঞ্চলে অবস্থিত। সুতি নামে পরিচিত বিদ্যাধরী নদীর একটি উপনদী দত্তপুকুরের মধ্য দিয়ে প্রবাহিত হয়েছে। দত্তপুকুরের দূরত্ব শিয়ালদহ থেকে ৩০কিমি, হাওড়া থেকে ৩৫ কিমি, বারাসত থেকে ৭ কিমি এবং বনগাঁ থেকে ৩২ কিমি \nজেলা আদমশুমারি হ্যান্ডবুক ২০১১ অনুসারে, দত্তপুকুর এলাকা ৩.২৯ কিমি 2 জুড়ে বিস্তীর্ণ।   \n\nশিবালয়, চন্দ্রপুর, গঙ্গাপুর, কাশিমপুর, সৃজনিপল্লি, পূর্বাচল, দিঘা, বালিশা, চালতা বাড়িয়া, জয়পুল এই শহরের একটি সমষ্টি গঠন করেছে। পুরো সমষ্টিতে জনসংখ্যার খুব বেশি ঘনত্ব রয়েছে।\n\n\n=== এলাকা ===\nএই এলাকাটি মূলত উত্তর বিদ্যাধরী সমভূমির একটি অংশ, নিম্ন গাঙ্গেয় ব-দ্বীপে অবস্থিত।  এটি বন্যার স্তর থেকে একটু উপরে এবং সর্বোচ্চ স্থলটি নদী নালাগুলির সীমানা।  ঘনবসতিপূর্ণ এলাকার ৫৪.৬৭% মানুষ শহরে বাস করে এবং ৪৫.৩৩% গ্রামীণ এলাকায় বাস করে। \n\n\n== নাগরিক প্রশাসন ==\n\n\n=== থানা ===\nদত্তপুকুর থানা ১০৪.৩৪ কিমি 2এলাকা জুড়ে বিস্তীর্ণ। কদম্বগাছিতে একটি পুলিশ ফাঁড়ি রয়েছে। \n\n\n== জনসংখ্যা ==\n২০২৪-এর হিসাবে ভারতের শহর অনুসারে, দত্তপুকুর  শহরের জনসংখ্যা ছিল ১০০০০০; এর মধ্যে ৫৩,০০০ জন পুরুষ, ৪৭,০০০ জন মহিলা।\nভারতের ২০২৪ সালের শহর অনুসারে, দত্তপুকুর শহরের জনসংখ্যা হল ১০০০০০ জন। পুরুষ ৫৩% এবং মহিলা ৪৭%। দত্তপুকুরের সাক্ষরতার হার হল ৭৭%, যা সারা ভারতের সাক্ষরতার হার (৫৯.৫%)-এর চাইতে বেশি। ৮২% পুরুষ এবং ৭৩% মহিলা শিক্ষিত। এই জনসংখ্যার ৯% ৬ বছরের কম বয়সী।\n\n\n== প্রশাসন ==\nদত্তপুকুর হল বারাসাত সদর মহকুমার বারাসাত ১ (সমষ্টি&nbsp; উন্নয়ন ব্লক) এর অধীনে একটি আদমশুমারী শহর । দত্তপুকুর-১, দত্তপুকুর-২ এবং কাশিমপুর পঞ্চায়েত দত্তপুকুরের উন্নয়নের জন্য দায়বদ্ধ৷ এটি আমডাঙ্গা (বিধানসভা কেন্দ্র) এবং ব্যারাকপুর (লোকসভা কেন্দ্র) কেন্দ্রের অধীনে পড়ে।\n\n\n== শিক্ষা ==\nঅনেক প্রাথমিক ও উচ্চ মাধ্যমিক বিদ্যালয় রয়েছে।  বেশিরভাগ স্কুল রাজ্য সরকার দ্বারা পরিচালিত হয়। বেশিরভাগ মাধ্যমিক বিদ্যালয় পশ্চিমবঙ্গ মাধ্যমিক শিক্ষা পর্ষদের সাথে অধিভুক্ত এবং উচ্চ মাধ্যমিক বিদ্যালয়গুলি পশ্চিমবঙ্গ উচ্চ মাধ্যমিক শিক্ষা সংসদের সাথে অধিভুক্ত। শিক্ষার্থীরা সাধারণত তিনটি শাখার মধ্যে একটি বেছে নেয় — কলা, বাণিজ্য বা বিজ্ঞান, যদিও বৃত্তিমূলক শাখাগুলিও উপলব্ধ। দত্তপুকুরে উচ্চ শিক্ষার জন্য প্রতিষ্ঠান নেই। কলেজে পড়ার জন্য ছাত্রদের কাছের শহর যেমন বারাসত, মধ্যমগ্রাম, বিরাটি, হাবরা বা কলকাতায় যেতে হয়।\n\n\n=== উচ্চ মাধ্যমিক বিদ্যালয় ===\nনেবাধাই উচ্চ বিদ্যালয় (বালক)\nদত্তপুকুর মহেশ বিদ্যাপীঠ (বালক)\nদিঘরা হরদয়াল বিদ্যাপীঠ\nদত্তপুকুর আদর্শ বিদ্যাপীঠ\nফলদী উচ্চ বিদ্যালয়\nকাশিমপুর উচ্চ বিদ্যালয় (বালক)\nনেবাধাই বালিকা বিদ্যালয় (মেয়েরা)\nআইটিআই কলেজ আছে\n\n\n=== মাধ্যমিক বিদ্যালয় ===\nকাশিমপুর বালিকা বিদ্যালয় (মেয়েরা)\nযাদব তরফদার স্মৃতি মাধ্যমিক শিক্ষা কেন্দ্র\nমেঘনাদ ঘোষ মাধ্যমিক শিক্ষা কেন্দ্র\nরাজীব গান্ধী মেমোরিয়াল স্কুল (কো-এডু)\n\n\n=== প্রাথমিক বিদ্যালয় ===\nশিশুদের মডেল স্কুল\nনব পাঠ ভবন দত্তপুকুর\nচালতাবেড়িয়া অবৈতনিক প্রাথমিক বিদ্যালয়\nদিঘরা হরদয়াল বিদ্যাপীঠ (প্রাথমিক)\nদত্তপুকুর আদর্শ অবৈতনিক প্রাথমিক বিদ্যালয়\nকালীপদ সৃতি শিক্ষা মন্দির\nকাশিমপুর প্রাথমিক বিদ্যালয়\nমহেশ বিদ্যাপীঠ প্রাথমিক বিদ্যালয়\nনেবাধুই প্রাথমিক বিদ্যালয়\nশিবামণি প্রাথমিক বিদ্যালয়\nদিঘা সাসেক্স ট্রাস্ট এফপি স্কুল\nদত্তপুকুর দক্ষিণপাড়া প্রাথমিক বিদ্যালয়\nসবুজ আসর\nনিবেদিতা সিসু শিক্ষা নিকেতন\n\n\n=== কলেজ ===\nমোনালিশা বিএড কলেজ\n\n\n== স্বাস্থ্য ব্যবস্থা ==\nউত্তর 24 পরগণা জেলাকে এমন একটি অঞ্চল হিসাবে চিহ্নিত করা হয়েছে যেখানে ভূগর্ভস্থ জল আর্সেনিক দূষণ দ্বারা প্রভাবিত হয়৷  এই প্রসঙ্গে রোটারি ক্লাব ,কলকাতা বৃষ্টির জল বিশুদ্ধ করার একটি প্রকল্প নিয়েছে কাশিমপুর বয়েজ অ্যান্ড গার্লস হাই স্কুল দুটিতে।\nস্থানীয় ক্লাবগুলি স্বাস্থ্য সচেতনতামূলক কর্মসূচিও পরিচালনা করে।\nসরকারি স্বাস্থ্য কেন্দ্র:\n\nদত্তপুকুর স্বাস্থ্য কেন্দ্র (হাসপাতাল রোড, দত্তপুকুর)\nদত্তপুকুর উপ-স্বাস্থ্য কেন্দ্র (গঙ্গাপুর-হালদারবাগান, দত্তপুকুর)\nদত্তপুকুর উপ-স্বাস্থ্য কেন্দ্র (নেবাধাই, দত্তপুকুর)\nদত্তপুকুর উপ-স্বাস্থ্য কেন্দ্র (দীঘা দাসপাড়া, কাশিমপুর, দত্তপুকুর)\nদত্তপুকুর উপ-স্বাস্থ্য কেন্দ্র (জিরাত, কাশিমপুর, দত্তপুকুর)\n\n\n== অর্থনীতি ==\n\n\n=== যাতায়াত  ব্যাবস্থা ===\nকলকাতার নৈকট্য বাসিন্দাদের প্রতিদিন কলকাতায় যাতায়াত করতে সাহায্য করে।\n2011 সালের আদমশুমারি অনুসারে, বারাসত-১ ব্লকের একটি বড় অংশ 'অন্যান্য কাজ' হিসাবে তাদের জীবিকা নির্বাহ করে, যার মধ্যে রয়েছে অফিস, কারখানা, পরিবহন, পেশাগত কর্মসংস্থান এবং ব্যবসা৷ (বিস্তারিত জানার জন্য বারাসাত I দেখুন)। শহরের চারপাশ থেকে প্রায় 32 লক্ষ লোক প্রতিদিন কাজের জন্য কলকাতায় যাতায়াত করে। শিয়ালদহ-বনগাঁ সেকশনে ৫৮টি ট্রেন রয়েছে যেগুলি ২৪টি রেলস্টেশন থেকে যাত্রী বহন করে। শিয়ালদহ-হাসনাবাদ বিভাগে ২৩টি ট্রেন ২৫টি স্টেশন থেকে যাত্রী বহন করে।  \n\n\n=== বাজার ===\nদত্তপুকুর স্টেশন মার্কেট ও হাটখোলা বাজার দুটি বড় বাজার। দত্তপুকুর শহরে নেবাধই, দত্তপুকুর স্টেশন, দত্তপুকুর হাটখোলা এবং গঙ্গাপুর এলাকার চারটি দৈনিক সবজি বাজার রয়েছে। পাশাপাশি দত্তপুকুর হাটখোলায় দুটি দ্বি-সাপ্তাহিক হাট রয়েছে। সম্প্রতি পশ্চিমবঙ্গ সরকার গঙ্গাপুরে একটি নতুন সবজির বাজার চালু করেছে ((দত্তপুকুর কৃষি বিপনী কেন্দ্র)। দত্তপুকুরে ট্রেন্ডস সহ নানবিধ ব্র্যান্ড এর একাধিক শপিং মল রয়েছে।\n\n\n=== ব্যাঙ্ক ===\nসাতটি সরকারি ব্যাঙ্ক এবং বেশ কয়েকটি এটিএম শহরের বিভিন্ন স্থানে রয়েছে।\n\nব্যাঙ্ক অফ বরোদা দত্তপুকুর শাখা (দত্তপুকুর হাটখোলা)\nস্টেট ব্যাঙ্ক অফ ইন্ডিয়া দত্তপুকুর শাখা (দত্তপুকুর হাটখোলা)\nপাঞ্জাব ন্যাশনাল ব্যাঙ্ক দত্তপুকুর শাখা (দত্তপুকুর স্টেশন রোড, জয়পুলের সাব ব্রাঞ্চ) (আনুষ্ঠানিকভাবে ইউনাইটেড ব্যাঙ্ক অফ ইন্ডিয়া)\nব্যাঙ্ক অফ ইন্ডিয়া কাশিমপুর শাখা (১ নং রেল গেট, দত্তপুকুর, নীলগঞ্জ রোড ও শিবালয় শাখা (দত্তপুকুর থানার বিপরীতে)\nআইসিআইসিআই ব্যাংক দত্তপুকুর শাখা (দত্তপুকুর হাটখোলা)\nAxis Bank দত্তপুকুর শাখা (দত্তপুকুর হাটখোলা)\nবন্ধন ব্যাংক দত্তপুকুর শাখা (দত্তপুকুর-নীলগঞ্জ রোড, গঙ্গাপুর চৌমাথার কাছে)\n\n\n=== এটিএম ===\nব্যাঙ্ক অফ বরোদা এটিএম (১. দত্তপুকুর হাটখোলা),\nপাঞ্জাব ন্যাশনাল ব্যাঙ্ক এটিএম (১. দত্তপুকুর স্টেশন রোড, ২. দত্তপুকুর হাটখোলা),\nস্টেট ব্যাঙ্ক অফ ইন্ডিয়া এটিএম (১. দত্তপুকুর হাটখোলা ২. দত্তপুর হাটখোলা, ৩. হাসপাতাল রোড),\nব্যাঙ্ক অফ ইন্ডিয়া এটিএম (১. দত্তপুকুর-নীলগঞ্জ রোড বিওআই , গঙ্গাপুর চৌমাথা),\nআইসিআইসিআই ব্যাঙ্ক এটিএম (১. দত্তপুকুর হাটখোলা),\nAxis Bank ATM (১. দত্তপুকুর হাটখোলা ২. রেলওয়ে স্টেশন রোড ৩. দত্তপুকুরের কাছে নীলগঞ্জ রোড ১ নং রেলগেট),\nএইচডিএফসি ব্যাংক এটিএম (১. দত্তপুকুর স্টেশন রোড)\n\n\n== জলবায়ু ==\nজলবায়ু গ্রীষ্মমণ্ডলীয় — গাঙ্গেয় পশ্চিমবঙ্গের বাকি অংশের মতো। বর্ষা - জুনের শুরু থেকে সেপ্টেম্বরের মাঝামাঝি পর্যন্ত। শীতকালে (মধ্য নভেম্বর থেকে মধ্য ফেব্রুয়ারি) আবহাওয়া শুষ্ক এবং গ্রীষ্মকালে আর্দ্র থাকে।\nতাপমাত্রা : মে মাসে ৪২°সে (সর্বোচ্চ) এবং জানুয়ারিতে ৯°সে (সর্বনিম্ন) আপেক্ষিক আর্দ্রতা: মার্চ মাসে ৫৫% এবং জুলাই মাসে ৯৮% এর মধ্যে।\nবৃষ্টিপাত: ১,৫৭৯ মিমি (স্বাভাবিক)\n\n\n== আরও দেখুন ==\nজেলা আদমশুমারি হ্যান্ডবুকের ৩৯৩ পৃষ্ঠায় বারাসাত-১ ব্লকের মানচিত্র । \n\n\n== তথ্যসূত্র =="}