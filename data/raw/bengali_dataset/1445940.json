{"pageid": 1445940, "title": "দানিলো পেরেইরা", "url": "https://bn.wikipedia.org/wiki?curid=1445940", "content": "দানিলো লুইস এলিও পেরেইরা (পর্তুগিজ: Danilo Pereira; জন্ম: ৯ সেপ্টেম্বর ১৯৯১; দানিলো পেরেইরা নামে সুপরিচিত) হলেন একজন বিসাউ-গিনীয়–পর্তুগিজ পেশাদার ফুটবল খেলোয়াড়। তিনি বর্তমানে সৌদি আরবের পেশাদার ফুটবল লিগের শীর্ষ স্তর সৌদি প্রো লিগ-এর ক্লাব আল ইত্তিহাদ এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা কেন্দ্রীয় রক্ষণভাগের খেলোয়াড় হিসেবে খেলেন।\n২০০৯ সালে, পেরেইরা পর্তুগাল অনূর্ধ্ব-১৮ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০১৫ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ৭১ ম্যাচে ২টি গোল করেছেন।\n\n\n== প্রারম্ভিক জীবন ==\nদানিলো লুইস এলিও পেরেইরা ১৯৯১ সালের ৯ই সেপ্টেম্বর তারিখে গিনি-বিসাউয়ের বিসাউতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপেরেইরা পর্তুগাল অনূর্ধ্ব-১৮, পর্তুগাল অনূর্ধ্ব-১৯, পর্তুগাল অনূর্ধ্ব-২০ এবং পর্তুগাল অনূর্ধ্ব-২১ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০০৯ সালের ২৪শে মার্চ তারিখে তিনি পোল্যান্ড অনূর্ধ্ব-১৮ দলের বিরুদ্ধে ম্যাচে পর্তুগাল অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ৪৪ ম্যাচে অংশগ্রহণ করে ৪টি গোল করেছেন।\n২০১৫ সালের ৩১শে মার্চ তারিখে, ২৩ বছর, ৬ মাস ও ২২ দিন বয়সে, ডান পায়ে ফুটবল খেলায় পারদর্শী পেরেইরা কাবু ভের্দির বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৬১তম মিনিটে মধ্যমাঠের খেলোয়াড় বের্নার্দো সিলভার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৬ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি কাবু ভের্দি ২–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে পেরেইরা সর্বমোট ৭ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ২ মাস ও ৮ দিন পর, পর্তুগালের জার্সি গায়ে প্রথম গোলটি করেছেন; ২০১৬ সালের ৮ই জুন তারিখে, এস্তোনিয়ার বিরুদ্ধে ম্যাচের ৫৫তম মিনিটে রিকার্দো কুয়ারেজমার অ্যাসিস্ট হতে পর্তুগালের হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nদানিলো পেরেইরা – ফিফা প্রতিযোগিতার রেকর্ড (ইংরেজি) \nদানিলো পেরেইরা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে দানিলো পেরেইরা  (ইংরেজি)  \nসকারবেসে দানিলো পেরেইরা (ইংরেজি) \nবিডিফুটবলে দানিলো পেরেইরা  (ইংরেজি)  \nইইউ-ফুটবলে দানিলো পেরেইরা (ইংরেজি) \nট্রান্সফারমার্কেটে দানিলো পেরেইরা (ইংরেজি) \nওয়ার্ল্ডফুটবল.নেটে দানিলো পেরেইরা (ইংরেজি) \nইএসপিএন এফসিতে দানিলো পেরেইরা (ইংরেজি) \nন্যাশনাল-ফুটবল-টিমস.কমে দানিলো পেরেইরা (ইংরেজি)"}