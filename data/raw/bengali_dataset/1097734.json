{"pageid": 1097734, "title": "হারানো উপদ্বীপ", "url": "https://bn.wikipedia.org/wiki?curid=1097734", "content": "হারানো উপদ্বীপ বা লস্ট পেনিন্সুলা (ইংরেজি: Lost Peninsula) হলো মার্কিন যুক্তরাষ্ট্রের মিশিগান অঙ্গরাজ্যের একটি ক্ষুদ্র ছিটমহল। এটি রাজ্যের দক্ষিণ-পূর্ব কোণে মনরো কাউন্টির অংশ।\n১৮৩৫ ও ১৮৩৬ সালে টালিডো যুদ্ধে সীমান্ত বিরোধের ফলে ওহাইও বা মিশিগান অঞ্চল টালিডো স্ট্রিপ নামে পরিচিত একটি এলাকা নিয়ন্ত্রণ করবে কি-না তা নির্ধারণ করার জন্য হারানো উপদ্বীপ সৃষ্টি হয়েছিল। টালিডো যুদ্ধের পরে, মাউমি নদীর অগ্রভাগের ঠিক উত্তরে প্রায় ৪১°৪৪' উত্তর অক্ষাংশ রেখায় রাজ্যের সীমানা প্রতিষ্ঠিত হয়েছিল। ফলে ওহাইও রাজ্য নদী ও টালিডো নগরী উভয়ই পায়। যাইহোক, ক্ষুদ্র অটোয়া নদী জুড়েই রাজ্য সীমা নির্ধারিত ছিল এবং এর নদীর তীরে উপদ্বীপ ভাগ হয়ে যায়। নদীর তীরে অবস্থিত রাজ্য সীমার উত্তরের অংশটি মিশিগানেই রয়ে গেছে, কিন্তু রাজ্যের বাকি অংশের সাথে এর আর কোনো প্রকার ভূমি সংযোগ নেই। এই কারণে এলাকাটি \"হারানো উপদ্বীপ\" বা \"লস্ট পেনিন্সুলা\" নামে পরিচিতি লাভ করে।\nক্ষুদ্র এই উপদ্বীপটিতে বসবাসকারী মিশিগানেফ আনুমানিক ১৪০ বাসিন্দাদেরকে উত্তরে মিশিগানের বাকি অংশে যাওয়ার জন্য পূর্বে ১০ মিনিট গাড়ি চালিয়ে দক্ষিণে লুকাস কাউন্টি, ওহিওতে যেতে হয়। হারানো উপদ্বীপ এরি টাউনশিপ দ্বারা প্রশাসিত হয়। পাবলিক স্কুলের শিক্ষার্থীদের মিশিগানের স্কুলে পড়ার জন্য ওহাইও হয়ে যেতে হয়।\nপ্রায় ২৫০ একর এলাকাজুড়ে উপদ্বীপটিতে একটি মেরিনা ও দুটি রেস্তোরাঁর পাশাপাশি কিছু বাড়িও রয়েছে।\n১৯৬৫ সালের পাম সানডে টর্নেডো প্রাদুর্ভাবের সময় উপদ্বীপে দুইজন নিহত হন।\n২০০৫ সালে, উপদ্বীপটিতে ৩০০টি বিলাসবহুল কনডোমিনিয়াম ইউনিট নির্মাণের একটি প্রস্তাব দেওয়া হয়েছিল, কিন্তু শেষ পর্যন্ত পানি সরবরাহের সমস্যার জন্য তা প্রত্যাহার করা হয়।\n\n\n== তথ্যসূত্র =="}