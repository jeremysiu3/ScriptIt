{"pageid": 1522842, "title": "পদ্ম ইয়াংচান", "url": "https://bn.wikipedia.org/wiki?curid=1522842", "content": "পদ্মা ইয়াংচান লাদাখের একজন ভারতীয় উদ্যোক্তা। তিনি একজন ফ্যাশন ডিজাইনার হিসেবে প্রশিক্ষণ নিয়েছেন। তিনি নামজা কোট্যুর (কোট্যুর -গ্রাহকের নির্দিষ্ট প্রয়োজনীয়তা এবং পরিমাপ অনুসারে ফ্যাশনেবল পোশাকের নকশা এবং উৎপাদন) এবং নামজা ডাইনিংয়ের মালিক। লাদাখের আদিবাসী শিল্প ও কারুশিল্পের পাশাপাশি সেখানকার খাবারকে পুনরুজ্জীবিত করার জন্য তিনি পরিচিত। তাঁর কৃতিত্বের স্বীকৃতিস্বরূপ তিনি নারী শক্তি পুরস্কার পেয়েছেন।\n\n\n== কর্মজীবন ==\nপদ্মা ইয়াংচানের জন্ম আনু. ১৯৯১ সালে, উত্তর ভারতের লাদাখে। তিনি লেডি শ্রী রাম কলেজ থেকে স্নাতক হয়েছেন এবং দিল্লি ও লন্ডন থেকে ফ্যাশন ডিজাইনিং পাঠ্যক্রম সমাপ্ত করেছেন। লাদাখে ফিরে আসার আগে তিনি দিল্লি, লন্ডন এবং মুম্বাইয়ের বিখ্যাত সাময়িকীগুলির সাথে কাজ করেছেন। ব্যবসায়িক অংশীদার জিগমেট ডিস্কেটের সাথে, ইয়াংচান ২০১৬ সালে নামজা কোট্যুর নামে পোশাক কোম্পানি প্রতিষ্ঠা করেন। এরা হস্তনির্মিত জ্যাকেট এবং কেপ তৈরির জন্য ঐতিহ্যবাহী স্থানীয় বস্ত্র যেমন পশমিনা ব্যবহার করে; সেইসঙ্গে তারা ভেড়া (লাদাখি : নাম্বু), (লাদাখি : খুলু) ইয়াক ও উটের পশম ব্যবহার করে। ডিস্কেট সংস্থাটি পেঁয়াজ, সূর্যমুখী এবং গোলাপ ব্যবহার করে নিজস্ব রঙ তৈরি করে।\n২০১৯ সালে লন্ডন ফ্যাশন সপ্তাহে পোশাকের এই পরিসর প্রদর্শিত হয়েছিল। লেহতে নামজা-র একটি দোকান আছে, যেখানে উচ্চমানের পোশাক বিক্রি হয় এবং সেখানে লাদাখি সংস্কৃতি, ঐতিহ্য ও লাদাখের হারিয়ে যাওয়া খাবারের অভিজ্ঞতাও লাভ করা যাবে। ২০২২ সালের আন্তর্জাতিক নারী দিবসে, তিনি তাঁর কৃতিত্বের স্বীকৃতিস্বরূপ রাষ্ট্রপতি রামনাথ কোবিন্দের কাছ থেকে নারী শক্তি পুরস্কার গ্রহণ করেন।\n\n\n== তথ্যসূত্র =="}