{"pageid": 1465814, "title": "প্রবর্তিত প্রজাতি", "url": "https://bn.wikipedia.org/wiki?curid=1465814", "content": "একটি প্রবর্তিত প্রজাতি, এলিয়েন প্রজাতি, বহিরাগত প্রজাতি, অভিবাসী প্রজাতি বা বিদেশী প্রজাতি হল একটি প্রজাতি যা তার স্থানীয় বন্টন সীমার বাইরে বসবাস করে ও মানুষের  কোনো কার্যকলাপের ফলে সেখানে পৌঁছেছে । স্থানীয় বাস্তুতন্ত্রের উপর এরকম প্রজাতির বিভিন্ন প্রভাব থাকতে পারে। প্রবর্তিত প্রজাতি যেগুলি প্রতিষ্ঠিত হয় এবং পরিচিতির স্থানের বাইরেও ছড়িয়ে পড়ে সেগুলিকে প্রাকৃতিক হিসাবে বিবেচনা করা হয়। মানব-সৃষ্ট প্রবর্তনের প্রক্রিয়াটি জৈবিক উপনিবেশ থেকে পৃথক । জৈবিক উপনিবেশের ক্ষেত্রে প্রজাতিগুলি প্রাকৃতিক উপায়ে নতুন এলাকায় ছড়িয়ে পড়ে। \nপ্রবর্তিত প্রজাতির প্রভাব সব জায়গায় একরকম নয়। কিছু প্রবর্তিত প্রজাতি স্থানীয় বাস্তুতন্ত্রের উপর যথেষ্ট নেতিবাচক প্রভাব ফেলে (যে ক্ষেত্রে সেগুলিকে  নির্দিষ্টভাবে আক্রমণকারী প্রজাতি হিসাবে শ্রেণীবদ্ধ করা হয়), অন্য প্রবর্তিত প্রজাতি সামান্য বা শূন্য নেতিবাচক প্রভাব ফেলতে পারে (এরা আক্রমণাত্মক নয়)। কৃষি ক্ষেত্রে কীটপতঙ্গের বিরুদ্ধে লড়াই করার জন্য কিছু প্রজাতিকে ছড়িয়ে দেওয়া হয়েছে। এগুলিকে বায়োকন্ট্রোল বলা হয় এবং কৃষিতে কীটনাশকের বিকল্প হিসাবে উপকারী হিসাবে বিবেচিত হতে পারে। কিন্তু দীর্ঘমেয়াদে উপকারী বা ক্ষতিকারক হওয়ার সম্ভাবনা অজানা থেকে যায়।    প্রাকৃতিক পরিবেশে প্রবর্তিত প্রজাতির প্রভাব বিজ্ঞানী, সরকার, কৃষক এবং অন্যান্যদের কাছেও চিন্তার বিষয় । \n\n\n== তথ্যসূত্র =="}