{"pageid": 1091371, "title": "মুহাম্মদ উমাইর", "url": "https://bn.wikipedia.org/wiki?curid=1091371", "content": "মুহাম্মদ উমাইর (ইংরেজি: Mohamed Umair; জন্ম: ৩ জুলাই ১৯৮৮) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় হিসেবে খেলেন।\n২০০৬ সালে, মালদ্বীপীয় ক্লাব ভিক্টরির হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ভিক্টরির হয়ে চার মৌসুম অতিবাহিত করার পর ২০১০ সালে তিনি ভিবি আড্ডুতে যোগদান করেছেন। ভিবি আড্ডুতে মাত্র এক মৌসুম অতিবাহিত করার পর মাজিয়ার সাথে চুক্তি স্বাক্ষর করেছেন, যেখানে তিনি ২৩ ম্যাচে ৮টি গোল করেছেন। পরবর্তীকালে, তিনি ভিক্টরি এবং নিউ রেডিয়েন্টের হয়ে খেলেছেন। ২০২০–২১ মৌসুমে, তিনি নিউ রেডিয়েন্ট হতে মালদ্বীপীয় ক্লাব মাজিয়ায় যোগদান করেছেন।\n২০১০ সালে, উমাইর মালদ্বীপ অনূর্ধ্ব-২৩ দলের হয়ে মালদ্বীপের বয়সভিত্তিক পর্যায়ে অভিষেক করেছিলেন। মালদ্বীপের বয়সভিত্তিক দলের হয়ে খেলার পূর্বে, তিনি ২০০৭ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ৬৭ ম্যাচে ৮টি গোল করেছেন।\n\n\n== প্রারম্ভিক জীবন ==\nমুহাম্মদ উমাইর ১৯৮৮ সালের ৩রা জুলাই তারিখে মালদ্বীপের মালেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউমাইর মালদ্বীপ অনূর্ধ্ব-২৩ দলের হয়ে খেলার মাধ্যমে মালদ্বীপের প্রতিনিধিত্ব করেছেন। ২০১০ সালের ৭ই নভেম্বর তারিখে তিনি ২০১০ এশিয়ান গেমসে ওমান অনূর্ধ্ব-২৩ দলের বিরুদ্ধে ম্যাচে মালদ্বীপ অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মালদ্বীপের বয়সভিত্তিক দলের হয়ে তিনি ৩ ম্যাচে অংশগ্রহণ করেছেন।\n২০০৭ সালের ৮ই অক্টোবর তারিখে, মাত্র ১৯ বছর, ৩ মাস ও ৫ দিন বয়সে, বাম পায়ে ফুটবল খেলায় পারদর্শী উমাইর ইয়েমেনের বিরুদ্ধে অনুষ্ঠিত ২০১০ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি ইয়েমেন ০–৩ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে উমাইর সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৬ মাস ও ১০ দিন পর, মালদ্বীপের জার্সি গায়ে প্রথম গোলটি করেছেন; ২০০৯ সালের ১৮ই এপ্রিল তারিখে, ভুটানের বিরুদ্ধে ম্যাচের ৮০তম মিনিটে  মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমুহাম্মদ উমাইর – ফিফা প্রতিযোগিতার রেকর্ড (ইংরেজি) \nসকারওয়েতে মুহাম্মদ উমাইর  (ইংরেজি)  \nট্রান্সফারমার্কেটে মুহাম্মদ উমাইর (ইংরেজি) \nওয়ার্ল্ডফুটবল.নেটে মুহাম্মদ উমাইর (ইংরেজি) \nইএসপিএন এফসিতে মুহাম্মদ উমাইর (ইংরেজি) \nন্যাশনাল-ফুটবল-টিমস.কমে মুহাম্মদ উমাইর (ইংরেজি)"}