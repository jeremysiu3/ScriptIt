{"pageid": 14848, "title": "মহালছড়ি উপজেলা", "url": "https://bn.wikipedia.org/wiki?curid=14848", "content": "মহালছড়ি বাংলাদেশের খাগড়াছড়ি জেলার অন্তর্গত একটি উপজেলা।\n\n\n== অবস্থান ও আয়তন ==\nমহালছড়ি উপজেলার উত্তরে খাগড়াছড়ি সদর উপজেলা, দক্ষিণে রাঙ্গামাটি জেলার নানিয়ারচর উপজেলা ও লক্ষ্মীছড়ি উপজেলা, পূর্বে রাঙ্গামাটি জেলার লংগদু উপজেলা ও নানিয়ারচর উপজেলা, পশ্চিমে মাটিরাঙ্গা উপজেলা ও গুইমারা উপজেলা।\n\n\n== প্রশাসনিক এলাকা ==\nমহালছড়ি উপজেলায় বর্তমানে ৪টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম মহালছড়ি থানার আওতাধীন।\n\nইউনিয়নসমূহ:\n১নং মহালছড়ি\n২নং মুবাছড়ি\n৩নং ক্যায়াংঘাট\n৪নং মাইসছড়ি\n\n\n== ইতিহাস ==\nখাগড়ছড়ি পার্বত্য জেলার প্রাচীন থানা মহালছড়ি।১৯০৬ খ্রিঃ থানা হিসাবে মহালছড়ির কার্যক্রম শুরু।মহালছড়ি থানার নামকরণ সম্পর্কে স্থানীয়ভাবে দুটি অভিমত রয়েছে।\nপ্রথমটি হলো:অতীতে ত্রিপুরা রাজন্যবর্গের রাজত্বকালে এ অঞ্চলের রাজস্ব আদায়ের জন্য একটি মহাল স্থাপিত হয়েছিল।ত্রিপুরা ভাষায় রাজস্ব আদায়ের অফিসকে মহাল বলা হয়। এ মহাল থেকে মহালছড়ি নামের উৎপত্তি।\nদ্বিতীয়টি হলোঃ এ অঞ্চলের ছড়া ও ঝর্ণাগুলোতে এক সময় প্রচুর \"মাল\" মাছ পাওয়া যেতো।এ মাল মাছের প্রাচুর্য থেকে মহালছড়ি নামের উৎপত্তি।৫টি ইউনিয়ন,১৩টি মৌজা এবং ১১০টি গ্রাম(প্রায়)নিয়ে বর্তমানে মহালছড়ি একটি উপজেলা।মহালছড়ি বাজার এ উপজেলার প্রধান বাণিজ্যিক কেন্দ্র।\n২২°৫২' ও ২৩°০৩' উত্তর অক্ষাংশে এবং ৯১°৫৬' ও ৯২°০০' পূর্ব দ্রাঘিমাংশের মধ্যে মহালছড়ি উপজেলার অবস্থান ।উত্তরে খাগড়াছড়ি সদর,দক্ষিণে লক্ষিছড়ি ও নানিয়ারচর থানা,পূর্বে লংগদু থানা,পশ্চিমে রামগড় ও মাটিরাঙ্গা থানা।\n\n\n== জনসংখ্যার উপাত্ত ==\n২০২২ সালের পরিসংখ্যান অনুযায়ী মহালছড়ি উপজেলা উপজেলার জনসংখ্যা ৪৯,০৭৬ জন। এর মধ্যে পুরুষ ২৪,৭০৪ জন এবং মহিলা ২৪,৩৭২ জন। মোট জনসংখ্যার ৩০.৯৪% মুসলিম, ৬.৯৩% হিন্দু, ৬১.৬৭% বৌদ্ধ এবং ০.৪১% খ্রিস্টান ও অন্যান্য ধর্মাবলম্বী রয়েছে। এ উপজেলায় প্রধানত বাঙালি, চাকমা, মারমা ও ত্রিপুরা লোকজন বসববাস করে।\n\n\n== শিক্ষা ==\nমহালছড়ি সরকারী কলেজ\nমহালছড়ি সরকারী উচ্চ বিদ্যালয়\nসিঙ্গিনালা উচ্চ বিদ্যালয়\nমহালছড়ি আদর্শ  বালিকা উচ্চ বিদ্যালয়\nমহালছড়ি শিশু মঞ্চ এনজি স্কুল\n\n\n== অর্থনীতি ==\nকৃষি চাষ, ফলজ বাগান, মৎস্য, কাঠ, ব্যাবসায়ীক দোকান\n\n\n== জনপ্রতিনিধি ==\n\n\n== তথ্যসূত্র ==\n\n\n== আরও দেখুন ==\nখাগড়াছড়ি জেলা\n\n\n== বহিঃসংযোগ ==\nবাংলাপিডিয়ায় মহালছড়ি উপজেলা"}