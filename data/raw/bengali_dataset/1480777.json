{"pageid": 1480777, "title": "ক্যাটালিনা জিনোরিয়েগা", "url": "https://bn.wikipedia.org/wiki?curid=1480777", "content": "ক্যাটালিনা জিনোরিয়েগা (ইংরেজি: Catalina GNoriega; জন্ম: ১৭ মার্চ ২০০৩) হলেন একজন মার্কিন তীরন্দাজ, যিনি মার্কিন যুক্তরাষ্ট্রের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\n২০১৮ সালে তীরন্দাজীতে অভিষেক করা জিনোরিয়েগা মার্কিন যুক্তরাষ্ট্রের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nক্যাটালিনা জিনোরিয়েগা ২০০৩ সালের ১৭ই মার্চ তারিখে মার্কিন যুক্তরাষ্ট্রের ক্যালিফোর্নিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nজিনোরিয়েগা মার্কিন যুক্তরাষ্ট্রের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে মহিলাদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ২০টি ১০ পয়েন্ট অর্জন করে সর্বমোট ৬৪৮ পয়েন্ট নিয়ে তিনি ৩৮তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ২৭তম স্থান অধিকারী জার্মানির কাটারিনা বাউয়ারের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে ডিয়ানান্ডা খোইরুনিসার কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি কেসি কোফহোল্ড এবং জেনিফার মুসিনো-ফের্নান্দেসের সাথে মার্কিন দল হিসেবে মহিলাদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৭১টি ১০ পয়েন্ট অর্জন করে সর্বমোট ১৯৪৫ পয়েন্ট নিয়ে ৮ম স্থান অধিকার করেছিল। অতঃপর প্রাথমিক পর্বে তারা চীনা তাইপেইয়ের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে ক্যাটালিনা জিনোরিয়েগা (ইংরেজি)\nঅলিম্পিকস.কমে ক্যাটালিনা জিনোরিয়েগা (ইংরেজি)\nঅলিম্পিডিয়ায় ক্যাটালিনা জিনোরিয়েগা (ইংরেজি)"}