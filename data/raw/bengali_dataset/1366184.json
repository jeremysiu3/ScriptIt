{"pageid": 1366184, "title": "সেন্ট্রাল ডিপোজিটরি বাংলাদেশ লিমিটেড", "url": "https://bn.wikipedia.org/wiki?curid=1366184", "content": "সেন্ট্রাল ডিপোজিটরি বাংলাদেশ লিমিটেড বাংলাদেশের একটি সরকারি প্রতিষ্ঠান। দেশের সিকিউরিটি বিতরণ, স্থানান্তর এবং নিষ্পত্তিকে কম্পিউটারাইজড বুক এন্ট্রি পদ্ধতিতে সম্পাদন করাই এই প্রতিষ্ঠানের মূল উদ্দেশ্য। প্রতিষ্ঠানের বর্তমান চেয়ারম্যান হলেন তপন চৌধুরী। \n\n\n== ইতিহাস ==\nশেয়ারবাজারের মনিটরিংয়ের জন্যই মূলত এ প্রতিষ্ঠানের সৃষ্টি। শেয়ারবাজারে বিনিয়োগকারীরা যখন লেনদেন করে, তখন শেয়ারের মালিকানা পরিবর্তিত হয়। লেনদেন সম্পন্ন হওয়ার সাথে সাথে ইলেক্ট্রনিক সিস্টেমে শেয়ারের মালিকানা পরিবর্তন করার কাজটি করে থাকে। এই বুক এন্ট্রি কাজের জন্য সেন্ট্রাল ডিপোজিটরি বাংলাদেশ লিমিটেড প্রতিষ্ঠিত হয় ২০ আগস্ট, ২০০০ সালে। প্রতিষ্ঠার পেছনে রাষ্ট্রায়ত্ত বাণিজ্যিক ব্যাংক, বেসরকারি বাণিজ্যিক ব্যাংক এবং বিদেশি বাণিজ্যিক ব্যাংকগুলোর পাশাপাশি ইনভেস্টমেন্ট কর্পোরেশন অব বাংলাদেশ, ঢাকা স্টক এক্সচেঞ্জ, চট্টগ্রাম স্টক এক্সচেঞ্জ এবং এশীয় উন্নয়ন ব্যাংকের ভূমিকা ছিলো। ১৪ ফেব্রুয়ারি, ২০০৩ সাল থেকে সিডিবিএল ন্যাশনাল নাম্বারিং এজেন্সি ফর ইন্টারন্যাশনাল সিকিউরিটিজ আইডেন্টিফিকেশন নাম্বার (আইএসআইএন) হিসেবে জার্মান-ভিত্তিক অ্যাসোসিয়েশন অফ ন্যাশনাল নাম্বারিং এজেন্সিস (আন্না) এর বাংলাদেশের অংশীদার হিসাবে কাজ করছে। সিডিবিএল এশিয়া প্যাসিফিক সিএসডি গ্রুপ (এসিজি) এর সদস্য এবং সাউথ এশিয়ান ফেডারেশন অফ এক্সচেঞ্জ (এসএএফই) এর সহযোগী সদস্য। বর্তমানে সিডিবিএল কোম্পানী আইন, ১৯৯৪, ডিপোজিটরি আইন, ১৯৯৯, ডিপোজিটরি বিধিমালা, ২০০০ এবং ডিপোজিটরি (ব্যবহারিক) প্রবিধানমালা, ২০০৩ অনুযায়ী পরিচালিত হচ্ছে।\n\n\n== পরিচালনা ==\nপ্রতিষ্ঠানটি ১৪ সদস্যের একটি পরিচালনা পর্ষদ দ্বারা পরিচালিত হয়। এছাড়াও একটি নির্বাহী কমিটি, একটি অডিট কমিটি এবং একটি ব্যবস্থাপনা কমিটি দৈনন্দিন কার্যক্রম পরিচলনায় নিয়োজিত রয়েছে। \n\nবাংলাদেশ ইন্স্যুরেন্স এসোসিয়েশন কর্তৃক মনোনীত সদস্য\nবাংলাদেশ অ্যাসোসিয়েশন অব ব্যাংকস কর্তৃক মনোনীত সদস্য\nবাংলাদেশ এসোসিয়েশন অব পাবলিকলী লিষ্টেড কোম্পানীজ কর্তৃক মনোনীত সদস্য\nমিউচুয়াল ট্রাস্ট ব্যাংক লিমিটেড কর্তৃক মনোনীত সদস্য\nপ্রাইম ব্যাংক লিমিটেড কর্তৃক মনোনীত সদস্য\nস্কয়ার ফার্মাসিউটিক্যাল্‌স লিমিটেড কর্তৃক মনোনীত সদস্য\nঢাকা স্টক এক্সচেঞ্জ কর্তৃক মনোনীত সদস্য\nচট্টগ্রাম স্টক এক্সচেঞ্জ কর্তৃক মনোনীত সদস্য\nইনভেস্টমেন্ট কর্পোরেশন অব বাংলাদেশ কর্তৃক মনোনীত সদস্য\nরাষ্ট্রায়ত্ত বাণিজ্যিক ব্যাংকসমূহ কর্তৃক মনোনীত সদস্য\nসাধারণ বীমা কর্পোরেশন কর্তৃক মনোনীত সদস্য\nস্ট্যান্ডার্ড চার্টার্ড ব্যাংক কর্তৃক মনোনীত সদস্য\nএবি ব্যাংক লিমিটেড কর্তৃক মনোনীত সদস্য\nপ্রধান ব্যবস্থাপক, সেন্ট্রাল ডিপোজিটরি বাংলাদেশ লিমিটেড\n\n\n== আরও দেখুন ==\nঅর্থ মন্ত্রণালয় (বাংলাদেশ)\nআর্থিক প্রতিষ্ঠান বিভাগ\nবাংলাদেশ সিকিউরিটিজ অ্যান্ড এক্সচেঞ্জ কমিশন\n\n\n== তথ্যসূত্র ==\n\n\n== বহিঃসংযোগ =="}