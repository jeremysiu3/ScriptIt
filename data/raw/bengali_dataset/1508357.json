{"pageid": 1508357, "title": "জাতিসংঘ পার্ক", "url": "https://bn.wikipedia.org/wiki?curid=1508357", "content": "জুলাই স্মৃতি উদ্যান যা জাতিসংঘ পার্ক নামে অধিক পরিচিত, হলো চট্টগ্রামের পাঁচলাইশ আবাসিক এলাকায় অবস্থিত একটি উদ্যান। এটি ১৯৫৪ সালে পাঁচলাইশ পার্ক হিসেবে প্রতিষ্ঠিত হয়। ২০০২ সালে চট্টগ্রাম সিটি কর্পোরেশনের মেয়র এবিএম মহিউদ্দিন চৌধুরী এটিকে জাতিসংঘ পার্ক নামকরণ করে।\n১৯৫৪ সালে পাঁচলাইশ আবাসিক এলাকাটি বরাদ্দ দেয় গণপূর্ত মন্ত্রণালয়। ঐ সময়ে লে–আউটে পার্কটি ছিল। গণপূর্ত অধিদপ্তর ১৯৮৮ সালে চট্টগ্রাম সিটি কর্পোরেশনের কাছে পার্কটির ব্যবস্থাপনার জন্য দায়িত্ব দেয়। ২০১২ সালে পার্কটিতে একটি জিমনেসিয়াম ও দুটি সুইমিংপুল স্থাপনের প্রকল্প নেয় সিটি কর্পোরেশন। ২০১৫ সালে সিটি কর্পোরেশন পার্কের পূর্ব পার্শ্বে ১ একর স্থানে ৫ কোটি টাকা ব্যয়ে দুটি সুইমিংপুল স্থাপন করে। পরবর্তীতে কারিগরি ত্রুটি ও একজন নিহতের ঘটনায় সুইমিংপুলটি বন্ধ করে দেয়া হয়। ২০১৬ সালে পার্কটিকে তৎকালীন মেয়র আ জ ম নাছির উদ্দিন এলিট পার্ক লিমিটেড নামে একটি বেসরকারি প্রতিষ্ঠানকে ২৫ বছরের জন্য ইজারা দেওয়ার সিদ্ধান্ত নিলে গণপূর্তমন্ত্রী মোশাররফ হোসেন এবং পাঁচলাইশ আবাসিক এলাকা সমিতির বাঁধার কারণে পার্কটি পরিত্যক্ত অবস্থায় পড়ে থাকে।   ২০২২ সালে ১২ কোটি ৬৫ লাখ টাকা ব্যয়ে পার্কটির আধুনিকায়নে ‘জাতিসংঘ সবুজ উদ্যান’ প্রকল্প নেয় গণপূর্ত অধিদপ্তর। ছাত্র-জনতার অভ্যুত্থানের প্রেক্ষাপটে পার্কটির নাম পরিবর্তন করা হয়।\n\n\n== তথ্যসূত্র =="}