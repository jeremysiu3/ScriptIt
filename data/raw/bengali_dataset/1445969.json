{"pageid": 1445969, "title": "জোয়াও পালিনিয়া", "url": "https://bn.wikipedia.org/wiki?curid=1445969", "content": "জোয়াও মারিয়া লোবো আলভেস পালিয়ারেস কোস্তা পালিনিয়া গোনসালভেস (পর্তুগিজ: João Palhinha; জন্ম: ৯ জুলাই ১৯৯৫; জোয়াও পালিনিয়া নামে সুপরিচিত) হলেন একজন পর্তুগিজ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব ফুলহ্যাম এবং পর্তুগাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেলেন।\n২০১৩ সালে, পালিনিয়া পর্তুগাল অনূর্ধ্ব-১৮ দলের হয়ে পর্তুগালের বয়সভিত্তিক পর্যায়ে অভিষেক করেছিলেন। প্রায় তিন বছর যাবত পর্তুগালের বয়সভিত্তিক দলের হয়ে খেলার পর, তিনি ২০২১ সালে পর্তুগালের হয়ে আন্তর্জাতিক পর্যায়ে অভিষেক করেছেন; পর্তুগালের জার্সি গায়ে তিনি এপর্যন্ত ২৫ ম্যাচে ২টি গোল করেছেন।\n\n\n== প্রারম্ভিক জীবন ==\nজোয়াও মারিয়া লোবো আলভেস পালিয়ারেস কোস্তা পালিনিয়া গোনসালভেস ১৯৯৫ সালের ৯ই জুলাই তারিখে পর্তুগালের লিসবনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপালিনিয়া পর্তুগাল অনূর্ধ্ব-১৮, পর্তুগাল অনূর্ধ্ব-১৯ এবং পর্তুগাল অনূর্ধ্ব-২০ দলের হয়ে খেলার মাধ্যমে পর্তুগালের প্রতিনিধিত্ব করেছেন। ২০১৩ সালের ২৩শে মে তারিখে তিনি মার্কিন যুক্তরাষ্ট্র অনূর্ধ্ব-১৮ দলের বিরুদ্ধে ম্যাচে পর্তুগাল অনূর্ধ্ব-১৮ দলের হয়ে আন্তর্জাতিক পর্যায়ে অভিষেক করেছেন। পর্তুগালের বয়সভিত্তিক দলের হয়ে তিনি প্রায় ৩ বছরে ১৮ ম্যাচে অংশগ্রহণ করে ১টি গোল করেছেন।\n২০২১ সালের ২৪শে মার্চ তারিখে, ২৫ বছর, ৮ মাস ও ১৫ দিন বয়সে, ডান পায়ে ফুটবল খেলায় পারদর্শী পালিনিয়া আজারবাইজানের বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে পর্তুগালের হয়ে অভিষেক করেছেন। উক্ত ম্যাচের ৮৮তম মিনিটে মধ্যমাঠের খেলোয়াড় রুবেন নেভেসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি পর্তুগাল ১–০ গোলের ব্যবধানে জয়লাভ করেছিল। পর্তুগালের হয়ে অভিষেকের বছরে পালিনিয়া সর্বমোট ১২ ম্যাচে ২টি গোল করেছেন। জাতীয় দলের হয়ে অভিষেকের ৬ দিন পর, পর্তুগালের জার্সি গায়ে প্রথম গোলটি করেছেন; ২০২১ সালের ৩০শে মার্চ তারিখে, লুক্সেমবুর্গের বিরুদ্ধে ম্যাচের ৮০তম মিনিটে পেদ্রো নেতোর অ্যাসিস্ট হতে পর্তুগালের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২১ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজোয়াও পালিনিয়া – ফিফা প্রতিযোগিতার রেকর্ড (ইংরেজি) \nজোয়াও পালিনিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জোয়াও পালিনিয়া  (ইংরেজি)  \nসকারবেসে জোয়াও পালিনিয়া (ইংরেজি) \nবিডিফুটবলে জোয়াও পালিনিয়া  (ইংরেজি)  \nইইউ-ফুটবলে জোয়াও পালিনিয়া (ইংরেজি) \nট্রান্সফারমার্কেটে জোয়াও পালিনিয়া (ইংরেজি) \nওয়ার্ল্ডফুটবল.নেটে জোয়াও পালিনিয়া (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জোয়াও পালিনিয়া (ইংরেজি)"}