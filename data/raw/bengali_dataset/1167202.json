{"pageid": 1167202, "title": "নিওহেক্সিন", "url": "https://bn.wikipedia.org/wiki?curid=1167202", "content": "নিওহেক্সিন একটি জৈব যৌগ। এর রাসায়নিক সংকেত (CH3)3CCH=CH2. এটি একটি বর্ণহীন তরল, যার বৈশিষ্ট্য অন্যান্য হেক্সিন জৈব যৌগের মতো। এটি বাণিজ্যিকভাবে প্রস্তুত কৃত্রিম কস্তুরি সুগন্ধীর অন্যতম কাঁচামাল।\n\n\n== প্রস্তুতি ==\nডাইআইসোবুটিনের সঙ্গে ইথিলিনের বিক্রিয়া করে নিওহেক্সেন প্রস্তুত করা হয়। বিক্রিয়াটিকে ইথেনোলাইসিস বিক্রিয়া বলা হয়। বিক্রিয়াটি মেটাথেসিস বিক্রিয়ারও একটি উদাহরণ।\n\n(CH3)3C-CH=C(CH3)2  +  CH2=CH2  →   (CH3)3C-CH=CH2  +  (CH3)2C=CH2\n\n\n== ধর্ম ==\nনিওহেক্সিন একটি বর্ণহীন তরল। জলের থেকে হালকা। এর ঘনত্ব ০.৬৮৫ গ্রাম/সিসি।\n\n\n== ব্যবহার ==\nনিওহেক্সিনের সাথে প্যারা সাইমিন(p-cymene)-এর বিক্রিয়া করে যে যৌগ তৈরি হয় সেটি কৃত্রিম কস্তুরি সুগন্ধী তৈরির অন্যতম কাঁচামাল হিসাবে ব্যবহার করা হয়।\n\n\n== তথ্যসূত্র =="}