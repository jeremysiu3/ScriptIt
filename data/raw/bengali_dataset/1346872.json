{"pageid": 1346872, "title": "আলেনা রেজি", "url": "https://bn.wikipedia.org/wiki?curid=1346872", "content": "আলেনা রেজি (জন্ম ৯ই মে ১৯৯৯) হলেন একজন ভারতীয় সাইক্লিস্ট যিনি ট্র্যাক সাইক্লিংয়ে বিশেষজ্ঞ। তিনি ভারতের কেরল রাজ্যের তিরুভাম্বাদি থেকে এসেছেন।\n\n\n== প্রাথমিক জীবন ==\nআলেনা হলেন রেজি চেরিয়ানের মেয়ে। স্কুলে যাওয়ার সময় যাতে তাড়াতাড়ি পৌঁছোনো যায়, সেইজন্য তাঁকে একটি সাইকেল উপহার দেওয়া হয়েছিল।\n\n\n== কর্মজীবন ==\n১২ বছর বয়সে, আলেনা কেরালা স্টেট স্পোর্টস কাউন্সিল (কেএসএসসি) দ্বারা সাইক্লিংয়ের জন্য নির্বাচিত হন এবং এরপর তিনি প্রশিক্ষণ নেওয়ার জন্য তিরুবনন্তপুরমে চলে যান। কেএসএসসি-এর প্রশিক্ষণ পর্ব থেকেই চন্দ্রন চেত্তিয়ার তাঁর প্রশিক্ষক।\n২০১৭ সালে, ৩৭তম এশিয়া ট্র্যাক সাইক্লিং চ্যাম্পিয়নশিপে আলেনা জুনিয়র মহিলাদের বিভাগে ৫০০ মিটার টাইম ট্রায়ালে একটি ব্রোঞ্জ পদক জিতেছিলেন। এই খেলায় ভারতের জন্য এই পদকটি ছিল দ্বিতীয়।\n২০১৬ সালের ট্র্যাক এশিয়া কাপে, আলেনা উজবেকিস্তানের জান্টুগানভা ওলগাকে হারিয়ে রৌপ্য পদক জিতেছিলেন।\n২০১৮ সালে, মালয়েশিয়ায় অনুষ্ঠিত ৩৮তম সিনিয়র এশিয়ান ট্র্যাক চ্যাম্পিয়নশিপে অংশগ্রহণের জন্যও আলেনা নির্বাচিত হয়েছিলেন। কিন্তু তিনি ৩৪.৮৪৫ সেকেন্ড সময় নেন এবং ৬ষ্ঠ স্থান অর্জন করেন, এর ফলে তিনি আর পরের রাউন্ডে খেলার যোগ্যতা অর্জন করতে পারেন নি। সেরা ৪ জন পরের রাউন্ডে জায়গা করে নিয়েছিলেন।\nনেদারল্যাণ্ডের অ্যাপেলডোর্নে অনুষ্ঠিত ২০১৮ ইউসিআই ট্র্যাক সাইক্লিং ওয়ার্ল্ড চ্যাম্পিয়নশিপের জন্য তিনি মনোনীত হয়েছিলেন। সেখানে তিনি দলগত স্প্রিন্টে ডেবোরা হেরোল্ডের সঙ্গে শুরু করে ছিলেন। শেষপর্যন্ত এই জুটি শেষ অবস্থানে থেকে খেলা শেষ করেছিল।\n\n\n== তথ্যসূত্র =="}