{"pageid": 1037662, "title": "ওয়ারাঙ্গল", "url": "https://bn.wikipedia.org/wiki?curid=1037662", "content": "ওয়ারঙ্গল ভারতের তেলেঙ্গানা রাজ্যের একটি শহর। এটি ওয়ারঙ্গল নগর জেলা ও ওয়ারঙ্গল গ্রামীণ জেলার জেলা সদর হিসাবে কাজ করে। ২০১১ সালে ভারতের জনগণনা অনুসারে ৮,৩০,২৮১ জন জনসংখ্যার সাথে ৪০৬ কিলোমিটার (১৫৭ বর্গ মাইল) জুড়ে বিস্তৃত ওয়ারঙ্গল শহরটি ১১৩৩ সালে প্রতিষ্ঠিত কাকতীয় রাজবংশের রাজধানী হিসাবে প্রতিষ্ঠিত হয়। কাকতীয়াদের যে স্মৃতিচিহ্নগুলি রয়েছে, তার মধ্যে উল্লেখযোগ্য হল দুর্গ, হ্রদ, মন্দির ও পাথরের প্রবেশদ্বার। বর্তমানে পাথরের প্রবেশদ্বারটি শহরটিকে একটি জনপ্রিয় পর্যটক আকর্ষণে পরিণত করতে সহায়তা করেছে। কাকতীয়া কালা থোরানামকে রাজ্য সরকার ২০১৪ সালের ২ ই জুন তেলেঙ্গানা রাজ্যের প্রতীক হিসাবে অন্তর্ভুক্ত করে।\nভারত সরকার দ্বারা ঐতিহ্যবাহী শহর উন্নয়ন ও প্রসার পরিকল্পনার জন্য দেশের মধ্যে নির্বাচিত এগারোটি শহরের মধ্যে ওয়ারঙ্গল অন্তর্ভুক্ত রয়েছে। এটি \"ফাস্ট-ট্র্যাক প্রতিযোগিতা\" তে একটি স্মার্ট সিটি হিসাবেও নির্বাচিত হয়, যা এটিকে স্মার্ট সিটি মিশনের আওতায় নগর পরিকাঠামো ও শিল্পের সুযোগগুলি উন্নত করতে অতিরিক্ত বিনিয়োগের যোগ্য করে তোলে।\nকাজিপেট, হনমকোন্ডা ও ওয়ারঙ্গল একসাথে ওয়ারঙ্গল ট্রাই সিটি হিসাবে পরিচিত। শহর তিনটি জাতীয় সড়ক ১৬৩ সংযুক্ত রয়েছে। ওয়ারঙ্গলের প্রধান স্টেশনগুলি হ'ল কাজিপেট জংশন রেল স্টেশন এবং ওয়ারঙ্গল রেলওয়ে স্টেশন।\n\n\n== তথ্যসূত্র =="}