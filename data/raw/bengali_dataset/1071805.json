{"pageid": 1071805, "title": "কক্সবাজার ইসলামিয়া মহিলা কামিল মাদ্রাসা", "url": "https://bn.wikipedia.org/wiki?curid=1071805", "content": "কক্সবাজার ইসলামিয়া মহিলা কামিল মাদ্রাসা চট্টগ্রাম বিভাগের কক্সবাজার জেলার একটি বিখ্যাত মহিলা আলিয়া মাদ্রাসা। এই মাদ্রাসা আলিয়া মাদ্রাসার পরীক্ষার কেন্দ্র হিসাবে ব্যবহৃত হয়ে থাকে। বর্তমানে মাদ্রাসাটি ইসলামি আরবি বিশ্ববিদ্যালয় অধিভুক্ত একটি মাদ্রাসা। মাদ্রাসাটি ফলাফলের দিক থেকে কক্সবাজার জেলা ও চট্টগ্রাম বিভাগের শীর্ষস্থানে অবস্থান করে।\n\n\n== ইতিহাস ==\nএই মাদ্রাসা ২০০৬ সাল থেকে ফাজিল ও কামিল ডিগ্রির জন্য ইসলামী বিশ্ববিদ্যালয়, বাংলাদেশের অধিভুক্ত ছিলো, পরে ২০১৬ সাল আরবি বিশ্ববিদ্যালয় প্রতিষ্ঠা হলে বাংলাদেশের সকল আলিয়া মাদ্রাসার সাথে এই মাদ্রাসাও সেখানে স্থানান্তরিত হয়। ২০২০ সালে মাদ্রাসার চলমান দুইজন অধ্যক্ষ মাওলানা জাফরুল্লাহ নুরী ও মাওলানা আজম মোবারক উল্লাহ চৌধুরী মৃত্যুবরণ করেন।\n\n\n== শিক্ষা কার্যক্রম ==\nকক্সবাজার ইসলামিয়া মহিলা কামিল মাদ্রাসা একটি মেয়েদের আলিয়া মাদ্রাসা, এখানে শুধু মেয়েরাই অধ্যয়ন করতে পারে। মাদ্রাসাটিতে প্রাথমিক স্তর ইবতেদায়ী থেকে আলিয়া মাদ্রাসার সর্বোচ্চ স্তর কামিল শ্রেণী পর্যন্ত রয়েছে। দাখিল শ্রেণীতে বিজ্ঞান ও মানবিক উভয় শাখা রয়েছে। এবং ফাজিল ও কামিল শ্রেণীতে আল কুরআন, আল হাদিস ও দাওয়াহ বিভাগ নিয়ে উচ্চতর পড়াশোনা ও গবেষণার সুযোগ রয়েছে।\n\n\n== উল্লেখযোগ্য ব্যক্তিবর্গ ==\nকক্সবাজার ইসলামিয়া মহিলা কামিল মাদ্রাসা উল্লেখযোগ্য ব্যক্তিবর্গ\n\nজাফরুল্লাহ নুরী - সাবেক অধ্যক্ষ ও শ্রেষ্ঠ প্রতিষ্ঠান প্রধান (২০১৭)।\nআজম মোবারক উল্লাহ চৌধুরী - সাবেক অধ্যক্ষ ও উপাধ্যক্ষ, ইসলামী ব্যক্তিত্ব\n\n\n== আরও দেখুন ==\nসরকারি সিলেট আলিয়া মাদ্রাসা\nসরকারি মাদ্রাসা-ই-আলিয়া, ঢাকা\n\n\n== তথ্যসূত্র =="}