{"pageid": 1489371, "title": "আল-নাতাহ", "url": "https://bn.wikipedia.org/wiki?curid=1489371", "content": "আল-নাতাহ (আরবি االنطاه) হলো উত্তর পশ্চিম সৌদি আরবের খায়বার ওয়াসিস এলাকায় আবিস্কৃত একটি প্রাচীন সুন্দর মরুদ্যান শহর। যেটি ব্রোঞ্জ যুগের প্রথম দিকে, আনুমানিক ২৪০০ খ্রিস্টপূর্বাব্দে গোড়াপত্তন হয়েছিল। এ শহরে অন্তত ৫০০ মানুষ বসবাস করতেন। এ শহরের বাসস্থান সঠিক পরিকল্পনা মোতাবেক তৈরি হয়েছিল এবং ছোট ছোট স্ট্রিট জাতীয় রাস্তা দিয়ে বিভিন্ন এলাকা যুক্ত হয়েছিল। এই আবিষ্কার কেবল ওই অঞ্চলের তৎকালীন আর্থ-সামাজিক পরিস্থিতির খোঁজ দেয় না, একই সঙ্গে সৌদির ওই অঞ্চলের নগরায়নের দিকের ঝোঁকেরও খোঁজ দেয়।\n\n\n== বর্ণনা ==\nগোটা শহরটিকে ঘিরে ছিল ইঁট-পাথরের দেওয়াল। ধ্বংসস্তূপের মধ্যে ১৪.৫ কিলোমিটার দীর্ঘ একটি দেওয়ালের খোঁজ মিলেছে। এ শহরের বাসিন্দারা কৃষি নির্ভর জীবনযাপন করত বলে গবেষকগন অনুমান করেন। এ শহরের মোট আয়তন ২.৫ হেক্টোর। দৈর্ঘ ২৫০ মিটার এবং প্রস্থ ১৩০ মিটার। এটি এই শহরের একটি কেন্দ্রীয় জেলা ছিল যা আশেপাশের আবাসিক জেলাগুলিকে অন্তর্ভুক্ত করেছিল। শহরটি প্রতিরক্ষামূলক প্রাচীর দ্বারা বেষ্টিত, যার প্রস্থ ৩.৫ থেকে ৬ মিটার। প্রাচীরটির উচ্চতা পাঁচ মিটার বা ১৬ ফুট। ধারণা করা হয় শহরটি কোন শক্তিশালী স্থানীয় কর্তৃপক্ষের আসন ছিল। এর দক্ষিণের সীমানা একটি প্রাচীর বা শুষ্ক পাথরের কাঠামো দ্বারা সংজ্ঞায়িত করা হয় এবং দু'টি বড় টাওয়ারের উপস্থিতি এটিকে কাছাকাছি প্রতিরক্ষামূলক দেওয়াল থেকে আলাদা করে।এর প্রায় এক হাজার বছর পর এটি পরিত্যক্ত হয়ে যায়।\n\n\n== আবিস্কারক ==\nফরাসি প্রত্নতত্ত্ববিদ উইলিয়াম শার্লো এবং তাঁর সহযোগীরা প্রাচীন শহরটির ধ্বংসস্তূপটিকে খুঁজে বের করেছেন।\n\n\n== আরও দেখুন ==\nসৌদি আরবের ইতিহাস\n\n\n== তথ্যসূত্র ==\n\nটেমপ্লেট:সৌদি আরবের বিশ্ব ঐতিহ্যবাহী স্থান"}