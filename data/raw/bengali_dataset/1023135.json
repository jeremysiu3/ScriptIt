{"pageid": 1023135, "title": "আয়শা ওমর (অভিনেত্রী)", "url": "https://bn.wikipedia.org/wiki?curid=1023135", "content": "আয়শা ওমর (জন্মঃ ১৯৮১) হচ্ছেন পাকিস্তানের একজন অভিনেত্রী, মডেল, গায়িকা এবং চিত্রশিল্পী। তিনি ১৯৮১ সালে লাহোরে জন্মগ্রহণ করেছিলেন। ২০১৯ সালে আয়শা 'তমঘা-এ-ফখর-এ-পাকিস্তান' পুরস্কারে ভূষিত হয়েছিলেন। ২০১৯ সালের এক জরিপে দেখা গিয়েছিলো আয়শা পাকিস্তানের শীর্ষ ১০ সবচেয়ে বেশি পারিশ্রমিকপ্রাপ্ত অভিনেত্রীদের মধ্যে একজন। এআরওয়াই ডিজিটাল চ্যানেলের হাস্যরসাত্মক নাটক 'বুলবুলে'তে অভিনয়ের জন্য আয়শা অধিক সমাদর লাভ করেছেন দর্শকদের কাছে।\n\n\n== পূর্ব জীবন ==\nআয়শা লাহোর গ্রামার স্কুল এবং ন্যাশনাল কলেজ অফ আর্টস, পাকিস্তানে অধ্যায়ন করেছেন; তার অভিনয় কর্মজীবন পাকিস্তান টেলিভিশন কর্পোরেশনের মাধ্যমে শুরু হয়েছিলো। মাত্র আট বছর বয়সে আয়শা পিটিভির 'মেরে বাচপান কে দিন' নামের একটি অনুষ্ঠানে এসেছিলেন।\n\n\n== কর্মজীবন ==\nআয়শা বিভিন্ন টেলিভিশন বিজ্ঞাপনের মডেল হিসেবে কাজ করেছেন, তিনি হারপিক, কুড়কুড়ে, ক্যাপরি, প্যান্টিন এবং যং-এর মতো পাকিস্তানের নামকরা পণ্যের মডেল হিসেবে কাজ করেছেন। ১৯৯০-এর দশকের শেষের দিকে আয়শা পিটিভিতে কলেজ জিন্স নামের একটি নাটক দ্বারা তার অভিনয় জীবনের সূত্রপাত ঘটান। এরপর আয়শা পাকিস্তানের অনেক টিভি চ্যানেলের নাটকেই অভিনয়ের সুযোগ পেয়েছেন।\n২০১৫ সালে মুক্তিপ্রাপ্ত 'করাচি সে লাহোর' ছিলো আয়শা অভিনীত প্রথম চলচ্চিত্র।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আয়শা ওমর (ইংরেজি)"}