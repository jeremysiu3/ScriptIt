{"pageid": 1036549, "title": "ফাওযিয়া কুফি", "url": "https://bn.wikipedia.org/wiki?curid=1036549", "content": "ফাওযিয়া কুফি (জন্ম ১৯৭৫) হলেন একজন আফগান রাজনীতিবিদ এবং নারী অধিকার কর্মী। মূলত বাদাখশন প্রদেশের ব্যক্তি হলেও তিনি বর্তমানে কাবুলের সংসদ সদস্য হিসেবে এবং জাতীয় বিধানসভার ভাইস প্রেসিডেন্ট হিসেবে দায়িত্বপালন করছেন।\n\n\n== জীবনী ==\nতিনি সাত নারীবিশিষ্ট একটি বহুগামী পরিবারে জন্মগ্রহণ করেছিলেন। মেয়ে হওয়ার কারণে প্রথমে তাঁর বাবা-মা তাঁকে প্রত্যাখ্যান করেছিলেন। তাঁর সংসদ সদস্য বাবা একজন তরুণীকে বিয়ে করেছিলেন এবং তাঁর মা স্বামীর মন রাখতে একটি পুত্র সন্তান চেয়েছিলেন। তাঁর জন্মের দিন, মেয়ে হওয়ার কারণে তাঁকে রোদে ফেলে রাখা হয়েছিল যেন তিনি মারা যান।\nতিনি পড়াশোনা করার জন্য পিতাকে রাজি করিয়েছিলেন। পরবর্তীকালে তিনি বিশ্ববিদ্যালয় থেকে ব্যবসা ও ব্যবস্থাপনায় স্নাতকোত্তর ডিগ্রি অর্জন করেছিলেন।\n\n\n== ব্যক্তিগত জীবন ==\nহামিদ নামে একজন প্রকৌশলী ও রসায়ন শিক্ষকের সাথে ফাওযিয়া কুফির বিয়ে হয়। তিনি নিজের পরিবারের পছন্দকে অস্বীকার না করেই বিয়েতে রাজি হন। তাঁদের বিয়ের দশ দিন পরে, তালেবান সেনারা তাঁর স্বামীকে গ্রেপ্তার করে এবং তাঁকে কারাবন্দী করে। কারাগারে তাঁর স্বামী যক্ষ্মা রোগে আক্রান্ত হয়েছিলেন এবং ২০০৩ সালে মুক্তির পরপরই তিনি মারা গিয়েছিলেন। কুফি বর্তমানে নিজের দুই কিশোরী কন্যার সাথে কাবুলে থাকেন।\n\n\n== টীকা ও তথ্যসূত্র ==\n\n\n== বহিঃসংযোগ ==\nফাওযিয়া কুফির সমর্থন কমিটি"}