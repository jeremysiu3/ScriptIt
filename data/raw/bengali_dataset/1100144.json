{"pageid": 1100144, "title": "মনু মিয়া মসজিদ", "url": "https://bn.wikipedia.org/wiki?curid=1100144", "content": "মনু মিয়া মসজিদ বাংলাদেশের চট্টগ্রাম জেলার আনোয়ারা উপজেলার বারখাইন ইউনিয়নের  শোলকাটা গ্রামে অবস্থিত একটি প্রাচীন মসজিদ।\n\n\n== অবস্থান ==\nচট্টগ্রাম জেলার আনোয়ারা উপজেলার পশ্চিম শোলকাটা গ্রামে মসজিদটি অবস্থিত। \n\n\n== ইতিহাস ==\n\nআজ থেকে প্রায় ৩৫০ বছর আগে মনু মিয়া কর্তৃক মসজিদ নির্মাণ করা হয়। মনু মিয়ার আসল নাম ছিল জবরদস্ত খাঁ। মুঘল আমলের শেষের দিকে জবরদস্ত খাঁ (মনু মিয়া) এই মসজিদ নির্মাণ করেন।\n\n\n== অবকাঠামো ও স্থাপত্য ==\nতিন গম্বুজ বিশিষ্ট মনু মিয়া মসজিদ, মাঝখানের গম্বুজটি বেশ বড় দুপাশে দুইটি ছোট গম্বুজ রয়েছে। এছাড়া চারকোণায় চারটি মিনার ও প্রবেশদ্বারে  দুইটি সহ মোট ছয়টি মিনার বিদ্যমান। এই মসজিদের প্রবেশদ্বারের ডান দিকে একটি নামফলকে মনু মিয়ার সংক্ষিপ্ত জীবনী লেখা আছে।\nমসজিদ এর সামনে বিশাল একটা দীঘি আছে যেটিও মনু মিয়ার দীঘি নামে পরিচিত, মসজিদ এর মূল নকশা ও সৌন্দর্য বর্তমানেও প্রায় আগের মতোই আছে। \nমসজিদ এর ভিতর মূল নামাজ ঘরে তিন কাতারে প্রায় ৬০/৭০ জন মুসল্লি নামাজ আদায় করতে পারেন।\n\n\n== তথ্যসূত্র =="}