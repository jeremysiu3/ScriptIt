{"pageid": 116422, "title": "ইয়াং আর্টিস্ট পুরস্কার", "url": "https://bn.wikipedia.org/wiki?curid=116422", "content": "ইয়াং আর্টিস্ট অ্যাওয়ার্ড মার্কিন অলাভজনক প্রতিষ্ঠান ইয়াং আর্টিস্ট ফাউন্ডেশন কর্তৃক প্রদত্ত সম্মাননা। এটি প্রবর্তনের সময় ইয়ুথ ইন ফিল্ম অ্যাওয়ার্ড নামে পরিচিত ছিল। ১৯৭৮ সালে মৌরিন ড্রাগন উদীয়মান তরুণ শিল্পীদের স্বীকৃতি প্রদানের লক্ষ্যে এটি প্রতিষ্ঠা করেন। এছাড়া এই প্রতিষ্ঠান শারীরিক বা আর্থিকসংকটগ্রস্থ তরুণ শিল্পীদের বৃত্তি প্রদান করে থাকে।\nইয়ং আর্টিস্ট ফাউন্ডেশনই প্রথম প্রতিষ্ঠান যা অনূর্ধ্ব-১৮ বছর বয়সী টেলিভিশন, চলচ্চিত্র, থিয়েটার ও সঙ্গীতশিল্পীদের অবদানের স্বীকৃতি প্রদানের জন্য আনুষ্ঠানিক পুরস্কার বিতরণের আয়োজন করে।\n\n\n== ইতিহাস ==\nসর্বপ্রথম ১৯৭৮-১৯৭৯ সালের তরুণ শিল্পীদের ইয়ং আর্টিস্ট অ্যাওয়ার্ড প্রদান করা হয়। পরবর্তী বিশ বছরে এই পুরস্কার ইয়ুথ ইন ফিল্ম/ইয়ং আর্টিস্ট অ্যাওয়ার্ডস নামে পরিচিত ছিল। পরে এই নাম সংক্ষিপ্ত করে ইয়ং আর্টিস্ট অ্যাওয়ার্ড করা হয়। ২১তম ইয়ং আর্টিস্ট অ্যাওয়ার্ড বিতরণী অনুষ্ঠান ২০০০ এর মার্চে অনুষ্ঠিত হয়।\n\n\n=== অনুষ্ঠান ===\nহলিউড, ক্যালিফোর্নিয়া-এর শেরাটন ইউনিভার্সাল হোটেল-এ আয়োজিত একটি ভোজ অনুষ্ঠানে ১৯৭৯ সালের অক্টোবরে প্রথম ইয়ুথ ফিল্ম অ্যাওয়ার্ড প্রদান করা হয়।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}