{"pageid": 13979, "title": "অগ্র পিটুইটারি", "url": "https://bn.wikipedia.org/wiki?curid=13979", "content": "অগ্র পিটুইটারি পিটুইটারি গ্রন্থির সম্মুখ খণ্ডাংশ। হাইপোথ্যালামাসের প্রভাবে অগ্র পিটুইটারি থেকে একাধিক পেপটাইড হরমোন নিঃসৃত হয় যা উত্তেজনা, বৃদ্ধি এবং প্রজনন প্রক্রিয়াকে নিয়ন্ত্রণ করে।\n\n\n== কার্যাবলী ==\nঅগ্র পিটুইটারি গ্রন্থিতে পাঁচ ধরনের অন্তঃক্ষরা বা এন্ডোক্রিন সেল রয়েছে এবং তাদের নিঃসৃত হরমোনের নামে নামকরণ করা হয়েছে: সোমাটোট্রোপ (গ্রোথ হরমোন); প্রোল্যাকটিন (লিউটোট্রফিক বা প্রোল্যাকটিন হরমোন); গোনাডোট্রোপ (গোনাডোট্রফিক ও লিউটিনাইজিং হরমোন); কর্টিকোট্রোপ (অ্যাডরিনো কর্টিকোট্রফিক হরমোন); এবং থাইরোট্রোপ (থাইরয়েড স্টিমুলেটিং হরমোন)।\n\n\n== সোমাটোট্রফিক হরমোনের কাজ ==\nমানুষের দেহে STH বা বৃদ্ধি উদ্দীপক হরমোন নিম্নলিখিত কাজগুলি করে;\n(১) দেহের বৃদ্ধি (Body-Growth): পেশীকলার বৃদ্ধি ঘটিয়ে এই হরমোন দেহের স্বাভাবিক বৃদ্ধি বজায় রাখে।\n(২) অস্থির বৃদ্ধি (Growth of Bones): অস্থি এবং তরুণাস্থির সঠিক গঠন ও বৃদ্ধির জন। হরমোনটি খুবই প্রয়োজনীয়। তরুণাস্থিতে ক্যালসিয়াম লবণের যোগান দিতে এই হরমোন সাহায্য করে।\n(৩) বিপাক-নিয়ন্ত্রণ (Control of Metabolism): এই হরমোন কোষ আবরণীর ভেদ্যতা বাড়িয়ে দেয়। বিভিন্ন অ্যামিনো-অ্যাসিড সহজে কোষে প্রবেশ করে এবং কোষমধ্যে প্রোটিন সংশ্লেষ বাড়ে। এছাড়া বিভিন্ন খনিজ লবণের বিপাকে সাহায্য করে।\n(৪) বক্ত-গ্লুকোজ বৃদ্ধি (Increase of Blood-glucose): STH রক্তে মুকোজের পরিমাণ বাড়ায়। ফলে মূত্রে শর্করা বেরিয়ে আসতে পারে।\n(৫) গ্লুকোজ সংশ্লেষ (Synthesis of Glucose): কার্বোহাইড্রেট নয় এমন\nপদার্থ থেকে গ্লুকোজ সংশ্লেষে STH সাহায্য করে।\n(৬) দুগ্ধক্ষরণ বৃদ্ধি (Increase of Milk secretion): দুগ্ধবতী অবস্থায় দুগ্ধক্ষরণ বাড়াতে এই হরমোনের ভূমিকা আছে।\n(৭) দেহে স্নেহদ্রব্য হ্রাস (Decrease of Fats in Body): STH-এর প্রভাবে যকৃতে চর্বিজাতীয় পদার্থের জারণ বেড়ে যায় তাই দেহে স্নেহদ্রব্যের পরিমাণ কমে যায়।\n\n\n== অ্যাডরেনোকরটিকোট্রফিক হরমোনের কাজ ==\n(১) এই হরমোন রক্তবাহিত হয়ে অ্যাডরেনাল গ্রন্থির কর্টেক্স (Cortex) এলাকায় পৌঁছায়। এখানে কর্টেক্স এলাকার কোষগুলির বৃদ্ধি নিয়ন্ত্রণ করে।\n(২) অ্যাডরেনাল কর্টেক্স (Adrenal Cortex) থেকে হরমোন ক্ষরণে সাহায্য করে।\n(৩) কোন কারণে অ্যাডরেনাল কর্টেক্স থেকে হরমোন ক্ষরণ (যেমন, করটিসোন) বেশী হলে তার প্রভাবে রক্তবাহিত হয়ে হাইপোথ্যালামাসে আসে। হাইপোথ্যালামাস এরকম পদার্থ নিঃসরণ কম করে ফলে পিটুইটারী গ্রন্থি থেকে ACTH নিঃসরণ কমে যায়। কম ACTH নিঃসরণের প্রভাবে অ্যাডরেনাল কর্টেক্স থেকে ক্ষরিত হরমোনের মাত্রা কমে। এই- ভাবে দেহের মধ্যে নির্দিষ্ট পরিমাণ হরমোন ক্ষরণে ACTH সাহায্য করে।\n(৪) ACTH চর্বিজাতীয় পদার্থের জারণ বাড়িয়ে দেয়।\n(৫) এই হরমোন রঙ্গক কোষ (Pigment Cells)-কে উদ্দীপিত করতে পারে।\n\n\n== থাইরয়েড স্টিমুলেটিং হরমোনের কাজ ==\n(১) থাইরয়েড স্টিমুলেটিং হরমোন (Thyroid Stimulating Hormone or\nTSH) বা থাইরোট্রফিন (Thyrotrophin) থাইরয়েড গ্রন্থির কার্যকলাপ নিয়ন্ত্রণ করে।\n(২) TSH-এর প্রভাবে থাইরয়েড গ্রন্থি থেকে থাইরক্সিন (Thyroxine) নিঃসরণ নিয়ন্ত্রিত হয়।\n(৩) দেহের মধ্যে বিপাক-ক্রিয়া নিয়ন্ত্রণে TSH-এর ভূমিকা আছে।\n\n\n== গোনাডোট্রাফিক হরমোনের কাজ ==\n(১) গোনাডোট্রফিক হরমোন (Gonadotrophic Hormone or GTH) পিটুইটারি গ্রন্থির অগ্রখণ্ড থেকে নিঃসৃত হয়ে পুরুষের শুক্রাশয় ও স্ত্রীদের ডিম্বাশয়ের বৃদ্ধি ও ক্রিয়াকলাপ বজায় রাখে।\n(২) GTH, গৌণ যৌন লক্ষণসমূহ প্রকাশে এবং স্ত্রীদেহে রজঃস্রাব চক্র (Menstrual Cycle) নিয়ন্ত্রণে সাহায্য করে।\nগোনাডোট্রফিক হরমোন তিন রকম; প্রতিটির কাজ নিম্নরূপ:\n(ক) ফলিকল স্টিমুলেটিং হরমোন (Follicle Stimulating Hormone or FSH): এই হরমোন স্ত্রীদেহে ডিম্বাশয় এবং তার ফলিকলগুলির বৃদ্ধিতে সাহায্য করে। পুরুষের দেহে শুক্র তৈরিতে সাহায্য করে।\n(খ) লিউটিনাইজিং হরমোন (Leutenizing Hormone or LH): এই হরমোনকে ইন্টারস্টিশিয়াল সেল স্টিমুলেটিং হরমোন (Interstitial Cell Stimulating Hormone or ICSH)-ও বলা হয়। LH বা ICSH করপাস লিউটিয়াসের উৎপত্তি, বৃদ্ধি ও কাজ নিয়ন্ত্রণ করে।\n(গ) লিউটোট্রফিন (Lutotrophin): এই হরমোন নারীদেহে দুগ্ধ উৎপাদনে সাহায্য করে। একে তাই প্রোল্যাক্টিন হরমোন (Prolactin Hormone)-ও বলা হয়।\n\n\n== আরও দেখুন ==\nপশ্চাৎ পিটুইটারি\n\n\n== তথ্যসূত্র =="}