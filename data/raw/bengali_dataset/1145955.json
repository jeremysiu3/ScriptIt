{"pageid": 1145955, "title": "সরওয়ার কামাল আজিজী", "url": "https://bn.wikipedia.org/wiki?curid=1145955", "content": "সরওয়ার কামাল আজিজী (জন্ম: ১৯৪৭) একজন বাংলাদেশি দেওবন্দি ইসলামি পণ্ডিত ও রাজনীতিবিদ। তিনি হেফাজতে ইসলাম বাংলাদেশের সাবেক নায়েবে আমির এবং বাংলাদেশ নেজামে ইসলাম পার্টির সভাপতি। এছাড়াও তিনি শাহ ওয়ালী উল্লাহ একাডেমী চট্টগ্রামের পরিচালক এবং জামিয়াতুল আনওয়ার হেমায়তুল ইসলাম কওমি মাদ্রাসা পদুয়ার মহাপরিচালক।\n\n\n== জীবনী ==\nসরওয়ার কামাল আজিজী ১৯৪৭ সালে চট্টগ্রাম জেলার লোহাগাড়া থানাধীন পদুয়া গ্রামের নয়াপাড়ায় জন্মগ্রহণ করেন। তিনি স্থানীয় ইসলামিয়া কওমি মাদ্রাসায় প্রাথমিক শিক্ষা শেষে আল জামিয়া আল ইসলামিয়া পটিয়া মাদ্রাসায় ভর্তি হন এবং সেখান থেকে দাওরায়ে হাদিস (মাস্টার্স) সমাপ্ত করেন। পাশাপাশি তিনি সাধারণ শিক্ষায় ডিগ্রি নেন।\nতিনি জমিয়তে তোলাবায়ে আরাবিয়া মুসলিম ছাত্র পরিষদের অন্যতম দায়িত্বশীল ছিলেন। ১৯৮১ সালে তিনি নেজামে ইসলাম পার্টির কেন্দ্রীয় কমিটির সহ-সম্পাদক নিযুক্ত হয়েছিলেন। ১৯৮৪ সালে তিনি নেজামে ইসলামের কেন্দ্রীয় কমিটির যুগ্ম-আহ্বায়ক নিযুক্ত হন। ২০০৭ সালে তিনি নেজামে ইসলামের কেন্দ্রীয় কমিটির সিনিয়র সহসভাপতির পদে দায়িত্ব পালন করেন। ২০১৯ সালের ৪ সেপ্টেম্বর মজলিসে শুরার সভায় তিনি পার্টির আমির নির্বাচিত হন।\n\n\n== আরও দেখুন ==\nদেওবন্দি ব্যক্তিত্বের তালিকা\n\n\n== তথ্যসূত্র =="}