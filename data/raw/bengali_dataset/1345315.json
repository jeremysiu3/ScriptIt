{"pageid": 1345315, "title": "সিওমে", "url": "https://bn.wikipedia.org/wiki?curid=1345315", "content": "সিওমে (এছাড়াও সোমাই নামেও পরিচিত), একটি ইন্দোনেশিয়ান ভাপানো মাছের ডাম্পলিং যা সবজির সাথে চিনাবাদামের সস দিয়ে পরিবেশন করা হয়। এটি চীনা শুমাই থেকে উদ্ভূত। এটি একটি হালকা খাবার হিসাবে বিবেচিত হয়। এই খাবারটি চাইনিজ খাবার ডিম সাম -এর অনুরূপ। এটি ঐতিহ্যগতভাবে শুয়োরের মাংস থেকে তৈরি করা হয় তবে প্রায়শই শুয়োরের মাংসের বদলে টেংগিরি (স্প্যানিশ ম্যাকেরেল) দিয়ে এই রান্না হয়, কারণ অনেক ইন্দোনেশিয়ান হালাল খাদ্যতালিকা আইন পালন করে। কখনও কখনও অন্যান্য ধরনের সামুদ্রিক খাবার যেমন টুনা, ম্যাকেরেল এবং চিংড়িও সিওমে তৈরি করতে ব্যবহার করা যেতে পারে। সিওমের অন্যান্য উপাদানগুলোর মধ্যে রয়েছে ভাপানো বাঁধাকপি, আলু, করলা, সেদ্ধ ডিম এবং টোফু। সিওমেকে প্রায়ই ছোট আকারের টুকরো করে কাটা হয় যাতে তা কামড়ে খাওয়া যায়। চিনাবাদাম সস, মিষ্টি সয়া সস, চিলি সস এবং লেবুর রস দিয়ে এটি পরিবেশন করা হয়।\n\n\n== উৎপত্তি এবং জাত ==\nসিওমে ইন্দোনেশিয়ার শহরগুলোর এক অন্যতম জনপ্রিয় স্ন্যাক বা হালকা খাবার। এটি রাস্তার পাশের খাবারের স্টল এবং রেস্তোরাঁয় পাওয়া যায় এবং এটি ইন্দোনেশিয়ান শিক্ষার্থীদের জন্য একটি জনপ্রিয় স্কুলের খাবার হিসাবে বিবেচিত হয়। বাকসো, লুম্পিয়া, পেম্পেকের ইত্যাদি স্থানীয় খাবারের মতোই সিওমে চীনা ইন্দোনেশিয়ান রন্ধন প্রনালী দ্বারা প্রভাবিত। চীনা ইন্দোনেশিয়ান সিওমে খুব কম চিনাবাদাম সসের সাথে পরিবেশন করা হয়। এটি চিনাবাদাম সসের পরিবর্তে একটি মিষ্টি-টক এবং মশলাদার মরিচের সসের সাথে পরিবেশন করা হয়। কখনো কখনো একে কোন সস ছাড়াই, খাঁটি চীনা শুমাইয়ের মতোও পরিবেশন হয়।\n\nসিওমে দীর্ঘকাল ধরে ইন্দোনেশিয়ান রন্ধনপ্রণালীতে অন্তর্ভুক্ত এক জনপ্রিয় পদ। বান্দুং -শৈলীর সিওমে (সিওমে বান্দুং) খাবার সবচেয়ে বিখ্যাত। স্থানীয় সুন্দানিজ রন্ধন প্রনালীর প্রভাবে এর রন্ধনশৈলীতে বিভিন্ন বৈশিষ্ট্য যুক্ত হয়েছে। বেশিরভাগ সিওমে বিক্রেতাই আজ সুদানিজ। এই পদটি আবার একইভাবে স্থানীয় পদবাটাগোর -এ রূপান্তরিত হয়েছে। বাটাগোর হল অপর এক স্থানীয় খাবার বাকসো তাহু গোরেং- এর সংক্ষিপ্ত রূপ। বান্দুং হল সিওমের অনুরূপ একটি খাদ্যপদ। সিওমেকে ভাপিয়ে রান্না করা হয় কিন্তু বান্দুংকে ভাপানোর পরিবর্তে ভাজা করা হয়।\n\tসিওমে\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}