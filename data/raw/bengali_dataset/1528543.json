{"pageid": 1528543, "title": "বলাদি পনির", "url": "https://bn.wikipedia.org/wiki?curid=1528543", "content": "বলাদি পনির (আরবি: جبنة بلدية or جبنة بلدي, জিবনাহ বলাদি) একটি নরম, সাদা পনির। এটি মধ্যপ্রাচ্যে উৎপত্তি লাভ করেছে। এটি হালকা কিন্তু সমৃদ্ধ স্বাদের হয়ে থাকে।\n\n\n== সম্পর্কে ==\nবলাদি পনিরের আকার ও আকৃতি সিরীয় পনিরের মতো এবং এতে নিষ্কাশন ঝুড়ি বা ছাঁচের চিহ্ন থাকে এবং এর বাইরের অংশে নকশার মতো দেখায়। এটি সিরীয় পনিরের তুলনায় কিছুটা বেশি চর্বিযুক্ত এবং এর গড়ন আরও নরম, মসৃণ ও অপেক্ষাকৃত কম চর্ব্য। এটি খোসাযুক্ত নয়।\n\n\n== নামকরণ ==\nবলাদি পনির তৈরি করা হয় বলাদি ছাগলের দুধ থেকে। বলাদি শব্দের অর্থ \"গ্রাম\" বা \"দেশ\"। এটি \"পর্বতের পনির\" নামেও পরিচিত, কারণ এটি লেবাননের উচ্চ পর্বতমালায় মেষপালকদের দ্বারা তৈরি করা হয়।\n\n\n== উপাদান ==\nবলাদি একটি টাটকা, ঐতিহ্যগতভাবে অপরিশোধিত ও প্রাকৃতিক প্রক্রিয়ায় তৈরি পনির এবং এটি ছাগল, গরু ও ভেড়ার দুধের মিশ্রণে তৈরি করা হয়। এই অঞ্চলের বৈচিত্র্যময় অণুজীব, উচ্চ আর্দ্রতা, অপরিশোধিত ও পাস্তুরায়নের অভাবের ফলে এর সংরক্ষণকাল মাত্র ৩ দিনে সীমিত থাকে।\n\n\n== আরও দেখুন ==\nফেতা পনির\nপনিরের তালিকা\n\n\n== সূত্রসমূহ =="}