{"pageid": 1529920, "title": "এরেনঝুয়ান", "url": "https://bn.wikipedia.org/wiki?curid=1529920", "content": "এরেনঝুয়ান ( আক্ষরিক অর্থঃ দুই-ব্যক্তির ঘূর্ণন) হল উত্তর-পূর্ব চীনের সঙ্গীত নাটক এবং লোকনৃত্যের একটি ধারা, যেখানে সাধারণত দুজন শিল্পী (একজন পুরুষ এবং একজন মহিলা) অংশগ্রহণ করেন। এই নৃত্যে হাতপাখা বা লাল রুমাল ব্যবহার করা হয় যা নৃত্য পরিবেশনের সময় হাতের সাহাযয়ে ঘূর্ণিত করা হয়। এই নৃত্য তার হাস্যরসাত্মক সংলাপ এবং প্রদর্শনী শৈলীর জন্য জনপ্রিয়।\nএরেনঝুয়ানকে পূর্বে ডাবল প্লে নামে অভিহিত করা হত। একবিংশ শতাব্দীর শুরুতে উত্তর-পূর্ব চীনের একটি লোকশিল্প হিসেবে এই ধরণের নৃত্য পরিবেশনার ধারা আবির্ভূত হয়। এরেন কথার মানে হল দুই ব্যক্তি এবং ঝুয়ান কথার অর্থ বিভিন্ন ভূমিকা পালনের মাধ্যমে গল্প বলা। \n\n\n== উন্নয়নের ইতিহাস ==\nএরেনঝুয়ান লোকনৃত্যের উৎপত্তি হয়েছে উত্তর-পূর্ব চীনের তিনটি প্রদেশে যেগুলি হল লিয়াওনিং, জিলিন এবং হেইলংজিয়াং ।  এই লোকনৃত্যে গান এবং নৃত্যের মাধ্যমে শিল্পীদের দ্বারা এমনভাবে গল্প বলা হয় যা সাধারন মানুষদের কাছে সহজবোধ্য হয়। এই নৃত্যধারা হাস্যরসে ভরপুর এবং স্থানীয় জীবনধারায় সমৃদ্ধ থাকে। এই নৃত্যে চীনের উত্তর-পূর্বাঞ্চলীয় লোকগানের ব্যাবহার দেখা যায়। এই নৃত্যধারা উত্তর-পূর্ব চীনের এরেনঝুয়ান অঞ্চলের বাসিন্দাদের গ্রামীণ বৈশিষ্ট্য দ্বারা প্রভাবিত।\n১৯৫৩ সালের এপ্রিলে বেইজিংয়ে অনুষ্ঠিত প্রথম জাতীয় লোকসঙ্গীত ও নৃত্য কংগ্রেসে, এরেনঝুয়ানকে চীনা সাহিত্য ও শিল্প মহলে আনুষ্ঠানিকভাবে স্বীকৃতি দেওয়া হয়।\n\n\n== আধুনিক এরেনঝুয়ান ==\nএরেনঝুয়ান নৃত্যশৈলীর জনপ্রিয়তা বৃদ্ধির  জন্য কিছু দল এই নৃত্যধারায় পার্থিব হাস্যরস এবং ভাষা ব্যবহার করতে শুরু করে। চীনের একজন সুপরিচিত কৌতুকাভিনেতা এবং অভিনয়শিল্পী ঝাও বেনশান গ্রিন এরেনঝুয়ান নামে একটি আন্দোলন শুরু করেছিলেন, যা নৃত্য পরিবেশনকালে বিতর্কিত ভাষার প্রয়োগ এবং যৌন ইঙ্গিত এড়িয়ে চলার পক্ষপাতিত্ব করে। কিছু সমালোচক মনে করেন যে চীনা সরকারের চাপের কারণে এই নিয়ম গ্রহন করা হয়। \n২০০৪ সালে বেইজিংয়ে অনুষ্ঠিত হি অ্যান্ড শি নাটকের একটি দৃশ্যে ঐতিহ্যবাহী এরেনঝুয়ান গল্প (উইডো মা'স ইন) প্রদর্শিত হয়। এই অনুষ্ঠানে দ্বিতীয় নাটক ছিল একটি ফরাসি একক নাটক (হার্ট ফর টু, ফরাসি নাট্যকার গাই ফয়েসির লেখা)। \n\n\n== তথ্যসূত্র =="}