{"pageid": 1194709, "title": "এরনান বার্কোস", "url": "https://bn.wikipedia.org/wiki?curid=1194709", "content": "এরনান বারকোস ( স্পেনীয় উচ্চারণ: [eɾˈnam ˈbaɾkos] ;  জন্ম ১১ এপ্রিল ১৯৮৪) হচ্ছেন একজন আর্জেন্টাইন পেশাদার ফুটবলার। তিনি বর্তমানে আলিয়াঞ্জা লিমার হয়ে একজন ফরোয়ার্ড হিসেবে খেলেন। পূর্বে তিনি বাংলাদেশ প্রিমিয়ার লিগ ফুটবল ক্লাব বসুন্ধরা কিংসের হয়ে খেলেছেন। তিনি গোল দেওয়ার দক্ষতা, কৌশল এবং শক্তির জন্য তার ডাকনাম এল পিরাতা (জলদস্যু) হিসেবে সুপরিচিত।\n\n\n== ক্লাব ক্যারিয়ার ==\n\n\n=== বসুন্ধরা কিংস ===\n২০২০ সালের ২ ফেব্রুয়ারিতে বাংলাদেশ প্রিমিয়ার লিগের ডিফেন্ডিং চ্যাম্পিয়ন বসুন্ধরা কিংস নিশ্চিত করে, বারকোস এএফসি কাপ এবং ২০১৯–২০ মৌসুমে লিগের দ্বিতীয় লেগে দলের অংশ হবেন। ১১ মার্চে এএফসি কাপের ম্যাচে মালদ্বীপের ক্লাব টিসি স্পোর্টসের বিরুদ্ধে ম্যাচে বসুন্ধরা কিংসের হয়ে তার অভিষেক হয়। সেই ম্যাচে তার হ্যাট্রিকে দলটি ৫-০ গোলে জয় পায়। তবে করোনা পরিস্থিতিতে এএফসি কাপ স্থগিত হওয়া ও ঢাকার পরিস্থিতির সাথে মানিয়ে নিতে না পেরে পারিবারিক কারণে সেবছরই ক্লাব ছাড়েন তিনি।\n\n\n=== এফসি মেসিনা ===\n২০২০ সালের ৩০ শে অক্টোবর, বারকোসকে আনুষ্ঠানিকভাবে ইতালীয় সিরি ডি (চতুর্থ বিভাগ) ক্লাব এফসি মেসিনার সাথে একটি নতুন স্বাক্ষর করেন। তবে ২০২০ সালের ২৩ শে ডিসেম্বর তার অ-ইইউ নাগরিক অবস্থা সম্পর্কিত অমীমাংসিত আমলাতান্ত্রিক সমস্যার কারণে একটিও ম্যাচ না খেলে তিনি মেসিনা ত্যাগ করেন।\n\n\n== আন্তর্জাতিক ক্যারিয়ার ==\n২০১২ সালের ২৩ শে আগস্টে ২০১৪ ফিফা বিশ্বকাপ বাছাইপর্বে প্যারাগুয়ে এবং পেরুর বিরুদ্ধে ম্যাচের জন্য তাকে দলে ডাকা হয়। তবে দুই ম্যাচেই তিনি অব্যবহৃত বিকল্প খেলোয়াড় হিসেবে ছিলেন। পরিবর্তে, তিনি ১৯ সেপ্টেম্বর ২০১২ সালে সুপারক্লাসিকো দে লাস আমেরিকাসে ব্রাজিলের বিরুদ্ধে ম্যাচে শুরুর একাদশে জায়গা পাওয়ার মাধ্যমে জাতীয় দলের তার অভিষেক হয়। ২০১২ সালের অক্টোবরে, বার্কোস উরুগুয়ে এবং চিলির বিরুদ্ধে বিশ্বকাপ বাছাইপর্বের ম্যাচে দেরিতে বদলি খেলোয়াড় হিসেবে মাঠে নেমেছিলেন। জাতীয় দলের হয়ে মোট ৪ ম্যাচে মাঠে নামেন তিনি।\n\n\n== অর্জন ==\nএলডিইউ কুইটো\n\nইকুয়েডরিয়ান সেরি এ : ২০১০, ২০১৮\nরেকোপা সুদামেরিকানা : ২০১০\nপালমেইরাস\n\nকোপা দো ব্রাজিল : ২০১২\nক্রুজেইরো\n\nকোপা দো ব্রাজিল : ২০১৮\nআলিয়াঞ্জা লিমা\n\nলিগা ১ : ২০২১, ২০২২\nস্বতন্ত্র\n\nচাইনিজ সুপার লিগ গোল্ডেন বুট : ২০০৯\nইকুয়েডর সিরি এ শীর্ষ স্কোরার: ২০১০\nইকুয়েডর সিরি এ শীর্ষ স্কোরার: ২০১৭\nলিগ ১ (পেরু) বছরের সেরা খেলোয়াড়: ২০২১, ২০২২\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nটেমপ্লেট:আলিয়ানজা লিমা দল\nটেমপ্লেট:2011 South American Team of the Year\nটেমপ্লেট:Chuteira de Ouro\nটেমপ্লেট:Chinese Football Association Golden Boot awardeeটেমপ্লেট:Ecuadorian সিরি এ top scorers"}