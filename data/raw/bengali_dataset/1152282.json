{"pageid": 1152282, "title": "আজিমপুর মসজিদ", "url": "https://bn.wikipedia.org/wiki?curid=1152282", "content": "আজিমপুর মসজিদ বাংলাদেশের ঢাকার আজিমপুর কবরস্থানের পাশে অবস্থিত। মসজিদের একটি ফার্সি শিলালিপি থেকে প্রতীয়মান হয় যে, এটি ১৭৪৬ খ্রিস্টাব্দে একজন ফয়জুল আলম দ্বারা নির্মিত হয়েছিল। মসজিদটি মুঘল নবাব আলীবর্দী খানের শাসনামলে নির্মিত হয় এবং এটি একটি একক গম্বুজ এবং উভয় পাশে ভল্টসহ একটি অর্ধ-গম্বুজ বিশিষ্ট মসজিদ।\n\n\n== স্থাপত্য ==\nআজিমপুর মসজিদটি কাছাকাছি অবস্থিত খান মুহাম্মদ মৃধা মসজিদের স্থাপত্যের নকশার অনুরূপ করে তৈরি করা হয়েছে।\nমসজিদটি একক গম্বুজ এবং একটি দ্বিতল কাঠামো বিশিষ্ট। কিছু বিশেষজ্ঞের মতে, গম্বুজটি উসমানীয় সাম্রাজ্যের স্থাপত্যের পরিচয় বহন করে।\nএতে পাঁচটি খিলানযুক্ত দরজা রয়েছে এবং প্রতিটি দরজার উপরে দুটি খিলান বিশিষ্ট একটি অর্ধগম্বুজ বিশিষ্ট খিলান রয়েছে। মসজিদটি বাংলাদেশের একটি অনন্য স্থাপত্য, কারণ এটিই অস্তিত্বের সর্বশেষ কাঠামো যার ছাদে অর্ধগম্বুজ বিশিষ্ট একটি একক গম্বুজ রয়েছে।\n\n\n== সংস্কার ==\n২০১৭ সালের জানুয়ারি মাসে, কাঠামোটিকে আধুনিক করতে এবং প্রার্থনার জন্য জায়গা বাড়াতে মসজিদটিকে আংশিকভাবে ভেঙে ফেলা হয়। তবে বাংলাদেশ প্রত্নতত্ত্ব অধিদপ্তরের হস্তক্ষেপে ভাঙন বন্ধ করে দেয়া হয়। কিন্তু ঐতিহাসিক মসজিদটির উল্লেখযোগ্য কিছু অংশ ক্ষতিগ্রস্ত হয়ে যায়।\n\n\n== আরও দেখুন ==\nবাংলাদেশের মসজিদের তালিকা\n\n\n== তথ্যসূত্র =="}