{"pageid": 1038568, "title": "মুঘলীবক্কম", "url": "https://bn.wikipedia.org/wiki?curid=1038568", "content": "মুঘলীবক্কম দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ মাউন্ট-পুন্তমল্লী সড়কের ওপর চেন্নাই সেন্ট্রাল থেকে ১৬ কিলোমিটার দক্ষিণ-পশ্চিম দিকে অবস্থিত৷ এই লোকালয়ের চতুর্দিকে রয়েছে পোরূর, মীনমবক্কম, রামাপুরম, মৌলিবক্কম, মনবক্কম ও কোলবক্কম৷ চেন্নাই আন্তর্জাতিক বিমানবন্দর রয়েছে পার্শ্ববর্তী মীনমবক্কমে৷ ৬ কিলোমিটার দূরত্বে রয়েছে নিকটতম গিণ্ডি রেলওয়ে স্টেশন৷ দুই কিলোমিটার দূরত্বে রয়েছে পোরূর জংশন ও পাঁচ কিলোমিটারের মধ্যে রয়েছে কাতিপারা জংশন৷\nমুঘলীবক্কমের স্থানীয় উচ্চারণ মুগলিবাক্কম বা মুগলিভাগম৷ এই শব্দে উৎস নিয়ে মত বিরোধ থাকলেও সর্বাধিক প্রচলিত মতবাদ অনুসারে মুঘলদের থেকে এই নামটি এসে থাকতে পারে৷ সপ্তদশ শতাব্দীর শেষার্ধে ও অষ্টাদশ শতাব্দীতে নিকটস্থ পুন্তমল্লীতে মুঘলদের গড় ছিল৷\nপ্রতিবছর পোরূর হ্রদের জমা জল থেকে মুঘলীবক্কম ও মনবক্কম প্লাবিত হয়৷ রেসিডেন্ট ওয়েল ফেয়ার এসোসিয়েশন হ্রদ থেকে মৌলিবক্কম, মুঘলীবক্কম, মাধনগর, রাজেশ্বরী এভিনিউ ও মহালক্ষ্মনগর হয়ে মনবক্কম খাল অবধি একটি নিকাশি নিরামাণের প্রস্তাব দেয়৷ এই খাল পূর্বে ৪০ ফুট প্রস্থবিশিষ্ট ছিল ও পোরূর হ্রদের অতিরিক্ত জল আদিয়ার নদীতে নিকাশিত করত৷ কিন্তু বর্তমানে এই খাল সংকীর্ণ হওয়ায় সমস্যা দেখা গিয়েছে৷\n\n\n== তথ্যসূত্র =="}