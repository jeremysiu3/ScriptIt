{"pageid": 1166024, "title": "জগৎবল্লভপুর সমষ্টি উন্নয়ন ব্লক", "url": "https://bn.wikipedia.org/wiki?curid=1166024", "content": "জগৎবল্লভপুর সমষ্টি উন্নয়ন ব্লক হল ভারতের পশ্চিমবঙ্গ রাজ্যের হাওড়া জেলার হাওড়া সদর মহকুমার অন্তর্গত একটি সমষ্টি উন্নয়ন ব্লক।\n\n\n== ভূগোল ==\n\n\n=== অবস্থান ===\nজগৎবল্লভপুরের অবস্থান ২২°৪০′৪৪″ উত্তর ৮৮°০৭′০২″ পূর্ব।\nজগৎবল্লভপুর সমষ্টি উন্নয়ন ব্লকের উত্তর দিকে হুগলি জেলার জাঙ্গিপাড়া সমষ্টি উন্নয়ন ব্লক, পূর্ব ও দক্ষিণ দিকে ডোমজুড় ও পাঁচলা সমষ্টি উন্নয়ন ব্লক এবং পশ্চিম দিকে আমতা ১ সমষ্টি উন্নয়ন ব্লক অবস্থিত। \nজেলা সদর হাওড়া থেকে জগৎবল্লভপুরের দূরত্ব ২৬ কিলোমিটার।\n\n\n=== আয়তন ও প্রশাসন ===\nজগৎবল্লভপুর সমষ্টি উন্নয়ন ব্লকের আয়তন ১২৪.৮৯ বর্গ কিলোমিটার। ব্লকটি জগৎবল্লভপুর থানার এক্তিয়ারভুক্ত এলাকার অন্তর্গত। সাঁকরাইল পঞ্চায়েত সমিতিতে ১৪টি গ্রাম পঞ্চায়েত রয়েছে। ব্লকে মোট জনবসতিপূর্ণ গ্রামের সংখ্যা ৭৫। ব্লকের সদর মুন্সিরহাট।\n\n\n=== গ্রাম পঞ্চায়েত ===\nজগৎবল্লভপুর সমষ্টি উন্নয়ন ব্লক/পঞ্চায়েত সমিতির অন্তর্গত গ্রাম পঞ্চায়েতগুলি হল: বড়গাছিয়া ১, বড়গাছিয়া ২, গোবিন্দপুর, হাঁটাল অনন্তবাটী, ইসলামপুর, জগৎবল্লভপুর ১, জগৎবল্লভপুর ২, লস্করপুর, মাজু, পাঁতিহাল, পোলেগুষ্টিয়া,  শঙ্করহাটি ১, শঙ্করহাটি ২ ও শিয়ালডাঙা।\n\n\n== জনপরিসংখ্যান ==\nটেমপ্লেট:BPL families in CD Blocks of Howrah district\n\n\n=== জনসংখ্যা ===\n২০১১ সালের জনগণনার তথ্য অনুযায়ী, সাঁকরাইল সমষ্টি উন্নয়ন ব্লকের মোট জনসংখ্যা ২৫৭,৯৪১; যার মধ্যে ১৮৬,৬৯৮ জন গ্রাম ও ৭১,২৪৩ জন শহরাঞ্চলের বাসিন্দা। পুরুষের সংখ্যা ১৩২,১৮০ (৫১%) ও নারীর সংখ্যা ১২৫,৭৬১ (৪৯%)। অনূর্ধ্ব ছয় বছর বয়সীদের মোট সংখ্যা ২৯,৮৯৪। তফসিলি জাতির সংখ্যা ৫৬,৮০৪ এবং তফসিলি উপজাতির ২,৬৭৭।\n২০০১ সালের জনগণনা অনুযায়ী, সাঁকরাইল ব্লকের মোট জনসংখ্যা ছিল ২২৫,১৬৬, যার মধ্যে ১১৪,০৫০ জন ছিল পুরুষ ও ১১১,১১৬ জন নারী। ১৯৯১-২০০১ দশকে এই ব্লকের জনসংখ্যা বৃদ্ধির নথিভুক্ত হার ছিল ১৪.০৫ শতাংশ (উল্লেখ্য, উক্ত দশকে হাওড়া জেলা ও পশ্চিমবঙ্গের সামগ্রিক জনসংখ্যা বৃদ্ধির হার ছিল যথাক্রমে ১২.৭৬% ও ১৭.৮৪%)। তফসিলি জাতির সংখ্যা ছিল ৫২,৪০০ (জনসংখ্যার প্রাত এক-চতুর্থাংশ) এবং তফসিলি উপজাতির সংখ্যা ছিল ৩,৬৫৭।\n\n\n=== জনগণনা নগর ও বড়ো গ্রাম ===\nজগৎবল্লভপুর সমষ্টি উন্নয়ন ব্লকের জনগণনা নগরগুলি হল (বন্ধনীতে ২০১১ সালের জনসংখ্যা): জগৎবল্লভপুর (৭,১১৩), কমলাপুর (৩,৩৪৮), বানকুল (6,779), মানসিংহপুর (৬,০০৪), বড়গাছিয়া (৪,৮৭২), দক্ষিণ সন্তোষপুর (১০,৬০০), পাতিহাল (১৩,৫৭৩), অনন্তবাটী (৯,১৭১), চোং ঘুরাইল (৪,৫৯৬) ও একাব্বারপুর (৫,১৮৭)।\nসাঁকরাইল সমষ্টি উন্নয়ন ব্লকের বড়ো গ্রামগুলি (৪,০০০+ জনসংখ্যা) হল (বন্ধনীতে ২০১১ সালের জনসংখ্যা): ইচ্ছানগরী (৪,৪৭৪), বামুনপাড়া (৫,৩৪৬), নরেন্দ্রপুর (৭,৪১৬), মধ্য সন্তোষপুর (৪,৭৩৮), শিয়ালডাঙা (৫,৬৭৩), বোহারিয়া (৪,০৩৫), সিদ্ধেশ্বর (৪,৭৬০), লস্করপুর (৮,৪৮৯), গোবিন্দপুর (১১,৬৬৫), নলদা (৪,১৬১), দ্বীপা (৪,৫৮৫), ফুলগুসতি (৫,৭৮০) ও ইসলামপুর (৭,৮১৩)।\n\n\n=== সাক্ষরতা ===\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের মোট সাক্ষরের সংখ্যা ১৮০,৬৬৪ (অন্যূন ছয় বছর বয়সী জনসংখ্যার ৭৯.২২%), যার মধ্যে সাক্ষর পুরুষের সংখ্যা ৯৭,৯২৫ (৫৪%) এবং সাক্ষর নারীর সংখ্যা ৮২,৭৪০ (৪৬%)। উল্লেখ্য, উক্ত জনগণনা অনুযায়ী হাওড়া জেলার সাক্ষরতার হার ছিল ৭৮.৬৬%। এবং সমগ্র রাজ্যের সাক্ষরতার হার ছিল ৭৭.০৮%। অন্যদিকে সারা দেশের সাক্ষরতার হার ছিল ৭৪.০৪%।\nটেমপ্লেট:Literacy in CD Blocks of Howrah district\n\n\n=== ভাষা ===\nএই অঞ্চলের স্থানীয় ভাষা হল বাংলা।\n\n\n=== ধর্ম ===\n\n২০১১ সালের জনগণনা অনুযায়ী, ডোমজুড় সমষ্টি উন্নয়ন ব্লকের হিন্দু জনসংখ্যা ১৭৮,৯১৫ (মোট জনসংখ্যার ৬৯.৩৬%), মুসলমান জনসংখ্যা ৪৯,৮৬৭ (২৩.৯৬%) এবং অন্যান্য ধর্মাবলম্বীর সংখ্যা ৩,২৫৪ (১.২৬%)।\n\n\n== অর্থনীতি ==\n\n\n=== পরিকাঠামো ===\n২০০৩-০৪ সালের আগে সাঁকরাইল সমষ্টি উন্নয়ন ব্লকে ২১১ হেক্টর অর্পিত জমি ছিল, যার মধ্যে ১৫১ হেক্টর জমি ২,৬২৫ জনের মধ্যে বণ্টিত হয়। এই ব্লকের ৭,৩৭২ হেক্টর জমিতে একাধিকবার ফলন হয়। ব্লকের মোট কৃষিজমির পরিমাণ ৭,৯৬৯ হেক্টর। ২,৭০০ হেক্টর জমি খাল দ্বারা সেচিত হয়। ২০০৪ সালের মার্চ মাসের হিসেব অনুযায়ী ব্লকের ৭৬টি মোজায় বৈদ্যুতিকীকরণের কাজ সমাপ্ত হয়েছে।\n\n\n== পরিবহণ ==\nদক্ষিণ পূর্ব রেলের খড়গপুর ডিভিশনের বড়গাছিয়া রেল স্টেশনের মাধ্যমে হাওড়ার সঙ্গে জগৎবল্লভপুর যুক্ত। ইতিপূর্বে এই স্টেশন পর্যন্তই রেল সংযুক্ত ছিল। ২০০০ সালে তদনীন্তন রেলমন্ত্রী মমতা বন্দ্যোপাধ্যায় পাতিহাল, মুন্সিরহাট, মহেন্দ্রলাল নগর, মাজু ও হরিদাসপুর হয়ে আমতা পর্যন্ত রেললাইন সম্প্রসারিত করেন। আমতা পর্যন্ত লাইনটি একক বৈদ্যুতিকীকৃত লাইন হলেও এখানে দিনে ১০-১২টি ট্রেন চলাচল করে। ১৯৭১ সালে জাঙ্গিপাড়া ও চাঁপাডাঙা হয়ে তারকেশ্বর পর্যন্ত অপর একটি লাইন রেলমন্ত্রক অনুমোদিত করেছিল, কিন্তু এই লাইনটি তৈরি করা হয়নি।\n\n\n== যোগাযোগ ==\nজগৎবল্লভপুরের এক্সচেঞ্জ কোড ৩২১৪-এর সঙ্গে নিম্নোক্ত অঞ্চলগুলিও জড়িত: অযোধ্যা, আমতা, বাগনান, বক্সিরহাট, চিত্রসেনপুর, গঙ্গাধরপুর, জগৎবল্লভপুর, কল্যাণপুর, কানপুর-পুরাস, পাঁচলা, শ্যামপুর ও উদয়নারায়ণপুর।\n\n\n== শিক্ষাব্যবস্থা ==\n২০০৩-০৪ সালের হিসেব অনুযায়ী, সাঁকরাইল সমষ্টি উন্নয়ন ব্লকের ১৪২টি প্রাথমিক বিদ্যালয়ে ২২,১৫৪ জন, ৪টি মধ্য বিদ্যালয়ে ৬১৬ জন, ১৫টি উচ্চ বিদ্যালয়ে ১২,৬৭৩জন এবং ৬টি উচ্চ মাধ্যমিক বিদ্যালয়ে ৬,২৩১ জন শিক্ষার্থী পড়াশোনা করে। ব্লকের একটি সাধারণ কলেজে ৯৯১ জন ও ১টি প্রকৌশল শিক্ষাপ্রতিষ্ঠানে ১৭৪ জন পড়াশোনা করে। এই ব্লকে ২৪০টি বিশেষ ও অ-প্রাতিষ্ঠানিক শিক্ষাপ্রতিষ্ঠানের মোট শিক্ষার্থী সংখ্যা ৩৪,৪০৪। এখানে ২টি গণ-সাক্ষরতা কেন্দ্রও আছে।\n\n\n== স্বাস্থ্য পরিষেবা ==\n২০০৩ সালের হিসেব অনুযায়ী, সাঁকরাইল সমষ্টি উন্নয়ন ব্লকে মোট ১০৮টি শয্যাবিশিষ্ট ও ১৩ জন চিকিৎসক সম্বলিত ৬টি স্বাস্থ্যকেন্দ্র, ৪টি ক্লিনিক, ১টি ডিসপেনসারি ও ১টি হাসপাতাল আছে। ব্লকের মোট পরিবার কল্যাণ কেন্দ্রের সংখ্যা ৩৫।\n\n\n== তথ্যসূত্র =="}