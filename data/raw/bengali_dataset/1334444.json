{"pageid": 1334444, "title": "গন্ধর্ব (নৃগোষ্ঠী)", "url": "https://bn.wikipedia.org/wiki?curid=1334444", "content": "গন্ধর্ব জাতি (নেপালি: गन्धर्व जाति) বা গাইন (নেপালি: गाईने) হল নেপালের একটি দলিত সম্প্রদায়। এরা সাধারণত নেপালের মধ্য পার্বত্য অঞ্চলে বসবাসকারী ইন্দো-আর্য জাতিগোষ্ঠীর অন্তর্গত। তারা পেশাদার সঙ্গীতজ্ঞদের জাত এবং চারনকবির দল হিসাবেও পরিচিত। ঐতিহ্য অনুযায়ী তারা গান গেয়ে জীবিকা নির্বাহ করে। গন্ধর্ব গীত বা গাইন গীত হল এক প্রকার লোকগীতি।\nগন্ধর্বরা ভ্রাম্যমাণ সঙ্গীতশিল্পী বা ভবঘুরে গায়কের আখ্যা পেয়েছে। তারা অঞ্চলে অঞ্চলে ভ্রমণ করে ঐতিহ্যবাহী গান ও লোকগান গেয়ে জীবিকা নির্বাহ করেন। তারা তাৎক্ষনিক কবিতা ও গান রচনা করে তার মাধ্যমে সংবাদ প্রেরণ করেন যার বদলে তারা খাদ্য, অর্থ বা অন্যান্য প্রয়োজনীয় আনুসঙ্গিক জিনিস দান হিসাবে পান। তারা তাদের প্রধান বাদ্যযন্ত্র হিসেবে নেপালি সারেঙ্গি ব্যবহার করেন। নেপালি সারেঙ্গি এক বেহালাজাতীয় বাদ্য। এই নেপালি সারঙ্গী গন্ধর্বদের পরিচিতির সাথে ওতপ্রোতভাবে জড়িত।\nপূর্বে গন্ধর্বরা আরবাজো নামের আরেকটি বাদ্যযন্ত্র ব্যবহার করতেন। এই আরবাজো আকারে ছিল বেশ বড় ও তা বাজানো ছিল বেশ কষ্টকর। তাই তারা এখন আরবাজোর বদলে নেপালি সারেঙ্গি ব্যবহার করেন।\nনেপালে মাত্রাহীন বর্ণ-ভিত্তিক বৈষম্যের ধারণাকে নির্মূল করতে ১৯৬৩ সালে নেপাল সরকার চূড়ান্ত পদক্ষেপ গ্রহন করে ও একটি আইন পেশ করে। সেই আইনে বর্ণ-প্রথা বা \"অস্পৃশ্যতা\" (একটি নির্দিষ্ট বর্ণের বঞ্চনা) বা যে কোনও বর্ণ-ভিত্তিক বৈষম্যকে অপরাধ করে বলে গন্য করা হয়েছে।\n\n\n== তথ্যসূত্র =="}