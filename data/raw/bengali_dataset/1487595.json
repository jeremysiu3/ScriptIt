{"pageid": 1487595, "title": "এনামুল বাশার", "url": "https://bn.wikipedia.org/wiki?curid=1487595", "content": "এনামুল বাশার একজন বাংলাদেশী তড়িৎ প্রকৌশলী। তিনি বাংলাদেশ প্রকৌশল বিশ্ববিদ্যালয়ের (বুয়েট) ইলেক্ট্রিক্যাল অ্যান্ড ইলেক্ট্রনিক ইঞ্জিনিয়ারিং বিভাগের অবসরপ্রাপ্ত অধ্যাপক এবং দি ইন্টারন্যাশনাল ইউনিভার্সিটি অব স্কলার্সের বর্তমান উপাচার্য।\n\n\n== শিক্ষাজীবন ==\nবাশার ১৯৬৮ সালে এসএসসি এবং ১৯৭০ সালে এইচএসসি পাস করেন। তিনি ১৯৭৯ সালে রাশিয়ার পিটার দ্য গ্রেট সেন্ট পিটার্সবার্গ পলিটেকনিক ইউনিভার্সিটি থেকে সম্মানসহ ইলেকট্রিক্যাল ইঞ্জিনিয়ারিংয়ে এমএসসি এবং ১৯৮২ সালে একই বিষয়ে পিএইচডি ডিগ্রি অর্জন করেন।\n\n\n== কর্মজীবন ==\nএনামুল বাশার ১৯৮৩ সালে বাংলাদেশ প্রকৌশল বিশ্ববিদ্যালয়ের (বুয়েট) ইলেক্ট্রিক্যাল অ্যান্ড ইলেক্ট্রনিক ইঞ্জিনিয়ারিং (ইইই) বিভাগে সহকারী অধ্যাপক হিসেবে শিক্ষকতা শুরু করেন। পর্যায়ক্রমে তিনি ১৯৮৭ সালে সহযোগী অধ্যাপক ও ১৯৯৫ সালে অধ্যাপক পদে উন্নীত হন এবং ২০১৯ সাল পর্যন্ত অধ্যাপক হিসেবে কর্মরত ছিলেন। এসময় তিনি বুয়েটের সিন্ডিকেট সদস্য, ইলেকট্রিক্যাল পাওয়ার জেনারেশন অ্যাডভাইজর, ইইই অনুষদের ডিন এবং ইইই বিভাগের প্রধান হিসেবে দায়িত্ব পালন করেন।\nপরবর্তীকালে তিনি একাধিক বেসরকারি বিশ্ববিদ্যালয়েও অধ্যাপনা করেছেন। তিনি স্টামফোর্ড বিশ্ববিদ্যালয় বাংলাদেশের ইইই বিভাগের সভাপতি, ইউনিভার্সিটি অব এশিয়া প্যাসিফিকের ইইই বিভাগের অধ্যাপক এবং বাংলাদেশ সেনাবাহিনী বিজ্ঞান ও প্রযুক্তি বিশ্ববিদ্যালয়, সৈয়দপুরের ইলেকট্রিক্যাল অ্যান্ড কম্পিউটার ইঞ্জিনিয়ারিং অনুষদের ডিন হিসেবে দায়িত্ব পালন করেন। এছাড়া তিনি সরকারি-বেসরকারি বিভিন্ন প্রতিষ্ঠানের পরামর্শক হিসেবে অবদান রেখেছেন। ২০২৩ সালের ২০ ডিসেম্বর তিনি ঢাকায় অবস্থিত বেসরকারি বিশ্ববিদ্যালয়, দি ইন্টারন্যাশনাল ইউনিভার্সিটি অব স্কলার্সের উপাচার্য হিসেবে নিয়োগ লাভ করেন এবং ২০২৪ সালের ১ ফেব্রুয়ারি আনুষ্ঠানিকভাবে দায়িত্ব গ্রহণ করেন।\n\n\n== তথ্যসূত্র =="}