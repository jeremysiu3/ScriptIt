{"pageid": 14729, "title": "বাহুবল উপজেলা", "url": "https://bn.wikipedia.org/wiki?curid=14729", "content": "বাহুবল উপজেলা বাংলাদেশের হবিগঞ্জ জেলার একটি প্রশাসনিক এলাকা।\n\n\n== অবস্থান ও আয়তন ==\nএই উপজেলার উত্তরে নবীগঞ্জ উপজেলা, দক্ষিণে চুনারুঘাট উপজেলা,  পূর্বে মৌলভীবাজার জেলার শ্রীমঙ্গল উপজেলা, পশ্চিমে হবিগঞ্জ সদর উপজেলা।\n\n\n== ইতিহাস ==\nপ্রশাসন বাহুবল থানা গঠিত হয় ১৯২১ সালে। বর্তমানে এটি উপজেলা।\n\n\n=== নামকরণ ===\nজনশ্রুতি এবং প্রাচীন লোকদের নিকট থেকে প্রাপ্ত তথ্য ও বিভিন্ন সময়ে প্রকাশিত পত্র-পত্রিকা হতে জানা যায় প্রাচীনকালে কুদরত মাল নামক জনৈক পালোয়ান বাহুবল এলাকায় বাস করতেন। মৌলভীবাজার জেলার দক্ষিণ বাগ থেকে পালোয়ান এসেছিলেন কুদরত মালের সঙ্গে মল্ল যুদ্ধ করতে। দুই পালোয়ানের মধ্যে দীর্ঘক্ষণ মল্ল যুদ্ধের পর কুদরত মাল বিজয়ী হয়ে বীর দর্পে বলেছিলেন ‘‘বাহুকা বল দেখ বেটা’’। এ ঘটনাটি একটি প্রবাদ প্রবচনে প্রকাশ করা হয়েছে। ‘‘দক্ষিণ বাগ থেকে আইলো মাল মিরমিরাইয়া চায়, কুদরত মালের ঘুষি খাইয়া গড়াগড়ি যায়’’। কিংবদন্তীর মল্ল যুদ্ধে ‘‘দেখ বাহুকাবল’’ থেকে বাহুবল নাম হয়েছে বলে অনেকে মনে করেন।\nআবার, শত বর্ষের প্রাচীন লোকদের মুখ থেকে শুনা যায়, এক কালে অত্র এলাকার লোকজন ছিল খুবই শক্তিশালী ও বীরযোদ্ধা। তখনকার কেউ কোনোরূপ ধারালো অস্ত্র ব্যবহার করত না বা ধারালো অস্ত্রের ব্যবহার ছিল না। মারামারিতে ৩/৪ হাত লম্বা বড় একটি বাঁশের টুকরাই লাঠি হিসাবে ব্যবহার করা হতো। সে বাঁশের লাঠি যার হাত থেকে পরে যেত বা ভেঙে যেত সে হত পরাজিত। তার উপর আর কেউ আঘাত করত না। এছাড়া পাহাড়ের হিংস্র বাঘের সঙ্গে অনেক সময় মানুষের হাতাহাতি যুদ্ধ হত। বাঘের হাত থেকে হরিণ ছিনিয়ে আনতেও লোকজন মোটেও ভয় পেত না। তাই এলাকার নির্ভীক মানুষের সাহসিকতা ও বীরত্বের পরিচয় হিসাবে ‘‘বাহুবল’’ নামের উদ্ভব হয়েছে বলেও ধারণা করা হয়।\n\n\n=== মুক্তিযুদ্ধে বাহুবল ===\nভাদেশ্বর ইউনিয়নের ঢাকা সিলেট রোডের  পাশে প্রায় ৪০ ফুট পাহাড়ের উপরে  ফয়েজাবাদ হিল মুক্তিযুদ্ধের স্মৃতি সৌধ অবস্থিত।\n\n\n== প্রশাসনিক এলাকা ==\nবাহুবল উপজেলায় বর্তমানে ৭টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম বাহুবল থানার আওতাধীন।\n\nইউনিয়নসমূহ:\n১নং স্নানঘাট\n২নং পুটিজুরী\n৩নং সাতকাপন\n৪নং বাহুবল সদর\n৫নং লামাতাশী\n৬নং মীরপুর\n৭নং ভাদেশ্বর\n\n\n== ভৌগোলিক উপাত্ত ==\n\n\n=== ভূপ্রকৃতি ===\n\n\n=== মৃত্তিকা ===\n\n\n=== নদ-নদী ===\nজলাশয় কোরাংগী, খোয়াই ও বরাক নদী উল্লেখযোগ্য।\n\n\n== সাংস্কৃতিক বৈশিষ্ট্য ==\n\n\n=== ভাষা ===\nবাংলা, সিলেটি, হবিগঞ্জী আঞ্চলিক কথ্য ভাষা, এছাড়াও মনিপুরী নৃতাত্ত্বিক গোষ্ঠীর নিজস্ব বিষ্ণুপুরি মনিপুরী \n\n\n=== উৎসব ===\nঈদুল ফিতর, ঈদুল আজহা, দুর্গাপূজা, পহেলা বৈশাখ, নবান্ন\n\n\n=== খেলাধুলা ===\nফুটবল, ক্রিকেট, ব্যাডমিন্টন, হা-ডু-ডু, গাফলা, লুডু, কেরাম।\n\n\n== জনসংখ্যা ==\n২০১১ সালের আদমশুমারী অনুযায়ী ১,৯৭,৯৯৭ জন; এর মধ্যে পুরুষ ৯৮,১০১ জন এবং মহিলা ৯৯,৮৯৬ জন। এ উপজেলায় খাসিয়া, টিপরা, মণিপুরি প্রভৃতি আদিবাসী জনগোষ্ঠীর বসবাস রয়েছে।\n\n\n== শিক্ষা ==\n\n\n== শিক্ষা প্রতিষ্ঠানের বিবরণ ==\n\n\n=== কলেজ ===\n\n\n== চা বাগান ==\n\nবাংদেশের ১৫৩টি চা বাগানের মধ্যে বাহুবল উপজেলায় ৫ টি চা বাগান রয়েছে। এগুলো হচ্ছে রশিদপুর চা-বাগান, কেদারপুর চা বাগান, বৃন্দাবন চা বাগান, ফয়জাবাদ চা বাগান  ও আমতলী চা বাগান।\n\n\n== উল্লেখযোগ্য ব্যক্তি ==\nকমান্ড্যান্ট মানিক চৌধুরী - রাজনীতিবিদ;\nসৈয়দ মুজতবা আলী -সাহিত্যিক\nসৈয়দ মুর্তজা আলী -জাতীয় ইতিহাসবিদ\nআফজাল চৌধুরী - কবি ও শিক্ষাবিদ\nআমাতুন কিবরিয়া কেয়া চৌধুরী - রাজনীতিবিদ।\nতরফরত্ন সৈয়দ আবদুল্লাহ - ইতিহাসবিদ\nহামজা চৌধুরী-ফুটবলার\n\n\n== বিবিধ ==\n\n\n== আরও দেখুন ==\nহবিগঞ্জ জেলা;\nসিলেট বিভাগ;\nবাংলাদেশের উপজেলাসমূহ।\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় বাহুবল উপজেলা \nবাহুবল উপজেলা - জাতীয় তথ্য বাতায়ন।"}