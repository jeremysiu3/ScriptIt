{"pageid": 12162, "title": "খোসা ভাষা", "url": "https://bn.wikipedia.org/wiki?curid=12162", "content": "খোসা ভাষা (Xhosa আ-ধ্ব-ব: [ˈkǁʰoːsa] , বা isiXhosa ইসিǁখোসা) দক্ষিণ আফ্রিকার একটি সরকারি ভাষা। দক্ষিণ আফ্রিকার প্রায় ১৮% লোক, অর্থাৎ প্রায় ৮০ লক্ষ লোক খোসা ভাষায় কথা বলেন। বেশির ভাগ বান্টু ভাষার মতো খোসা ভাষাও একটি সুরপ্রধান ভাষা, অর্থাৎ একই ব্যঞ্জনধ্বনি ও স্বরধ্বনির সমন্বয়ে গঠিত শব্দ ভিন্ন ভিন্ন সুরে উচ্চারণ করলে তার ভিন্ন ভিন্ন অর্থ হয়। এই ভাষার আরেকটি বিশেষ বৈশিষ্ট্য হল এর শীৎকার ধ্বনিসমূহ। Xhosa ভাষার নামটি পর্যন্ত একটি শীৎকার ধ্বনি দিয়ে শুরু হয়েছে, যাকে X দ্বারা নির্দেশ করা হয়েছে।\nখোসা ভাষা লাতিন লিপিতে লেখা হয়। মৌলিক শীৎকার ধ্বনিগুলি প্রকাশের জন্য তিনটি বর্ণ ব্যবহার করা হয়। দন্ত্য শীৎকার ধ্বনির জন্য \"c\", পার্শ্বীয় শীৎকার ধ্বনির জন্য \"x\", এবং তালব্য শীৎকার ধ্বনির জন্য \"q\" বর্ণগুলি ব্যবহার করা হয়।"}