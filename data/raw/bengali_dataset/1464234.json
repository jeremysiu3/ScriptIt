{"pageid": 1464234, "title": "জোর্জে মিলাইলোভিচ", "url": "https://bn.wikipedia.org/wiki?curid=1464234", "content": "জোর্জে আলেকসান্দার মিলাইলোভিচ (ইংরেজি: Djordje Mihailovic; জন্ম: ১০ নভেম্বর ১৯৯৮; জোর্জে মিলাইলোভিচ নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে মার্কিন ক্লাব কলোরাডো র‍্যাপিডস এবং মার্কিন যুক্তরাষ্ট্র জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা ডান পার্শ্বীয় মধ্যমাঠের খেলোয়াড় হিসেবে খেলেন।\n২০১৬ সালে, মিলাইলোভিচ মার্কিন যুক্তরাষ্ট্র অনূর্ধ্ব-১৯ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় এক বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০১৯ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ১১ ম্যাচে ৩টি গোল করেছেন।\n\n\n== প্রারম্ভিক জীবন ==\nজোর্জে আলেকসান্দার মিলাইলোভিচ ১৯৯৮ সালের ১০ই নভেম্বর তারিখে মার্কিন যুক্তরাষ্ট্রের ফ্লোরিডায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিলাইলোভিচ মার্কিন যুক্তরাষ্ট্র অনূর্ধ্ব-১৯ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০১৬ সালের ৩রা ফেব্রুয়ারি তারিখে তিনি  মার্কিন যুক্তরাষ্ট্র অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। মিলাইলোভিচ ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০১৯ সালের ২৮শে জানুয়ারি তারিখে, ২০ বছর, ২ মাস ও ১৮ দিন বয়সে, ডান পায়ে ফুটবল খেলায় পারদর্শী মিলাইলোভিচ পানামার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৮ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি মার্কিন যুক্তরাষ্ট্র ৩–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে মিলাইলোভিচ সর্বমোট ৫ ম্যাচে ১টি গোল করেছেন। জাতীয় দলের হয়ে অভিষেক ম্যাচেই তিনি মার্কিন যুক্তরাষ্ট্রের জার্সি গায়ে প্রথম গোলটি করেছেন; উক্ত ম্যাচের ৪০তম মিনিটে কোরি বায়ার্ডের অ্যাসিস্ট হতে মার্কিন যুক্তরাষ্ট্রের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জোর্জে মিলাইলোভিচ  (ইংরেজি)  \nসকারবেসে জোর্জে মিলাইলোভিচ (ইংরেজি) \nবিডিফুটবলে \nট্রান্সফারমার্কেটে জোর্জে মিলাইলোভিচ (ইংরেজি) \nওয়ার্ল্ডফুটবল.নেটে জোর্জে মিলাইলোভিচ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে জোর্জে মিলাইলোভিচ (ইংরেজি)"}