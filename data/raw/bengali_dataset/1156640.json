{"pageid": 1156640, "title": "সুরঞ্জন দাশ রোড", "url": "https://bn.wikipedia.org/wiki?curid=1156640", "content": "সুরঞ্জন দাশ রোড হল  ভারতের বেঙ্গালুরুতে কিংবদন্তি  ভারতীয় বাঙালি বিমান চালক সুরঞ্জন দাশ নামাঙ্কিত একটি সড়ক। এটি ওল্ড মাদ্রাজ রোড এবং বেঙ্গালুরুর ওল্ড এয়ারপোর্ট রোড সংযুক্ত করেছে।\n\n\n== ইতিহাস ==\nবেঙ্গালুরু শহরে ওল্ড এয়ারপোর্ট রোড এবং ওল্ড মাদ্রাজ রোডকে সংযুক্ত করার জন্য  রাস্তাটি ১৯৪০ খ্রিস্টাব্দে নির্মিত হয়েছিল \n\n\n== ব্যুৎপত্তি ==\nএই সড়কটির  পুরো ৪.১ কিলোমিটার দীর্ঘ অংশটি  গ্রুপ ক্যাপ্টেন সুরঞ্জন দাশের নামে নামাঙ্কিত করা হয়েছে।  তিনি ছিলেন ভারতীয় বিমান বাহিনীর একজন পাইলট, যিনি বিমানবাহিনীর প্রথম পরীক্ষামূলক টেস্ট পাইলটদের (ETP) একজন হয়ে আমৃত্যু কুড়ি বছর ধরে সমস্ত জেট বিমানের মূল্যায়ন করেন। তিনি ১৯৪৩ খ্রিস্টাব্দে 8 নং ফাইটার-বোম্বার স্কোয়াড্রনে যোগ দেন এবং পরবর্তীতে বিমানের প্রযুক্তিগত সমস্যা সমাধানে পারদর্শী হন। তিনি ১৯৪৭-৪৮ খ্রিস্টাব্দে তিনি জম্মু-কাশ্মীরে অপারেশনেও অংশ নিয়েছিলেন। ১৯৪৯ খ্রিস্টাব্দ হতে শহর বেঙ্গালুরু তার জীবনের সঙ্গে ঘনিষ্ট ভাবে জড়িয়ে যায়। তিনি যুক্তরাজ্যের এম্পায়ার টেস্ট পাইলট স্কুল থেকে প্রশিক্ষণ নেওয়ার পর, হিন্দুস্তান অ্যারোনটিক্স (HAL)-এ হিন্দুস্তান ট্রেনার ২ (HT-2) পরীক্ষা করার ক্ষেত্রে গুরুত্বপূর্ণ ভূমিকা পালন করেছিলেন।  সুরঞ্জন দাশ ১৯৭০ খ্রিস্টাব্দের ১০ জানুয়ারি HF-24 Mk.IR প্রোটোটাইপ বিমানে সওয়ার হয়েছিলেন যেটি ইঞ্জিনের রিহিট মোডের ব্যর্থতা এবং টেকঅফের সময় অসাবধানতাবশত ক্যানোপি খোলা সহ বেশ কয়েকটি কারণে বিধ্বস্ত হয় এবং তিনি ঘটনাস্থলেই প্রাণ হারান। \n\n\n== রাস্তা প্রশস্তকরণ ==\nঅত্যন্ত ব্যস্ত ওল্ড মাদ্রাজ এবং ওল্ড এয়ারপোর্ট রোড সংযোগকারী সুরঞ্জন দাশ রোড  \"প্রশস্তকরণ\" এর প্রয়োজনীতা বিগ্রেড  অনুভব করে ২০০৬ খ্রিস্টাব্দের প্রথমদিকে। কিন্তু আসল কাজ শুরু হয় ২০১২ খ্রিস্টাব্দে।  রাস্তা প্রশস্ত  করতে ১৮৩টি গাছ উপড়ে ফেলতে হয়েছিল। কিন্তু স্থানীয় বাসিন্দারা চিরতরে সবুজ হারিয়ে যাবে এই আশঙ্কায় বিরক্তি প্রকাশ করেছিল।  কিন্তু  বেসরকারি-সরকারি উদ্যোগে নিষ্পাদিত  চুক্তি স্বাক্ষরের আট বছর পর এটি চার লেনের উন্নীত করে  সম্পূর্ণভাবে কংক্রিটের রাস্তা নির্মিত হয়। ২০১৪ খ্রিস্টাব্দের আগে পর্যন্ত এটি অসমাপ্ত এবং বিশৃঙ্খল অবস্থায় ছিল।\n\n\n== অবস্থান ==\nসড়কটির  পশ্চিম পার্শ্বে আছে - বিন্নামঙ্গলা মানবার্থে কাভাল বা বি.এম. কাভাল, অ্যারোনটিকাল ডেভেলপমেন্ট এস্ট্যাব্লিশমেন্ট বা এ ডি ই, নিউ তিপ্পাসান্দ্র, জীবনবীমানগর এবং পূর্বদিকে  রয়েছে  সুগ্গাগুন্টেপাল্য, বিইএমএল- (পূর্বের ভারত আর্থ মুভার্স লিমিটেড)   বিমানপুরা, জিএম পালিয়া প্রভৃতি এলাকা।\n\n\n== তথ্যসূত্র =="}