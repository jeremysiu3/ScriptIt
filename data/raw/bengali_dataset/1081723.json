{"pageid": 1081723, "title": "জাবিহুল্লাহ মুজাহিদ", "url": "https://bn.wikipedia.org/wiki?curid=1081723", "content": "জাবিহুল্লাহ মুজাহিদ (পশতু: ذبیح الله مجاهد, উচ্চারণ জাবিউল্লাহ বা ধাবি আল্লাহও  হয়) আফগানিস্তান ইসলামি আমিরাতের একজন সরকারি মুখপাত্র ও তথ্য ও সম্প্রচার প্রতিমন্ত্রী। তিনি সুহাইল শাহীন এবং ইউসুফ আহমদীর সাথে দীর্ঘদিন ধরে তালেবানের মুখপাত্র হিসেবে কাজ করেছেন। তিনি প্রায়ই পূর্ব, উত্তর এবং মধ্য আফগানিস্তানে তালেবানের কার্যকলাপের বিষয়ে মন্তব্য করতেন।  তিনি ২০২১ সালের ১৭ আগস্ট প্রকাশ্যে আসেন। এর পূর্বে তিনি ফোনকল, টেক্সট মেসেজ, ইমেইল, টুইটার এবং জিহাদি ওয়েবসাইটে পোস্টের মাধ্যমে তালেবানের পক্ষে সাংবাদিকদের সাথে নিয়মিত যোগাযোগ করতেন। তালেবান মুখপাত্র মুহাম্মদ হানিফকে গ্রেপ্তারের পর ২০০৭ সালের জানুয়ারিতে তাকে মুখপাত্র নিযুক্ত করা হয়।\n\n\n== বয়স ও প্রারম্ভিক জীবন ==\nতিনি সেলফোনের মাধ্যমে এক সাক্ষাৎকারে নিজেকে বর্ণনা করেছেন। তিনি ২০০৮ সালে আফগানিস্তানে বসবাসকারী একজন মধ্যবয়সী পুরুষ বলে দাবি করেছিলেন। নিরাপত্তা জনিত কারণে তিনি ক্রমাগত ঘুরে বেড়ান এবং কোনও একক স্থানে বসবাস করেন নি।  তিনি দাবি করেছিলেন ধর্মীয় শিক্ষায় তার স্নাতকোত্তর ডিগ্রি আছে, তবে তিনি দেশ বা প্রতিষ্ঠানের নাম উল্লেখ করেন নি। তালেবান সরকারের অধীনে তিনি সংস্কৃতি ও তথ্য মন্ত্রণালয়ে চাকরি করেন। ২০০৭ সালে তালেবানের মুখপাত্র হিসেবে নিযুক্ত হওয়ার আগে তিনি তালেবানদের সাথে যুদ্ধ করেছিলেন।\n\n\n== তথ্যসূত্র =="}