{"pageid": 1517823, "title": "অ্যাবি কর্নিশ", "url": "https://bn.wikipedia.org/wiki?curid=1517823", "content": "অ্যাবি কর্নিশ (জন্ম: ৭ আগস্ট ১৯৮২) একজন অস্ট্রেলীয় অভিনেত্রী। তিনি সামারসল্ট (২০০৪)-এ হাইডি, ব্রাইট স্টার (২০০৯)-এ ফ্যানি ব্রোন, সাকার পাঞ্চ (২০১১)-এ সুইট পি, লিমিটলেস (২০১১)-এ লিন্ডি, রোবোকপ (২০১৪)-এ ক্লারা মারফি এবং জিওস্টর্ম (২০১৭)-এ সারা চরিত্রে অভিনয়ের জন্য পরিচিত। তিনি লেখক/পরিচালক মার্টিন ম্যাকডোনার সাথে সেভেন সাইকোপ্যাথস (২০১২) ও থ্রি বিলবোর্ডস আউটসাইড এবিং, মিসৌরি (২০১৭)-এ অভিনয় করেছেন। পরবর্তী চলচ্চিত্রটির জন্য তিনি স্ক্রিন অ্যাক্টরস গিল্ড অ্যাওয়ার্ড জেতেন। ২০১৮ সালে তিনি অ্যামাজন ভিডিও সিরিজ জ্যাক রায়ান-এর প্রথম মৌসুমে জন ক্র্যাসিনস্কির বিপরীতে ক্যাথি মুলার চরিত্রে অভিনয় করেন এবং একই চরিত্রে ২০২৩ সালের সিরিজটির চতুর্থ ও চূড়ান্ত মৌসুমে পুনরায় ফিরে আসেন। এছাড়া তিনি অ্যান্থনি হপকিন্সের সাথে দ্য ভার্চুওসো (২০২১) চলচ্চিত্রে ডিক্সি চরিত্রে অভিনয় করেছেন।\n\n\n== প্রারম্ভিক জীবন ==\nঅ্যাবি কর্নিশ ৭ আগস্ট ১৯৮২ সালে লোচিনভার, নিউ সাউথ ওয়েলসে শেলি ও ব্যারি কর্নিশের পাঁচ সন্তানের মধ্যে দ্বিতীয় হিসেবে জন্মগ্রহণ করেন। তার বোন, ইজাবেল কর্নিশ, একজন অভিনেত্রী। নিউক্যাসলে চলে আসার আগে তিনি ১৭০ একরের একটি খামারবাড়িতে বেড়ে ওঠেন। কিশোরী বয়সে কর্নিশ স্বাধীন ও বিদেশি চলচ্চিত্রের প্রতি আকর্ষিত হন।\n\n\n== তথ্যসূত্র =="}