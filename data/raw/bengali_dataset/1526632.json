{"pageid": 1526632, "title": "হেলেন হাকেনা", "url": "https://bn.wikipedia.org/wiki?curid=1526632", "content": "হেলেন সামু হাকেনা (জন্ম নাম: গোগোহে; ১৩ সেপ্টেম্বর ১৯৫৫) হলেন বউগেনভিল, পাপুয়া নিউ গিনির একজন সংগঠক এবং শান্তি ও নারীদের অধিকার বিষয়ক প্রচারক। ১৯৯২ সালে তিনি লেইটানা নেহান উইমেন'স ডেভেলপমেন্ট এজেন্সি প্রতিষ্ঠা করেন যাতে দ্বীপে শান্তি পুনরুদ্ধার করা যায়। এই সংস্থা মানবিক সহায়তা প্রদান করে, শান্তি, লিঙ্গ বিষয়ক ও সমাজ উন্নয়ন সম্পর্কিত শিক্ষা কর্মসূচি পরিচালনা করে এবং নারী ও শিশুদের অধিকারের পক্ষে প্রচার চালায়। ২০০০ সালে জাতিসংঘের মিলেনিয়াম পিস পুরস্কার এবং ২০০৪ সালে প্রশান্ত মহাসাগরীয় শান্তি পুরস্কার লাভের মাধ্যমে সংস্থার কাজ স্বীকৃতি পায়।\nশান্তি প্রতিষ্ঠার পর, হাকেনা সংবিধান প্রণয়ন ও নিরস্ত্রীকরণ প্রক্রিয়ায় নারীদের অন্তর্ভুক্ত করার জন্য তদবির করেছিলেন। তবে এতে খুব বেশি সাফল্য পাননি; বউগেনভিল সংবিধান কমিশনে মাত্র তিনজন নারী অন্তর্ভুক্ত হয়েছিলেন এবং অস্ত্র নিষ্পত্তি কর্মসূচিতে কোনো নারী অন্তর্ভুক্ত ছিলেন না।\nহাকেনা এশিয়া প্যাসিফিক ফোরাম অন উইমেন, ল অ্যান্ড ডেভেলপমেন্ট এর সদস্যও ছিলেন।\n\n\n== প্রকাশনা ==\nএনজিও এবং যুদ্ধোত্তর পুনরুদ্ধার: লেইটানা নেহান উইমেন্স ডেভেলপমেন্ট এজেন্সি, বউগেনভিল, পিটার নিনেস এবং বার্ট জেনকিন্সের সঙ্গে সহ-সম্পাদিত (২০০৬), এএনইউ প্রেস\n\n\n== তথ্যসূত্র =="}