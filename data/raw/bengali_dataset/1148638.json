{"pageid": 1148638, "title": "সীতাকুণ্ড কনটেইনার ডিপো অগ্নিকাণ্ড", "url": "https://bn.wikipedia.org/wiki?curid=1148638", "content": "২০২২ সালের ৪ জুন শনিবার রাতে বাংলাদেশের চট্টগ্রাম জেলার সীতাকুণ্ড উপজেলার একটি কন্টেইনার ডিপোতে অগ্নিকাণ্ডের সূত্রপাত ঘটে। আগুনের ফলে পরবর্তীতে বিস্ফোরণ ঘটে। এই ঘটনায় কমপক্ষে ৪১ জন নিহত এবং ৪৫০ জনেরও বেশি আহত হয়েছেন।\nসীতাকুণ্ড উপজেলার কদমরাসুল এলাকায় অবস্থিত একটি বেসরকারি বিএম কনটেইনার ডিপোতে এ ঘটনা ঘটে। বাংলাদেশের দমকল বাহিনীর প্রধান জানিয়েছেন যে, ডিপোতে হাইড্রোজেন পারক্সাইড ছিল এবং তা আগুন নিয়ন্ত্রণে আসতে সমস্যার সৃষ্টি করে। রবিবার দুপুর অনুযায়ী তখনও আগুন জ্বলছিল। বাংলাদেশ সেনাবাহিনীও অগ্নি নির্বাপণ প্রচেষ্টায় যোগ দিয়েছে।\nঘটনার পর তদন্তের জন্য দুটি কমিটি গঠিত হয়।\n\n\n== অগ্নিকাণ্ড ==\n\n\n=== কারণ ===\nডিপোতে আগুন লাগার সময় প্রায় ৫০ হাজার কনটেইনার ছিল। অগ্নিনির্বাপক কর্মীরা আগুনের উৎস এবং কী ধরনের রাসায়নিক পদার্থ আছে, সে সম্পর্কে আগাম কোন তথ্য পাননি। কিন্তু রপ্তানির জন্য হাটহাজারীর ঠাণ্ডাছড়ির আল-রাজী কেমিক্যাল কমপ্লেক্সে উৎপাদন করা হাইড্রোজেন পারক্সাইড কন্টেইনারে করে এনে এই ডিপোতে মজুদ করে রাখা হয়েছিলো। হাইড্রোজেন পারক্সাইড একটি দাহ্য রাসায়নিক পদার্থ যেটিকে উত্তপ্ত করলে বিস্ফোরণ ঘটে। রাত প্রায় ৯টার দিকে কন্টেইনারগুলোয় আগুন লেগে যায় আর কনটেইনারে থাকা হাইড্রোজেন পারক্সাইড উত্তপ্ত হয়ে বিস্ফোরণ ঘটে। এতে শিল্প পুলিশ, অগ্নিনির্বাপক কর্মী ও ডিপোর কর্মীসহ আশেপাশের অনেক মানুষ আহত ও নিহত হন।\n\n\n=== ঘটনাক্রম ===\n৪ জুন রাত ৯টায় ডিপোতে আগুন লাগে।\nরাত ১১টায় আগুনের কারণে এলাকায় বিস্ফোরণ হয়। বিস্ফোরণে এলাকা কেঁপে উঠে।\nরাত ৩টায় আগুন ডিপোর ৪০০-এর বেশি কন্টেইনারে ছড়িয়ে পড়ে।\nসকাল ১০টায় বিস্ফোরণ অব্যাহত ছিলো।\n\n\n== হতাহত ==\nএতে ৪৯ জন নিহত এবং ৪ শতাধিক আহত হয়েছে। এদের মধ্যে অন্তত ৯ জন পুলিশ সদস্য আহত হয়েছে। বেশ কিছু ফায়ার সার্ভিসের সদস্যও আহত হয়, ৩ জন নিখোঁজ এবং ৯ জন নিহত হয়েছেন। বেশ কিছু ফায়ার সার্ভিসের সদস্যও আহত হয়, ৩ জন নিখোঁজ এবং ৯ জন নিহত হয়েছে। \n৮ই জুন সন্ধ্যায় আগুন নেভানোর পর ধ্বংসাবশেষ অপসারণের সময় অজ্ঞাত একটি পোড়া লাশের মাথার খুলি ও হাড় উদ্ধার করে ফায়ার সার্ভিস।\nঅলিউর রহমান নয়ন নামে বিএম কন্টেইনার ডিপোর ২০ বছর বয়সী কর্মী ফেসবুকে লাইভ দেখানোর সময় মারা যান। তিনি শনিবার রাতে অগ্নিকাণ্ডের ঘটনা সম্প্রচার শুরু করেছিলেন কিন্তু বেশিক্ষণ চালিয়ে যেতে পারেননি কারণ সেখানে একটি বিস্ফোরণ ঘটে যা তার ইন্টারনেট সংযোগ বিচ্ছিন্ন করে এবং সম্প্রচার শেষ করে।\n\n\n=== ক্ষয়ক্ষতি ===\n\n\n== প্রতিক্রিয়া ==\n৫ জুন অগ্নিকাণ্ড ও বিস্ফোরণে হতাহতের ঘটনায় বাংলাদেশের প্রধানমন্ত্রী শেখ হাসিনা শোক প্রকাশ করেন। ৭ জুন ভারতের প্রধানমন্ত্রী নরেন্দ্র মোদী শোক প্রকাশ করেন।\nডিপোতে আগুন ও বিস্ফোরণের ঘটনায় কর্তৃপক্ষের অবহেলাজনিত কারণে মৃত্যুর অভিযোগ উল্লেখ করে পুলিশের পক্ষ থেকে আটজনের বিরুদ্ধে মামলা করা হয়েছে।\n\n\n== আরও দেখুন ==\nসীতাকুণ্ড অক্সিজেন প্ল্যান্ট বিস্ফোরণ\nনিমতলি অগ্নিকাণ্ড\nতাজরীন ফ্যাশন অগ্নিকাণ্ড\nএফআর টাওয়ার অগ্নিকাণ্ড\n\n\n== তথ্যসূত্র =="}