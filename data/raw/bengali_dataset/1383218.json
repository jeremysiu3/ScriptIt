{"pageid": 1383218, "title": "বিসমাথ(III) সালফাইড", "url": "https://bn.wikipedia.org/wiki?curid=1383218", "content": "বিসমাথ (III) সালফাইড একটি অজৈব যৌগ যার রাসায়নিক সংকেত Bi2S3 ।  এটি বিসমাথ ধাতু এবং সালফার অর্থাৎ গন্ধকের একটি রাসায়নিক যৌগ। খনিজ বিসমুথিনাইটেও  এই যৌগটি প্রকৃতিতে পাওয়া যায়।\n\n\n== প্রস্তুতি ==\nহাইড্রোজেন সালফাইডের সাথে বিসমাথ(III) লবণের বিক্রিয়া করে বিসমাথ(III) সালফাইড প্রস্তুত করা যায়। বিক্রিয়াটি এই রকম:\n\n2 Bi3+ + 3 H2S → Bi2S3 + 6 H+\nবায়ুর অনুপস্থিতিতে বিসমাথ ধাতু এবং গন্ধকের মিশ্রণ একটি সিলিকা নলে নিয়ে ৫০০ ডিগ্রি সেলসিয়াস তাপমাত্রায় ৯৬ ঘন্টা ধরে উত্তপ্ত করে বিসমাথ(III) সালফাইড প্রস্তুত করা যায়। বিক্রয়াটি হলো:\n\n2 Bi + 3 S → Bi2S3\n\n\n== ধর্ম ==\nএটি অ্যাসিডের সাথে বিক্রিয়া করে দূর্গন্ধযুক্ত হাইড্রোজেন সালফাইড গ্যাস তৈরি করে।\nআমাদের শরীরে স্বাভাবিকভাবে থাকা সালফাইডের সাথে সাধারণ গ্যাস্ট্রোইনটেস্টাইনাল ওষুধ বিসমাথ সাবসালিসিলেটের বিক্রিয়া দ্বারা শরীরে বিসমাথ(III) সালফাইড উৎপন্ন হতে পারে। এটি আমাদের জিবে কালো রঙ সৃষ্টি করে যখন সালফাইডগুলির অবস্থান মুখের মধ্যে থাকে। যদিও এই রঙ অস্থায়ী। আবার যখন সালফাইডগুলি কোলনে থাকে তখন কালো মল উৎপন্ন হয়।\n\n\n== ব্যবহার ==\nএই যৌগটি অন্যান্য অনেক বিসমাথ যৌগ তৈরি করতে একটি প্রারম্ভিক উপাদান হিসাবে ব্যবহৃত হয়।\n\n\n== তথ্যসূত্র =="}