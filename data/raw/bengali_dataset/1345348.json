{"pageid": 1345348, "title": "সাকেরপাড়া", "url": "https://bn.wikipedia.org/wiki?curid=1345348", "content": "শঙ্করপালি, সাকেরপাড়া, শক্করপাড়া, মুরালি, খুরমা, লাকদি মিঠাই বা শুধু মিঠাই হল একটি ভারতীয় মিষ্টি খাবার । এই শব্দটি ব্যুৎপত্তিগতভাবে ফার্সি শেখারপারেহ থেকে উদ্ভূত। শঙ্করপালি পশ্চিম ভারতে, বিশেষ করে উত্তর ভারতের উত্তর প্রদেশে জনপ্রিয়।  খুরমা বা লাকথো নামে পরিচিত এর উত্তর ভারতীয় রূপটি বিহার, ঝাড়খণ্ড এবং পূর্ব উত্তর প্রদেশের মতো রাজ্যেও জনপ্রিয়।  এটি ফিজি,  গায়ানা,  এবং ত্রিনিদাদ ও টোবাগো,  পাশাপাশি উত্তর আমেরিকা, যুক্তরাজ্য, অস্ট্রেলিয়া এবং নিউজিল্যান্ডের তাদের নিজ নিজ প্রবাসীদের মধ্যেও একটি জনপ্রিয় মিষ্টি। এটি ঐতিহ্যগতভাবে দীপাবলিতে একটি মিস্টি খাবার হিসাবে উপভোগ করা হয়। এটি কার্বোহাইড্রেট সমৃদ্ধ ও শক্তির উত্স। এটি কীভাবে তৈরি করা হয় তার উপর নির্ভর করে এটি মিষ্টি, টক বা মশলাদার হতে পারে।\n\n\n== উপাদান ==\nশঙ্করপালি বা সাকেরপাড়া চিনি, ঘি, ময়দা এবং সুজি দিয়ে তৈরি করা হয়।\n\n\n== প্রস্তুতি ==\nসমস্ত উপাদান দিয়ে একটি মাখা তৈরি করা হয় এবং সেটিকে রুটির আকারে বেলা হয়। তারপর হাতের সাহায্যে চারকোনা আকারের ছোট ছোট অংশে কাটা হয়, যা ঘি বা মাখনে গভীর ভাজা হয়।  \nএই রান্না প্রস্তুত করতে প্রথমে দুধ গরম করে গরম দুধে চিনি দ্রবীভূত করতে হয়। তারপর ঘি ও লবণ দিয়ে ভালো করে মেশাতে হয়। এই মিশ্রণটি আগুন থেকে সরিয়ে মিশ্রণে ময়দা এবং অল্প ভাজা রাভা যোগ করতে হয়। ময়দা মেখে এবং ২-৩ ঘন্টা রেখে দিতে হয়। এরপর চাপাতির আকারে ময়দা বেলতে হয় এবং বেলা রুটি থেকে চারকোনা আকৃতির শঙ্করপালি কেটে নিতে হয়। এরপর যতক্ষণ না শঙ্করপালি বাদামী রঙ ধারণ করে ততক্ষণ পর্যন্ত ঘি দিয়ে ভাজতে হয়।\n\nএটি ভারতের মহারাষ্ট্রীয়, গুজরাটি এবং কান্নাডিগা সম্প্রদায়ের মধ্যে একটি জনপ্রিয় জলখাবার এবং এটি দীর্ঘ সময় ধরে সংরক্ষণ করা যায়। এটি মিস্টির দোকানে ব্যাপকভাবে পাওয়া যায়। লোকেরা সাধারণত শঙ্করপালি কেনে এবং শুধুমাত্র দীপাবলির সময় বাড়িতে এটি তৈরি করে। এটি মহিলাদের জন্য একটি জীবিকার উতস। তারা সারা বছর এই মিস্টি বানায় এবং উতসবের সময় বাজারে বিক্রি করে।\n\n\n== নাম ==\nগুজরাটি : শক্করপাড়া (શક્કરપારા)\nমারাঠি : শঙ্করপালি (शंकरपाली)\nকন্নড় : শঙ্করাপালি/শঙ্করাপোলি (ಶಂಕರಪಾಳಿ/ಶಂಕರಪೋಳಿ)\nবাংলা : সাকেরপাড়া\nহিন্দি-উর্দু : শাকারপাড়ে/খুরমা (শুক্র পারে/شکر پارے)/(खुरमा/खरमा)\nনেপালি : খুরমা (खुर्मा)\nফিজি হিন্দি : লাকদি মিঠাই (लकड़ी मिठाई)\nগায়ানিজ হিন্দুস্তানি : মিঠাই (مٹھائی/مٹھائی)\nত্রিনিদাদীয় হিন্দুস্তানি : খুরমা (খুরমা/খ্রমা)\n\n\n== তথ্যসূত্র =="}