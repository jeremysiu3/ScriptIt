{"pageid": 1521372, "title": "মোহাম্মদ ইয়াহিয়া জাকারিয়া", "url": "https://bn.wikipedia.org/wiki?curid=1521372", "content": "মোহাম্মদ ইয়াহিয়া জাকারিয়া (জন্ম: ১০ মে, ১৯৩৮) মিশরীয় বংশোদ্ভূত একজন আমিরাতের ব্যবসায়ী। তিনি মধ্যপ্রাচ্যের পানীয় শিল্পে সবচেয়ে দীর্ঘ সময় ধরে প্রধান নির্বাহী হিসেবে দায়িত্ব পালন করেছেন। তিনি দুবাই রিফ্রেশমেন্টস (পেপসি)-এর সহ-প্রতিষ্ঠাতা এবং প্রধান নির্বাহী ছিলেন এবং মধ্যপ্রাচ্যে কোমল পানীয় শিল্পকে প্রতিষ্ঠানিক রূপ দিয়েছেন। \n\n\n== শিক্ষা এবং কর্মজীবন ==\nকায়রো বিশ্ববিদ্যালয়ের স্নাতক এবং বাণিজ্যে স্নাতক ডিগ্রি অর্জনকারী মোহাম্মদ জাকারিয়া ১৯৬০ সালে কাজের অভিজ্ঞতা অর্জনের জন্য দুবাই আসেন। তারপরে মিশিগান স্টেট বিশ্ববিদ্যালয়ে পড়াশোনা করেন থেকে তিনি এমবিএ ডিগ্রি অর্জন করেন। মিশরে সরকারি হিসাব বিভাগে তাঁর পূর্বের কাজের অভিজ্ঞতা তাঁকে প্রয়াত সুলতান বিন আলী আল ওয়াইসের দেওয়া একটি প্রস্তাব গ্রহণে উৎসাহিত করে। সুলতান ছিলেন একজন সমাজসেবী, কবি, ব্যবসায়ী এবং ইউএই-এর প্রাক্তন মন্ত্রী। ১৯৬২ সালের শুরুতে তিনি আল ওয়াইস পরিবারের ব্যবসার প্রধান হিসাবরক্ষক নিযুক্ত হন। শেখ রশিদ বিন সাঈদ আল মাকতুম, আল ওয়াইস, আল মুল্লা পরিবার এবং কায়েস বিন আব্দুল মুনাইম আল জাওয়াভির সাথে মিলে তিনি একটি চুক্তি করেন। যার ফলে দুবাই মধ্যপ্রাচ্যে প্রথম স্থান হয়ে ওঠে যেখানে পেপসি ব্র্যান্ডের বোতলজাতকরণ, বিতরণ এবং বিপণন শুরু হয়। \n১৯৭৪ সালে, প্রয়াত কায়েস বিন আব্দুল মুনাইম আল জাওয়াভি, ওমানের অর্থনৈতিক ও আর্থিক বিষয়ক উপ-প্রধানমন্ত্রীর সাথে মিলে তিনি সুলতানাতে প্রথম কোমল পানীয় প্রস্তুতকারক কোম্পানি প্রতিষ্ঠা করেন। তিনি এর প্রতিষ্ঠাতা ছিলেন এবং ২০০৬ সাল পর্যন্ত ব্যবস্থাপনা পরিচালক হিসেবে দায়িত্ব পালন করেন। \nতিনি ১৯৬২ সালে ন্যাশনাল ব্যাংক অফ দুবাইয়ের প্রতিষ্ঠাতা সদস্য ছিলেন। যা ২০০৯ সালে একীভূত হয়ে এমিরেটস এনবিডি-তে রূপ নেয়।\n১৯৮০ সালে, শেখ রশিদ বিন সাঈদ আল মাকতুম  ও সুলতান আল ওয়াইসের সাথে তিনি জিমা মিনারেল ওয়াটার কোম্পানি প্রতিষ্ঠা করেন। ১৯৯৯ সালে তিনি এই অঞ্চলে ব্যক্তিগত লেবেলিং চালু করেন। \n২০০০ সালে, তাঁর নেতৃত্বে দুবাইয়ে পেপসি ইউএই-এর বাজারের ৭০% দখল করে এবং সর্বোচ্চ ১৭ মিলিয়ন দিরহাম  মোট মুনাফা লাভ করে।\n২০০২ সালে জাকারিয়া সক্রিয় দায়িত্ব থেকে অবসর নেন। তবে দুবাই ও ওমানে তিনি যে ব্যবসা প্রতিষ্ঠা করেছিলেন, তার উল্লেখযোগ্য  অংশীদারের মালিকানা এখনো তাঁর কাছে রয়েছে। বর্তমানে তিনি ইউরোপ, মধ্যপ্রাচ্য এবং আফ্রিকায় রিয়েল এস্টেট পোর্টফোলিও পরিচালনা করেন এবং ইউএই ও ওমানভিত্তিক শিল্পে অংশীদার রয়েছে।\n\n\n== পরিবার ==\nতিনি ১৯৬৬ সালে শাদিয়া শাহওয়ান (১৯৪৪-১৯৯৮)-এর সাথে বিয়ে করেন এবং তাঁদের চার সন্তান রয়েছে: গাদা, নশওয়া, মে এবং আহমেদ। এরপর ২০০৬ সালে তিনি পুনরায় বিয়ে করেন। তাঁর সন্তানরা দুবাই ও আবুধাবির সরকারি কোম্পানিতে সক্রিয় ভূমিকায় রয়েছেন এবং পারিবারিক ব্যবসার দৈনন্দিন কার্যক্রমও পরিচালনা করেন।\n\n\n== অধিষ্ঠিত পদসমূহ ==\n\n\n== তথ্যসূত্র ==\n\n\n== বহিঃসংযোগ ==\n[১]\nদুবাই রিফ্রেশমেন্টস কর্পোরেট ভিডিও, ২০০৮\n\"আমিরাতে: পেপসি কোলা দুবাইয়ের কোমল পানীয় বাজারের ৬৫% দখলে নিয়েছে\", ইনফো-প্রোডাক্ট রিসার্চ। ডিসেম্বর ২০০০\nওমানরেফকো হোম\n[২]"}