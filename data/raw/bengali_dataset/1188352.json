{"pageid": 1188352, "title": "ইসলামি উন্নয়ন ব্যাংক পুরস্কার", "url": "https://bn.wikipedia.org/wiki?curid=1188352", "content": "ইসলামি উন্নয়ন ব্যাংক পুরস্কার (ইংরেজি: Islamic Development Bank Prize) সংক্ষেপে আইএসডিবি পুরস্কার (ইংরেজি: IsDB Prize) হলো সৌদি আরবের জেদ্দায় অবস্থিত ইসলামি উন্নয়ন ব্যাংক কর্তৃক ইসলামি অর্থনীতি, ব্যাংকিং এবং ফিনান্সে প্রভাবশালী অর্জনের জন্য প্রদত্ত একটি পুরস্কার। এটি বৈশ্বিক ইসলামি অর্থনীতিতে অবদানের জন্য প্রদত্ত সর্বোচ্চ পুরস্কার। জ্ঞান সৃষ্টিতে এবং ইসলামি অর্থনীতির দ্বারা পরিচালিত উদ্ভাবনী উন্নয়ন সমাধান বাস্তবায়নে অসামান্য অর্জনের জন্য পুরস্কারটি প্রশস্ত করা হয়েছে। বর্তমানে ২ ক্যাটাগরিতে এই পুরস্কার প্রদান করা হয়। যথা: ১. উন্নয়ন অর্জন, ২. জ্ঞান অবদান, প্রতিটি বিভাগে বিকল্প বছরের চক্রে ১ম, ২য় ও ৩য় স্থান অর্জনকারীদের পুরষ্কৃত করা হয়। ২০২২ সালে জ্ঞান অবদানে এই পুরস্কার প্রদান করা হয়, ২০২৩ সালে উন্নয়ন অর্জনে এই পুরস্কার প্রদান করা হবে।\nউন্নয়ন অর্জন বিভাগে পুরস্কারের আর্থিক মূল্য যথাক্রমে: প্রথম স্থানের জন্য ১ লক্ষ ডলার বা ১ কোটি ২৭ লক্ষ টাকা, দ্বিতীয় স্থানের জন্য ৭০ হাজার ডলার বা ৮০ লক্ষ টাকা এবং তৃতীয় স্থানের জন্য ৫০ হাজার ডলার বা ৫১ লক্ষ টাকা।\nজ্ঞান অবদান বিভাগে বিভাগে পুরস্কারের আর্থিক মূল্য যথাক্রমে: প্রথম স্থানের জন্য ৫০ হাজার ডলার বা ৫১ লক্ষ টাকা, দ্বিতীয় স্থানের জন্য ৩০ হাজার ডলার বা ৩০ লক্ষ টাকা, তৃতীয় স্থানের জন্য ২০ হাজার ডলার বা ২০ লক্ষ টাকা।\n\n\n== বিজয়ী ==\nতাকি উসমানি (২০১৪)\n\n\n== আরও দেখুন ==\nইসলামি অর্থনীতির জন্য রাজকীয় পুরস্কার\nবৈশ্বিক ইসলামি অর্থনীতি পুরস্কার\n\n\n== তথ্যসূত্র =="}