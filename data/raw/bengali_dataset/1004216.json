{"pageid": 1004216, "title": "স্বতঃঅনাক্রম্যতা", "url": "https://bn.wikipedia.org/wiki?curid=1004216", "content": "স্বতঃঅনাক্রম্যতা বা অটোইমিউনিটি হচ্ছে নিজস্ব সুস্থ কোষ ও কলার বিরূদ্ধে কোনো জীবের অনাক্রম্য প্রতিক্রিয়া। যেসকল রোগ এধরনের অস্বাভাবিক অনাক্রম্যা প্রতিক্রিয়ার ফলে সৃষ্টি হয় তাদেরকে স্বতঃঅনাক্রম্য রোগ হিসেবে অভিহিত করা হয়। স্বতঃঅনাক্রম্য রোগের উল্লেখযোগ্য উদাহরণের মধ্যে রয়েছে সিলিয়াক রোগ, সংক্রমণ পরবর্তী ইরিট্যাবল বাউয়েল সিনড্রোম, টাইপ ১ ডায়াবেটিস, হেনোক-সোনলিন পারপুরা, সারকয়ডোসিস, লাপাস, সিওগ্রেন সিনড্রোম, পলিঅ্যাঞ্জাইলিসসহ ইওসাইনোফিলিক গ্রানুলোমেটোসিস, হাশিমোতো রোগ, গ্রেভ রোগ, ইমিউন থ্রম্বোসাইপেনিক পারপুরা, অ্যাডিসন রোগ, সন্ধিবাত, এঙ্কাইলোজিং স্পন্ডাইলাইটিস, পলিমায়োসাইটিস, ডার্মাটোমায়োসাইটিস, এবং মাল্টিপল স্ক্লেরোসিস। স্বতঃঅনাক্রম্য রোগের চিকিৎসায় প্রায় সময়ই স্টেরয়েড ধরনের ওষুধ ব্যবহৃত হয়।\n\n\n== ইতিহাস ==\n১৯ শতকের শেষের দিকে ধারণা করা হয় যে অনাক্রম্যতন্ত্র নিজ দেহের কলার বিরূদ্ধে প্রতিক্রিয়া করতে সমর্থ নয়। পরবর্তীতে ২০ শতকের শুরুতে জার্মান চিকিৎসক ও অনাক্রম্যবিদ পাউল এরলিশ শরীরে ‘স্ব-বিষক্রিয়ার বিভীষিকা’ বা ‘horror autotoxicus’-এর ধারণা প্রস্তাব করেন। পরবর্তীতে এরলিশ তার ধারণাকে সমন্বয় করে এই তত্ত্ব দাড় করান যে, শরীরের কলায় স্বতঃঅনাক্রম্য আক্রমণ হওয়ার সম্ভাবনা রয়েছে, তবে দেহে সহজাত প্রতিরোধী কৌশল এ ধরনের আক্রমণ প্রতিরোধ করবে ও স্বতঃঅনাক্রম্য প্রতিক্রিয়াকে রোগসৃষ্টিকারী অবস্থানে যেতে বাধা প্রদান করবে।\n\n\n== আরও দেখুন ==\nস্বতঃঅনাক্রম্য রোগ\nপ্রতিরক্ষামূলক স্বতঃঅনাক্রম্যতা\nসাইকোনিউরোইমিউনোলজি\n\n\n== তথ্যসূত্র ==\n\n\n== বহিঃসংযোগ ==\n\nআমেরিকান অটোইমিউন রিলেটেড ডিজিজেস এসোসিয়েশন: একটি অলাভজনক সমর্থনপক্ষ (ইংরেজি)\nইমিউন টলারেন্স নেটওয়ার্ক: একটি গবেষণা-ভিত্তিক সংস্থান (ইংরেজি)\nনোবেল পুরস্কার -  \"অর্জিত প্রতিরোধক সহনশীলতার আবিষ্কারের জন্য\" ১৯৬০ সালে পদার্থবিজ্ঞান বা মেডিসিনে ফ্র্যাঙ্ক এম বার্নেট এবং পিটার বি মেদাওয়ারকে নোবেল পুরস্কারে ভূষিত করা হয়েছিল। (ইংরেজি)\nইমিউনোলজি ডাটাবেস ও অ্যানালাইসিস প্রবেশদ্বার - এনআইএআইডি-অর্থায়িত সম্পূর্ণ রোগের অনাক্রম্যতা স্তরের তথ্য উৎস ও পরীক্ষা উপাত্তের একটি ডাটাবেজ সংস্থান (ইংরেজি)\nস্বতঃঅনাক্রম্যতা রোগ বোঝা -ইউএস ন্যাশনাল ইনস্টিটিউট অফ আর্থ্রাইটিস এন্ড মাসকুলোস্কেলেটাল এন্ড স্কিন ডিজিজ (ইংরেজি)"}