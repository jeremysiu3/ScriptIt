{"pageid": 1041631, "title": "আসওয়াদ আনসী", "url": "https://bn.wikipedia.org/wiki?curid=1041631", "content": "আসওয়াদ আল-আনসী (আরবি: الاسود العنسي), যিনি আবহালা বিন কা'ব (আরবি: عبهلة بن كعب) নামে বেশি পরিচিত। তিনি আল-আনসী উপজাতির নেতা এবং তিনিই নবুয়তের প্রথম মিথ্যা দাবিদার।\nতিনি ইয়েমেনে থাকতেন এবং ইসলামের নবী মুহাম্মাদের জীবদ্দশার শেষের দিকে আনসী নিজেকে নবী বলে ঘোষণা করেছিলেন। তার বৈশিষ্ট্য রহস্যপূর্ণ ছিল বলে তিনি ঘোমটা নবী হিসাবে পরিচিত ছিলেন।\nআসওয়াদ মুহাম্মাদের মত শব্দ আকারে ঐশ্বরিক বার্তা (ওহী) পাওয়ার দাবি করেছিলেন এবং তার অনুসারীদের কাছে তা উপস্থাপন করেছিলেন বলে লিপিবদ্ধ করা হয়েছে।\n\n\n== ইতিহাস ==\nমুহাম্মাদের অনুসারীদের মতে আসওয়াদ ছিলেন একজন ধর্মত্যাগী। মুহাম্মাদ মক্কায় তার বিদায় হজ্জের পর মুহাম্মাদ অসুস্থ হয়ে পড়লে তিনি নিজেকে নবী হিসেবে ঘোষণা করেছিলেন।\nআসওয়াদ নাজরান এবং ইয়েমেন সবচেয়ে বেশি আক্রমণ করেন। তিনি সানা আক্রমণ করেন এবং বধনের পুত্র এবং ইয়েমেনের শাসক শাহর আসওয়াদের বিরুদ্ধে যুদ্ধে নিহত হন। আসওয়াদ শাহরের বিধবা স্ত্রীকে বিয়ে করেন এবং নিজেকে ইয়েমেনের শাসক ঘোষণা করেন।\nইয়েমেন আক্রমণ করার পরে তিনি তার \"নবী\" ও \"রহমান (করুনাময়)\" উপাধি পরিবর্তন করেছিলেন। তার ইয়েমেনের শাসনকাল স্বল্পকালীন ছিল। ফয়রুজ আদ-দায়লামি নামে একজন পারসিক যোদ্ধা সৈন্যসহ ইয়েমেন আক্রমণ করেন এবং আসওয়াদকে হত্যা করেন।\nমুহাম্মদের প্রয়াণের খবর জানতে পেরে আসওয়াদের অনুসারীরা কাইস বি-আব্দে ইয়াঘুসের নেতৃত্বে তাদের বিদ্রোহ অব্যাহত রাখে।\nফায়রুজ আসওয়াদকে পরাজিত করে এবং তারা তাদের নেতার নিকট আত্মসমর্পণ করে।\n\n\n== আরও দেখুন ==\nমুসাইলিমা\nতুলায়হা\nসাজাহ\nসাফ ইবনে সাইয়্যাদ\n\n\n== তথ্যসূত্র =="}