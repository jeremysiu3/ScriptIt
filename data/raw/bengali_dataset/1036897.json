{"pageid": 1036897, "title": "আয়েশা গিলালেই ওয়াজির", "url": "https://bn.wikipedia.org/wiki?curid=1036897", "content": "আয়েশা গিলালেই ওয়াজির ( উর্দু: عائشہ گلالئی وزیر‎‎) হলেন একজন পাকিস্তানি রাজনীতিবিদ যিনি ২০১৩ থেকে ২০১৮ সালের মে পর্যন্ত পাকিস্তানের জাতীয় পরিষদের সদস্য ছিলেন।\n\n\n== প্রাথমিক ও শিক্ষাজীবন ==\nআয়েশা গিলালেই ওয়াজির পাকিস্তানের বান্নু ডোমেলে জন্মগ্রহণ করেছিলেন এবং পেশোয়ার বিশ্ববিদ্যালয় থেকে স্নাতকোত্তর ডিগ্রি অর্জন করেছিলেন। \nস্নাতক শেষ করার পরে, তিনি প্রথমে পেশোয়ারের পিটিভিতে পশতু সংবাদপাঠিকা এবং পরে দ্য নিউজ ইন্টারন্যাশনালে স্বল্পকালীন সাংবাদিক হিসাবে কাজ করেছিলেন। \n\n\n== রাজনৈতিক জীবন ==\nবান্নু ডোমেলের মানবাধিকার কর্মী হিসাবে আয়েশা ওয়াজির তার রাজনৈতিক জীবন শুরু করেছিলেন।  তিনি কেন্দ্রশাসিত প্রশাসনিক উপজাতি অঞ্চলের নারী শাখার সমন্বয়ক হিসাবে পাকিস্তান পিপলস পার্টি পার্লামেন্টারিয়ানস (পিপিপিপি) -এর কর্মী ছিলেন। তিনি নিখিল পাকিস্তান মুসলিম লীগের (এপিএমএল) সদস্যও ছিলেন।\n২০১২ সালে, তিনি পাকিস্তান তেহরিক-ই-ইনসাফে (পিটিআই)  যোগদান করেছিলেন এবং পিটিআইয়ের কেন্দ্রীয় কমিটির সদস্য হিসাবে মনোনীত হয়েছিলেন। তিনি ২০১৩ সালে পাকিস্তানের জাতীয় পরিষদের  সাধারণ নির্বাচনে সংরক্ষিত নারী আসনে পিটিআইয়ের প্রার্থী হিসাবে নির্বাচিত হয়েছিলেন।\nদলটি নারীদের সম্মান ও মর্যাদার প্রতিশ্রুতি দেয় না এমন অভিযোগ করে তিনি ২০১৭ সালের আগস্ট পিটিআই ত্যাগ করেছেন।\n\n\n== তথ্যসূত্র =="}