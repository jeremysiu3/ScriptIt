{"pageid": 1188931, "title": "জ্যাকসন পোরোসো", "url": "https://bn.wikipedia.org/wiki?curid=1188931", "content": "জ্যাকসন গ্যাব্রিয়েল পোরোজো ভার্নাজা (জন্ম: ৮ আগস্ট ২০০০) হলেন একজন ইকুয়েডরীয় পেশাদার ফুটবলার। তিনি লিগ ওয়ান ক্লাব ট্রয়েসে সেন্টার-ব্যাক হিসেবে খেলেন।\n\n\n== ক্লাব ক্যারিয়ার ==\n\n\n=== প্রাথমিক ক্যারিয়ার ===\nপোরোজো সান লরেঞ্জো, এসমেরালডাসে জন্মগ্রহণ করেন। ২০১২ সালে LDU কুইটোর যুব দলে যোগদানের মাধ্যমে সাথে তার খেলোয়াড়ি জীবনের শুরু হয়। ২০১৬ সালে মান্তাতে আসার আগে তিনি স্যান্ডিনো এফসি, ইন্দিপেন্দিয়েন্তে দেল ভ্যালের প্রতিনিধিত্ব করেন। ২০১৭ সালে ইকুয়েডরের সেরি বি-তে তার সিনিয়র ক্যারিয়ারের সূচনা হয়। সে বছরের ২২ এপ্রিল সিনিয়র ক্যারিয়ারে তিনি তার প্রথম গোল করেন কোলন এফসি-র বিপক্ষে। যদিও তারা সে ম্যাচ ৩–১ গোলে হেরে যান। পোরোজো সেই মৌসুমে ১৬ ম্যাচে ১ গোল করেন।\n\n\n=== সান্তোস ===\n২৩ মার্চ ২০১৮-এ, পোরোজো সান্তোসের সাথে একটি চুক্তিতে সম্মত হন। তবে তার চুক্তিতে কিছু সমস্যা থাকার কারণে সাথে সাথে ক্লাবে যোগ দিতে পারেননি; বয়স ১৮ এর কোটা পেরোনোর পর আগস্টে তিনি সান্তোসে যোগ দেন।\n\n\n=== বোয়াভিস্তা ===\n১ অক্টোবর ২০২০-এ, পোরোজা ঘোষণা করেন, তিনি প্রিমেইরা লিগার ক্লাব বোয়াভিস্তাতে পাঁচ বছরের চুক্তিতে যোগ দিচ্ছেন। মোট €৫০০,০০০ ফিতে বোয়াভিস্তা তাকে কিনে নেয়; এবং এবং ভবিষ্যতে বিক্রয়ের ১৬% ধরে রাখে।\n\n\n=== ট্রয়েস ===\n২৪ জুন, ২০২২-এ, পোরোজো লিগ ১ এর দলট্রয়েসে পাঁচ বছরের চুক্তিতে যোগ দেন\n\n\n== আন্তর্জাতিক ক্যারিয়ার ==\n১৪ ফেব্রুয়ারি, ২০১৭-এ, পোরোজোকে দক্ষিণ আমেরিকান অনূর্ধ্ব-১৭ চ্যাম্পিয়নশিপের জন্য ইকুয়েডরের অনূর্ধ্ব-১৭ দলে ডাকা হয়। টুর্নামেন্টের তিনি নিয়মিত দলের সাথে খেলেন এবং ২৬ ফেব্রুয়ারি উরুগুয়ের বিরুদ্ধে একটি গোল করেছিলেন। ২ জানুয়ারি, ২০১৯-এ তিনি ২০১৯ দক্ষিণ আমেরিকান অনূর্ধ্ব-২৩ চ্যাম্পিয়নশিপের জন্য কোচ Jorge Célico-এর প্রকাশিত অনূর্ধ্ব-২০ এর ২৩ সদস্যের দলে জায়গা করে নেন।\nপ্রতিযোগিতায় পোরোজো নিয়মিতই দলে খেলে টুর্নামেন্টের সেরা একাদশে অন্তর্ভুক্ত হন। সেবারে ইকুয়েডর অনূর্ধ্ব-২০ টুর্নামেন্ট জেতে। ১২ মার্চ, ২০১৯-এ, মার্কিন যুক্তরাষ্ট্র এবং হন্ডুরাসের বিরুদ্ধে প্রীতি ম্যাচ খেলার জন্য তাকে ইকুয়েডর মূল দলে ডাকা হয়েছিল।\n১০ সেপ্টেম্বর, ২০১৯-এ পোরোজোর আন্তর্জাতিক অভিষেক হয়। কুয়েঙ্কায় বলিভিয়ার বিরুদ্ধে ফেলিক্স টরেসের বদলি হিসেবে তিনি মাঠে নামেন। সে ম্যাচে বলিভিয়াকে ৩–০ তে হারায় ইকুয়েডর।\n\n\n== ক্যারিয়ার পরিসংখ্যান ==\n\n\n=== ক্লাব ===\n৭ মার্চ, ২০১৯ পর্যন্ত হালনাগাদকৃত।\n\n\n=== আন্তর্জাতিক ===\n৪ নভেম্বর, ২০১৯  পর্যন্ত হালনাগাদকৃত।\n\n\n== অর্জন ==\nইকুয়েডর অ২০\n\nদক্ষিণ আমেরিকান অনূর্ধ্ব-২০ চ্যাম্পিয়নশিপ: ২০১৯\nব্যক্তিগত\n\nদক্ষিণ আমেরিকান অনূর্ধ্ব-২০ চ্যাম্পিয়নশিপে সেরা একাদশ স্থান লাভ: ২০১৯\n\n\n== তথ্যসূত্র ==\n\n\n== বহিঃসংযোগ ==\nFederación Ecuatoriana de Fútbol- এ জ্যাকসন পোরোজো প্রোফাইল (স্পেনীয় ভাষায়)\nসকারওয়েতে জ্যাকসন পোরোসো  (ইংরেজি)"}