{"pageid": 1156426, "title": "রাজসিক বিহার", "url": "https://bn.wikipedia.org/wiki?curid=1156426", "content": "রাজসিক বিহার (রাজসিক নামেও পরিচিত) মৃণাল হক নির্মিত একটি ঘোড়ার গাড়ির ভাস্কর্য। এটি ঢাকার পরিবাগে কাজী নজরুল ইসলাম এভিনিউ ও মিন্টু রোডের সংযোগস্থলের সড়কদ্বীপে শেরাটন হোটেলের সামনে স্থাপন করা হয়। এটির মূল পটভূমি নবাব-জমিদারদের পরিবার-পরিজন নিয়ে ঢাকা শহরের রাজসিক  ভ্রমণ। ঢাকা নগরীর ৪০০ বছর পূর্তি উপলক্ষে নগর কর্তৃপক্ষের সৌন্দর্যায়ন প্রকল্পের অংশ হিসেবে ২০০৮ সালের ১৯ জানুয়ারিতে ভাস্কর্যটি উন্মুক্ত করা হয়।\n\n\n== পটভূমি ও বর্ণনা ==\nঢাকার নবাব-জমিদাররা পরিবারের সদস্যদের নিয়ে যখন ভ্রমণে বের হতেন তখন তাদের গাড়িতে দ্রুতগতিসম্পন্ন দুটি ঘোড়া থাকত। তাদের গাড়ির নির্বিঘ্ন চলাচল নিশ্চিত করতে পথচারী ও অন্যান্য ঘোড়াগাড়ি ও বাহন একপাশে সরে দাঁড়াত। এ পটভূমিতে ঢাকা ভ্রমণের ঐতিহ্যকে প্রাধাণ্য ধরে মৃণাল হক ভাস্কর্যটি নির্মাণ করেন। ভাস্কর্যে নবাব সলিমুল্লাহ স্ত্রী, ছেলে এবং পেয়াদাসহ এমনই এক বিহারে বেরিয়েছেন শহর দেখতে। \nসম্পূর্ণ ভাস্কর্যটি সোনালী রঙে আবৃত। চার চাকার গাড়ির সম্মুখভাগ পরিবাগের দিকে এবং পিছনের দিকটি মিন্টু রোডের অভিমুখে। ভাস্কর্যে একজন কোচোয়ান বসে আছেন সামনে দুটি ঘোড়া নিয়ন্ত্রণ করছেন, গাড়ির ভিতরে নবার তার পরিবারের সাথে উপবিষ্ট এবং গাড়ির পেছেনে একজন দেহরক্ষী বন্দুক হাতে বসে আছেন। ভাস্কর্যের যাত্রিবাহী কেবিনের ডানপাশে একটি লন্ঠন দণ্ডায়মান আছে। \n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nমৃণাল হকের ব্যক্তিগত বাতায়নে রাজসিক বিহারের স্থিরচিত্র  ওয়েব্যাক মেশিনে আর্কাইভকৃত ১১ জুলাই ২০২২ তারিখে"}