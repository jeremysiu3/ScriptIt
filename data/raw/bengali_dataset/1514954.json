{"pageid": 1514954, "title": "কিসুতো রোম্বো", "url": "https://bn.wikipedia.org/wiki?curid=1514954", "content": "কিসুতো রোম্বো (পর্তুগিজ উচ্চারণ: [kiˈsutu ˈʁõbu]) হল একটি ঐতিহ্যবাহী মাংসের পদ। এটি অ্যাঙ্গোলায় উদ্ভূত। এই রন্ধন প্রণালীতে ছাগলের মাংসকে রসুন ও লেবুর রসের মিশ্রণ দিয়ে মাখিয়ে রোস্ট করে প্রস্তুত করা হয়।\n\n\n== প্রস্তুতি ==\nছাগলের মাংস ভালোভাবে পরিষ্কার করে রসুন ও লেবুর রসের মিশ্রণ দিয়ে মাখানো হয়। এরপর মাংসকে রাতভর মেরিনেট করা হয়, সেখানে অন্যান্য উপাদানও থাকতে পারে, যেমন ঝাল মরিচ, তেজপাতা, জলপাই তেল, লবণ এবং সাদা মরিচ। পরে এটি ওভেনে রোস্ট করা হয় এবং মাঝে মাঝে সাদা ওয়াইন দিয়ে সিক্ত করা হয়। সম্পূর্ণরূপে রান্না হয়ে গেলে এটি সাধারণত ভাত ও চিপসের সাথে পরিবেশন করা হয়।\n\n\n== তথ্যসূত্র =="}