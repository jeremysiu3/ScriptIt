{"pageid": 1315286, "title": "মশিউর রহমান (সচিব)", "url": "https://bn.wikipedia.org/wiki?curid=1315286", "content": "মশিউর রহমান এনডিসি বাংলাদেশ সিভিল সার্ভিসের একজন কর্মকর্তা। তিনি স্বরাষ্ট্র মন্ত্রণালয়ের সুরক্ষাসেবা বিভাগের সিনিয়র সচিব হিসেবে দায়িত্ব পালন করছেন। ইতিপূর্বে তিনি ভূমি আপিল বোর্ডের চেয়ারম্যান (সচিব) এবং পল্লী উন্নয়ন ও সমবায় বিভাগে সচিব হিসেবে দায়িত্ব পালন করেছেন।\n\n\n== প্রাথমিক জীবন ==\nমশিউর ব্রাহ্মণবাড়িয়া জেলার বাঞ্ছারামপুরে জন্মগ্রহণ করেন। তার বাবার নাম মজিবর রহমান এবং মায়ের নাম ফরিদা বেগম। তিনি ঢাকা বিশ্ববিদ্যালয়ের মৃত্তিকা বিজ্ঞান বিভাগ থেকে স্নাতক ও স্নাতকোত্তর ডিগ্রি অর্জন করেন।\n\n\n== কর্মজীবন ==\nমশিউর রহমান বাংলাদেশ সিভিল সার্ভিসের দশম ব্যাচের (প্রশাসন) ক্যাডারের কর্মকর্তা হিসেবে ১৯৯১ খ্রিষ্টাব্দে সরকারি চাকরিতে যোগ দেন। তিনি প্রশাসনের বিভিন্ন স্তরে কাজ করেছেন। তিনি নাটোর জেলার জেলা প্রশাসক, নিউরো-ডেভেলপমেন্টাল প্রতিবন্ধী সুরক্ষা ট্রাস্টের ব্যবস্থাপনা পরিচালক (অতিরিক্ত সচিব), স্বাস্থ্য শিক্ষা ও পরিবার কল্যাণ বিভাগের অতিরিক্ত সচিব এবং সিলেট বিভাগের বিভাগীয় কমিশনারসহ বিভিন্ন দায়িত্ব পালন করেছেন। ২০২১ খ্রিষ্টাব্দের মে মাসে তিনি সচিব পদে পদোন্নতি লাভ করেন এবং ভূমি আপীল বোর্ডের চেয়ারম্যান (সচিব) নিযুক্ত হন। বর্তমানে তিনি পল্লী উন্নয়ন ও সমবায় বিভাগে সচিব হিসেবে দায়িত্ব পালন করছেন।\n\n\n== তথ্যসূত্র =="}