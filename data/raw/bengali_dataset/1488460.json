{"pageid": 1488460, "title": "ভিতালি মিকোলেঙ্কো", "url": "https://bn.wikipedia.org/wiki?curid=1488460", "content": "ভিতালি সের্হিয়োভিচ মিকোলেঙ্কো (ইউক্রেনীয়: Віталій Сергійович Миколенко; জন্ম: ২৯ মে ১৯৯৯; ভিতালি মিকোলেঙ্কো নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের শীর্ষ স্তর প্রিমিয়ার লিগের ক্লাব এভার্টন এবং ইউক্রেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৬ সালে, মিকোলেঙ্কো ইউক্রেন অনূর্ধ্ব-১৭ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় তিন বছর যাবত ইউক্রেনের বয়সভিত্তিক দলের হয়ে খেলার পর, তিনি ২০১৮ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৩৯ ম্যাচে ১টি গোল করেছেন।\n\n\n== প্রারম্ভিক জীবন ==\nভিতালি সের্হিয়োভিচ মিকোলেঙ্কো ১৯৯৯ সালের ২৯শে মে তারিখে ইউক্রেনের চেরকাসিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমিকোলেঙ্কো ইউক্রেন অনূর্ধ্ব-১৭, ইউক্রেন অনূর্ধ্ব-১৮, ইউক্রেন অনূর্ধ্ব-১৯ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৬ সালের ২৯শে মার্চ তারিখে তিনি ইংল্যান্ড অনূর্ধ্ব-১৭ দলের বিরুদ্ধে ম্যাচে ইউক্রেন অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৩ বছরে ২৯ ম্যাচে অংশগ্রহণ করে ২টি গোল করেছেন।\n২০১৮ সালের ২০শে নভেম্বর তারিখে, ১৯ বছর, ৫ মাস ও ২২ দিন বয়সে, বাম পায়ে ফুটবল খেলায় পারদর্শী মিকোলেঙ্কো তুরস্কের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৬ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি তুরস্ক ০–০ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে মিকোলেঙ্কো সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৬ মাস ও ২২ দিন পর, ইউক্রেনের জার্সি গায়ে প্রথম গোলটি করেছেন; ২০২২ সালের ১১ই জুন তারিখে, আর্মেনিয়ার বিরুদ্ধে ম্যাচের ৮৪তম মিনিটে  ইউক্রেনের হয়ে ম্যাচের তৃতীয় গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভিতালি মিকোলেঙ্কো – ফিফা প্রতিযোগিতার রেকর্ড (ইংরেজি) \nভিতালি মিকোলেঙ্কো – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিতালি মিকোলেঙ্কো  (ইংরেজি)  \nসকারবেসে ভিতালি মিকোলেঙ্কো (ইংরেজি) \nবিডিফুটবলে ভিতালি মিকোলেঙ্কো  (ইংরেজি)  \nইইউ-ফুটবলে ভিতালি মিকোলেঙ্কো (ইংরেজি) \nট্রান্সফারমার্কেটে ভিতালি মিকোলেঙ্কো (ইংরেজি) \nওয়ার্ল্ডফুটবল.নেটে ভিতালি মিকোলেঙ্কো (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ভিতালি মিকোলেঙ্কো (ইংরেজি)"}