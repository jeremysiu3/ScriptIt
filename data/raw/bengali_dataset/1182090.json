{"pageid": 1182090, "title": "মুসলিম মডার্ন একাডেমি, ঢাকা", "url": "https://bn.wikipedia.org/wiki?curid=1182090", "content": "মুসলিম মডার্ন একাডেমি হচ্ছে বাংলাদেশের ঢাকা জেলার ঢাকা সেনানিবাসে অবস্থিত একটি সেনাবাহিনী পরিচালিত মাধ্যমিক বিদ্যালয়। বিদ্যালয়টি প্রতিষ্ঠিত হয়েছিলো ১৯৬৩ সালে।\n\n\n== ইতিহাস ==\n১৯৫৮ সালে ফ্লাইট লেফটেন্যান্ট এ বি এম আবদুর রশিদ এবং অন্যান্যরা সম্মিলিতভাবে বাংলা ভাষার একটি বিদ্যালয় প্রতিষ্ঠার বিষয়ে সর্বসম্মত সিদ্ধান্ত গ্রহণ করেন। উল্লেখ্য, ঢাকা সেনানিবাসে অন্যান্য অনেক বিদ্যালয় থাকলেও সেখানে কেবল উর্দু এবং ইংরেজি ভাষায় শিক্ষাদান করা হত। ১৯৬২ সালে এ বি এম আবদুর রশিদ বিদ্যালয়ের জন্য জমি প্রদান করলে ১৯৬৩ সাল থেকেই বিদ্যালয়ের আনুষ্ঠানিক শিক্ষা কার্যক্রমের শুরু হয়। শুরুতে জুনিয়র স্কুল হিসেবে প্রতিষ্ঠিত হলেও ১৯৬৮ সালে বিদ্যালয়টি মাধ্যমিক বিদ্যালয়ে রূপ নেয়। ১৯৭৬ সালে ঢাকা ক্যান্টনমেন্ট বোর্ড প্রতিষ্ঠানটি অধিগ্রহণ করে।\n\n\n== শ্রেণি, বিভাগ ও শাখা সমূহ ==\nবর্তমানে এ বিদ্যালয়ে ১ম থেকে ১০ম শ্রেণি পর্যন্ত দু'টি শিফটে (প্রভাতী এবং দিবা) শিক্ষাদান করা হয়। মোট ১৯৭২ জন শিক্ষার্থী এই প্রতিষ্ঠানে শিক্ষালাভ করছে।\n\n\n== ইউনিফর্ম ==\nছেলেদের সাদা শার্ট  , নেভি ব্লু প্যান্ট  , সাদা কেডস্   এবং কালো বেল্ট  \nমেয়েদের নীল কামিজ  , কামিজের উপর সাদা ক্রস বেল্ট  , কোমরে সাদা বেল্ট   এবং সাদা কেডস্  \n\n\n== শিক্ষা কার্যক্রম ==\nবিদ্যালয়টিতে ছেলে এবং মেয়ে উভয়ের অধ্যয়নের সুযোগ থাকে। \n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ \n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা, আন্তঃহাউজ ক্রীড়া প্রতিযোগিতা আয়োজনে ব্যবহৃত হয়। \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সংঘ ==\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nঢাকা ক্যান্টনমেন্ট বোর্ড\nঢাকা জেলা\nঢাকা জেলার শিক্ষা প্রতিষ্ঠানের তালিকা\n\n\n== তথ্যসূত্র =="}