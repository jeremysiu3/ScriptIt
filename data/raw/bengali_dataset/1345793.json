{"pageid": 1345793, "title": "ইন্দাং (নৃত্য)", "url": "https://bn.wikipedia.org/wiki?curid=1345793", "content": "ইন্দাং নৃত্য যা ডিনডিন বাদিন্দিন নামেও পরিচিত, এটি একটি ঐতিহ্যবাহী মিনাংকাবাউ ইসলামিক নৃত্য যা পশ্চিম সুমাত্রা, ইন্দোনেশিয়া থেকে উদ্ভূত হয়েছে। তের শতকে পশ্চিম সুমাত্রায় ইসলাম ধর্মের উত্থানের প্রভাব হিসাবে মিনাংকাবাউ সম্প্রদায়ে ইন্দাং নৃত্যের প্রচার হয় এবং তা বিকাশ লাভ করে।\nঐতিহাসিক প্রমান থেকে জানা যায় যে, চোদ্দ শতকে মিনাং সংস্কৃতি এবং ইসলামিক সংস্কৃতির বিকাশের ফল ইন্দাং নৃত্য। কথিত আছে যে ইসলামী ব্যবসায়ীরা আচেহ শহরে প্রবেশ করে স্থানীয় অঞ্চলে ইসলামি সভ্যতার সূচনা করেছিল। সুমাত্রা দ্বীপের পশ্চিম উপকূল থেকে শুরু করে উলাকান-প্যারিয়ামান পর্যন্ত ইসলামের প্রভাব ছড়িয়ে পড়ে।\nকুরানের ক্রিয়াকলাপের পরে সুরাওতে এই নৃত্য উপস্থাপনা করা হয়। নৃত্যের সাথে গাওয়া গানের বিষয়বস্তুতে ধর্মীয় শিক্ষা ও বাণী অন্তর্নিহিত থাকে।\nঅতীতে, প্যারিয়ামনের প্রতিটি নগরীর নিজস্ব ইন্দাং নৃত্যের দল ছিল এবং ইন্দাং একসময় পবিত্রতায় পূর্ণ ছিল। কেউ কেউ বলে যে এই গোষ্ঠীগুলির প্রত্যেকের একটি \"সিপাতুয়াং সিরাহ\" অর্থাৎ অভিভাবক আছে যারা অতিপ্রাকৃতিক ক্ষমতার অধিকারী, যারা বাইরের শক্তি থেকে তাদের গোষ্ঠীকে সুরক্ষা প্রদান করে।\nবহমান সময়ের পরিপ্রেক্ষিতে, ইন্দাং শব্দটির ব্যবহার ও উচ্চারণে কিছু বিশেষ পরিবর্তন ও উত্থান-পতন লক্ষ্য করা গেছে। অনুষ্ঠানের প্রথম দিনে শুরুর সময়, ইন্দাং নৃত্য শুরু হয় মধ্যরাতে। মোটামুটি রাত এগারোটা থেকে বারোটার মধ্যে অনুষ্ঠানের সূচনা হয়। দ্বিতীয় দিনে প্রবেশ সন্ধ্যা হয়ে যাওয়ার পর মাগরিবের নামাজ পড়া হয় ও এই নৃত্য পরিবেশনা শুরু হয়।  ইন্দাং নাচ ইন্দোনেশিয়ার বাইরেও জনপ্রিয়। যেমন নেগেরি সেম্বিলান, মালয়েশিয়া ইত্যাদি দেশেও এই নাচের প্রচলন আছে।\n\n\n== তথ্যসূত্র =="}