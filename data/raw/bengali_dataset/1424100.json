{"pageid": 1424100, "title": "লবঙ্গ লতিকা", "url": "https://bn.wikipedia.org/wiki?curid=1424100", "content": "লবঙ্গ লতিকা ছাড়াও খাবারটি লাভাং লতা নামেও পরিচিত। এটি বাংলা, ওড়িশা, এবং বিহার অঞ্চলের একটি ঐতিহ্যবাহী মিষ্টি।\n\n\n== উপকরণ ==\nসাধারণত ময়দা, খোয়া, জায়ফলের গুঁড়া, নারকেল কুচি, ঘি, বাদাম, কিশমিশ, এলাচ, লবঙ্গ এবং চিনি একত্রে মিশিয়ে লবঙ্গ লতিকা তৈরি হয়।\n\n\n== প্রস্তুতি ==\nলবঙ্গ লতিকায় পুর, ময়দা এবং চিনির শরবত থাকে। প্রথমে ময়দা মাখা হয় এবং তারপর পুটি কেন্দ্রে রাখা হয়। এরপর ময়দাটি ভাঁজ করা হয় যাতে পুরটি সম্পূর্ণরূপে ঘেরাও করা হয় এবং ভাজার করার সময় ভাঁজটি যাতে খুলে না যায় তা নিশ্চিত করার জন্য মাঝে লবঙ্গ রেখে চাপ দেওয়া হয়। তারপরে এটি গরম ঘি দিয়ে সোনালি বাদামী এবং মচমচে হওয়া পর্যন্ত ভাজা হয়। সবশেষে একে চিনির সিরায় রাখা হয় যাতে তা ঠান্ডা হয় এবং সিরা শোষণ করে মিষ্টি হয়। এটি একটি মুখরোচক খাবার।\n\n\n=== ময়দার কাই ===\nকাঙ্খিত সামঞ্জস্য না হওয়া পর্যন্ত পানি এবং ঘি দিয়ে ময়দা মেখে কাই তৈরি করা হয়।\n\n\n=== চিনির সিরাপ ===\nচিনির সিরাপ হল চিনি এবং পানির মিশ্রণ। ফুটন্ত পানিতে চিনি যোগ করে এটি তৈরি করা হয়। পুড়ে যাওয়া প্রতিরোধ করার জন্য একটু পরপর নাড়াচাড়া করা হয়। মিশ্রণটি ঘন আকার ধারণ না করা পর্যন্ত মিশ্রণটি নাড়তে হয়।\n\n\n=== পুর ===\nপুরটি খোয়া, চিনি এবং কুচি করা নারকেলের মিশ্রণ দ্বারা তৈরি করা হয়। এগুলো রান্না করতে হয় এবং শুকনো ফল ও জায়ফল দিয়ে সাজানো হয়।\n\n\n== আরো দেখুন ==\n\nমিষ্টান্নের তালিকা\n\n\n== মন্তব্য ==\n\n\n== তথ্যসূত্র =="}