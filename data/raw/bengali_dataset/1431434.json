{"pageid": 1431434, "title": "চাঁপাইগাছির বিল", "url": "https://bn.wikipedia.org/wiki?curid=1431434", "content": "চাঁপাইগাছির বিল বা নান্দিয়ার বিল কুষ্টিয়া জেলার সদর উপজেলায় অবস্থিত একটি বিল। সাগরখালী নদী ও কুমার নদের শাখা এই বিলের সাথে মিলিত হয়েছে।\n\n\n== আয়তন ==\nচাঁপাইগাছি বিলের আয়তন বর্ষা মৌসুমে ৫.৭৯ বর্গকিলোমিটার (১,৪৩০ একর) এবং শুষ্ক মৌসুমে ১.৯৩ বর্গকিলোমিটার (৪৮০ একর) হয়ে থাকে। বর্ষা মৌসুমে  দৈর্ঘ্য ৯.৬৬ কিলোমিটার (৬.০০ মাইল) এবং প্রস্থ ১.২ কিলোমিটার (০.৭৫ মাইল) পর্যন্ত বর্ধিত হয়। শুষ্ক মৌসুমে দৈর্ঘ্য ৩.২২ কিলোমিটার (২.০০ মাইল) এবং প্রস্থ ০.৯৬ কিলোমিটার (০.৬০ মাইল)।\n\n\n== অবস্থান ==\nএই এই বিলের সাথে কুষ্টিয়া জেলার ০৬টি ইউনিয়নের ১৫টি গ্রামের সাথে সংযোগ রয়েছে। এগুলো হলো-\n\nপূর্ব দিকে - ঝাউদিয়া ইউনিয়নের মাছপাড়া ও ঝাউদিয়া  গ্রাম।\nপশ্চিম দিকে -\nপাটিকাবাড়ী ইউনিয়নের হারুরিয়া গ্রাম ** গোস্বামী দুর্গাপুর ইউনিয়নের দীঘা গ্রাম।\nউত্তর দিকে -\nআইলচারা ইউনিয়নের নাজিরপুর, কেষ্টপুর ও গোয়ালবাড়ী গ্রাম।\nপাটিকাবাড়ী ইউনিয়নের নান্দিয়া গ্রাম। ** আলামপুর ইউনিয়নের চাঁপাইগাছি, আলামপুর ও খয়েরপুর গ্রাম।\nউজানগ্রাম ইউনিয়নের গজনবীপুর গ্রাম।\nদক্ষিণ দিকে -\nঝাউদিয়া ইউনিয়নের বজরুখ বাখইল, খোর্দ বাখইল,আলীনগর ও মাজপাড়া গ্রাম।\n\n\n== গোচারণ ভূমি ==\nচাঁপাইগাছি বিলের  বিশাল প্রান্তরে শুষ্ক মৌসুমে অবাধে বিচরণ করে বিভিন্ন স্থান থেকে আসা গরু-মহিষ, ছাগল, ভেড়া ইত্যাদি। বিল উপকূলবর্তি এলাকার লোকজন, ফসল উঠে গেলে বছরের শুষ্ক মৌসুমের নির্দিষ্ট কয়েক মাস তাদের গৃহপালিত গবাদি পশু  এভাবে পালন করে থাকে। চাষাবাদে লাঙ্গল জোয়ালে আবদ্ধতা থেকে মুক্ত হওয়ার পর গরুকে ছেড়ে দেয়া হয় বিলে। আনন্দ উল্লাসে, নাচানাচি, ছোটাছুটি করে মুক্তপ্রাণে। রাখালরা সূর্য উঠার সাথে সাথে নিয়ে যায় গরু চরানোর জন্য বিলে, সারাদিন গরুকে বিলে  রেখে সন্ধ্যায় গোয়ালে নিয়ে আসা হয়। এভাবে বিল কয়েক মাসের জন্য গোচারণ ভূমি হিসেবে ব্যবহৃত হয়।\n\n\n== মাছচাষ ==\nবিলটির মূল অংশে  মাছ চাষ করা হয়ে থাকে‌। প্রতি বছর শীতকালে মাছ ধরা হয়। মাছ তোলা হয় নান্দিয়ার গ্রামে, গ্রামে অবস্থিত মৎস্য সমিতির মাধ্যমে মাছ বাজারজাত করা হয়। মাছ চাষ ও বাজারজাতকরণের জন্য নান্দিয়া গ্রামে একটি সমিতি রয়েছে, এর নাম “নান্দিয়া মৎস্যজীবী সমবায় সমিতি”। বিলটি প্রতি ০৫ বছর পরপর ইজারা প্রদান করা হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== দর্শনীয় স্থান ==\n•সিঁদুর ঘাটে সাগরখালী নদীর মোহনা। \n•কুমার নদের মোহনা আলীনগর ব্রিজ।  \n•গজনবীপুরের বাতাসী পার্ক। \n\n\n== আরও দেখুন ==\nতালবাড়িয়া বিল\n\n\n== তথ্যসূত্র ==\n\n\n== বহিঃসংযোগ ==\n\nচাপাইগাছী/নান্দিয়ার বিলে নৌকা ভর্তি মাছ\nকুষ্টিয়ার অন্যতম দর্শনীয় স্থান নান্দীয়ার বিল বা চাঁপাইগাছির বিল"}