{"pageid": 1117596, "title": "ব্লাতি তুরে", "url": "https://bn.wikipedia.org/wiki?curid=1117596", "content": "ইব্রাহিম ব্লাতি তুরে (ফরাসি: Blati Touré; ৪ আগস্ট ১৯৯৪; ব্লাতি তুরে নামে সুপরিচিত) হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে মিশরীয় ক্লাব পিরামিডস এবং বুর্কিনা ফাসো জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেলেন।\n২০১৩–১৪ মৌসুমে, স্পেনীয় ক্লাব রায়ো ভায়েকানো বি-এ হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; রায়ো ভায়েকানো বি-এর হয়ে মাত্র এক মৌসুমে ১৭ ম্যাচে ২টি গোল করার পর ২০১৪–১৫ মৌসুমে তিনি উয়েলভা বি-এ যোগদান করেছেন। উয়েলভা বি-এ দুই মৌসুম অতিবাহিত করার পর গ্রিক ক্লাব ওমোনিয়ার সাথে চুক্তি স্বাক্ষর করেছেন, যেখানে তিনি ২৭ ম্যাচে ১টি গোল করেছেন। পরবর্তীকালে, তিনি এস্কিলসতুনা, কর্দোবা এবং ভিতোরিয়ার হয়ে খেলেছেন। ২০২১–২২ মৌসুমে, তিনি এস্কিলসতুনা হতে মিশরীয় ক্লাব পিরামিডসে যোগদান করেছেন।\nব্লাতি ২০১৭ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ২৬ ম্যাচে অংশগ্রহণ করেছেন।\n\n\n== প্রারম্ভিক জীবন ==\nইব্রাহিম ব্লাতি তুরে ১৯৯৪ সালের ৪ঠা আগস্ট তারিখে কোত দিভোয়ারের বুয়াকেতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৭ সালের ৭ই জানুয়ারি তারিখে, ২২ বছর, ৫ মাস ও ৩ দিন বয়সে, ডান পায়ে ফুটবল খেলায় পারদর্শী ব্লাতি মালির বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন;  ম্যাচটি বুর্কিনা ফাসো ২–১ গোলের ব্যবধানে জয়লাভ করেছিল। বুর্কিনা ফাসোর হয়ে অভিষেকের বছরে ব্লাতি সর্বমোট ১১ ম্যাচে অংশগ্রহণ করেছেন।\nব্লাতি ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ জানুয়ারি ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ব্লাতি তুরে  (ইংরেজি)  \nবিডিফুটবলে ব্লাতি তুরে  (ইংরেজি)  \nট্রান্সফারমার্কেটে ব্লাতি তুরে (ইংরেজি) \nওয়ার্ল্ডফুটবল.নেটে ব্লাতি তুরে (ইংরেজি) \nইএসপিএন এফসিতে ব্লাতি তুরে (ইংরেজি) \nন্যাশনাল-ফুটবল-টিমস.কমে ব্লাতি তুরে (ইংরেজি)"}