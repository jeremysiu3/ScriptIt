{"pageid": 1032072, "title": "কাজী মোহাম্মদ ইদ্রিস", "url": "https://bn.wikipedia.org/wiki?curid=1032072", "content": "কাজী মুহাম্মদ ইদ্রিস  ( ১১ নভেম্বর ১৯০৬ – ২২ মার্চ ১৯৭৫) একজন সাংবাদিক এবং সাহিত্যিক ছিলেন। \n\n\n== প্রাথমিক জীবনী ==\nকাজী মোহাম্মদ ইদ্রিস ১১ নভেম্বর ১৯০৬ সালে রংপুরের মুন্সিপাড়ায় জন্মগ্রহণ করেন। তার বাবা কাজী সঈদ এবং মা কারুন নেসা বেগম খুকী। তার দশ ভাইবোনের মধ্যে তিনি ছিলেন তৃতীয় সন্তান। তার স্ত্রীর নাম কাজী আজিজা ইদ্রিস এবং মেয়ে কাজী মিসবাহুন নাহার। \n\n\n== শিক্ষা জীবন ==\nতিনি তার শিক্ষা জীবন রংপুরের কৈলাস রঞ্জন বিদ্যালয়ে শুরু করেন। ১৯২২ সালে রংপুর জিলা স্কুল থেকে প্রবেশিকা পরীক্ষায় উত্তীর্ণ হন। ১৯২৪ সালে কারমাইকেল কলেজে প্রথম বিভাগে উচ্চ মাধ্যমিক এবং ১৯২৭ সালে বি.এ পরীক্ষায় উত্তীর্ণ হন। পরবর্তীতে কলকাতার রিপন কলেজে আইনশান্ত্র নিয়ে পড়াশোনা করেন,কিন্তু তিনি পরীক্ষায় অংশগ্রহণ করেননি। \n\n\n== তথ্যসূত্র =="}