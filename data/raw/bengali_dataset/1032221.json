{"pageid": 1032221, "title": "মার্টল ব্রুক", "url": "https://bn.wikipedia.org/wiki?curid=1032221", "content": "ম্যারি মার্টল ব্রুক (১৮৭২- ৩০ শে জানুয়ারি, ১৯৪৮) ছিলেন একজন আমেরিকান অধ্যাপিকা যিনি মার্কিন যুক্তরাষ্ট্রের অ্যালাবামা অঙ্গরাজ্যে সমাজকর্মের পাঠ্যক্রম শুরু করার জন্য অ্যালাবামা উইমেন্স হল অফ ফেমে অন্তর্ভুক্ত হয়েছিলেন। তার এই উদ্যোগটি অ্যালাবামা তো বটেই, সমগ্র যুক্তরাষ্ট্রের জন্য প্রথম ছিল। তিনি অ্যালাবামা শিক্ষা বোর্ডের সাথে জড়িত ছিলেন, রেড ক্রসের হয়ে কাজ করেছিলেন এবং মন্টেভ্যালো বিশ্ববিদ্যালয়ে একটি শিক্ষাবৃত্তি প্রবর্তন করেছিলেন।\n\n\n== শৈশব, শিক্ষা ও কর্মজীবন ==\nমার্টল ব্রুক ১৮৩২ সালে জর্জিয়ার ক্যান্টনে জন্মগ্রহণ করেছিলেন। ১৯০৮ সালে তিনি মন্টেভ্যালো বিশ্ববিদ্যালয়ের (তৎকালে এটি অ্যালাবামা গার্লস টেকনিক্যাল ইনস্টিটিউট  এবং পরে অ্যালাবামা কলেজ নামে পরিচিত ছিল) মনোবিজ্ঞান এবং শিক্ষা অনুষদের সভাপতি হিসাবে কাজ শুরু করেছিলেন। তিনি ১৯১২ সালে অ্যালাবামায় সমাজবিজ্ঞানের প্রথম কোর্সটি পড়িয়েছিলেন। ১৯১৯ সালে তিনি রেড ক্রসের হয়ে কাজ করার জন্য এক বছর বাইরে কাটিয়েছিলেন এবং পরে ১৯২০ সালে অনুষদের হয়ে কাজ করতে ফিরে এসেছিলেন। ১৯২৪ সালে তিনি শিকাগো বিশ্ববিদ্যালয় ও কেনটাকি সিমন্স কলেজের বিশেষজ্ঞদের নিয়ে সমাজবিজ্ঞান অনুষদ সংগঠিত করে সমাজকর্মে গ্রীষ্মকালীন প্রশিক্ষণ পাঠদান শুরু করেছিলেন।\n\n\n== মৃত্যু ও সম্মাননা ==\nতিনি ১৯৩৬ সালে অ্যালাবামা কলেজ কর্তৃক ডক্টর অফ ল'স লাভ করেছিলেন। ১৯৭৯ সালে তাকে অ্যালাবামা উইমেনস হল অফ ফেমে অন্তর্ভুক্ত করা হয়েছিল।\nমার্টল ব্রুক ১৯৮৮ সালের ৩০ শে জানুয়ারিতে মৃত্যবরণ করেছিলেন।\n\n\n== তথ্যসূত্র =="}