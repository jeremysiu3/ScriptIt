{"pageid": 1123851, "title": "তোরতিয়া", "url": "https://bn.wikipedia.org/wiki?curid=1123851", "content": "তোরতিয়া বা তরতিয়া হলো (স্পেনীয়: [toɾˈtiʎa]) একটি পাতলা, বৃত্তাকার খামিরবিহীন সমতল রুটি যা মূলত ভুট্টার হোমিনি খাবার এবং গমের আটা থেকে তৈরি করা হয়। অ্যাজটেক এবং অন্যান্য নাহুয়াটল বক্তারা এটিকে তলাক্সকলি নামে ডাকে। ঔপনিবেশিকতার আগে মেসোআমেরিকার আদিবাসীদের দ্বারা সর্বপ্রথম তোরতিয়ার উৎপত্তি হয় যা ছিলো মেসোআমেরিকান রন্ধনপ্রণালীর মূল ভিত্তি। খ্রিস্টপূর্বাব্দ ৫০০ অব্দ থেকেই মেসোআমেরিকায় ভুট্টার তোরতিয়া প্রচলিত ছিলো।\n\n\n== জাত ==\n\n\n=== ভুট্টার তোরতিয়া ===\nনিক্সটামালাইজড ভুট্টা—মাসা দে মাইজ—থেকে তৈরি তোরতিয়া হলো তোরতিয়ার প্রাচীনতম জাত। জাতটি মেক্সিকোতে উদ্ভূত, এবং সমগ্র আমেরিকা জুড়ে জনপ্রিয়। মেক্সিকোর ওক্সাকা অঞ্চলের লোকেরা প্রথম ভিলা পর্যায়ের (১৫০০ থেকে ৫০০ খ্রিস্টপূর্বাব্দ) শেষে তোরতিয়া তৈরি করেছিল।  ১৯ শতকের শেষের দিকে, তোরতিয়া তৈরির জন্য প্রথম যান্ত্রিক পাত্র, তোরতিয়া প্রেস মেক্সিকোতে উদ্ভাবিত হয়।\n\n\n=== গমের তোরতিয়া ===\nইউরোপীয়রা আমেরিকা মহাদেশে গম এবং ভুট্টার চাষের প্রবর্তন করেছিল। গমের আটার তোরতিয়া উদ্ভূত হয় মেক্সিকোর উত্তরাঞ্চলে।\nগমের তৈরী তোরতিয়াতে সাধারণত তেল বা লার্ড, লবণ, খামির এজেন্ট যেমন বেকিং পাউডার এবং অন্যান্য উপাদানের মতো চর্বিও থাকে। ময়দার তোরতিয়া সাধারণত বুররিতোস, তাকোস, এবং ফাইতা-র মত খাবারে ব্যবহৃত হয়। এটি সমগ্র মেক্সিকোতে প্রতিদিনের খাদ্যাভাসের অংশ। তোরতিয়ার এই সংস্কৃতি অনেক মধ্য আমেরিকার দেশ এবং মার্কিন যুক্তরাষ্ট্রের কিছু রাজ্যকে প্রভাবিত করেছে।\n\n\n=== নোপালতিলা ===\nনোপালতিলা হলো একটি ক্যাকটাস-ভুট্টার তোরতিয়া। শব্দটি নোপালের একটি পোর্টম্যানটেউ, স্পেনীয় ভাষায় যা ওপুনটিয়া ফিকাস-ইন্ডিকা থেকে উদ্ভূত।\n\n\n== আরও দেখুন ==\nচাপাতি\nআমেরিকার আদিবাসীরা\n\n\n== তথ্যসূত্র =="}