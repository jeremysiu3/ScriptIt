{"pageid": 1373154, "title": "অনিরুদ্ধ রায়চৌধুরী", "url": "https://bn.wikipedia.org/wiki?curid=1373154", "content": "অনিরুদ্ধ রায়চৌধুরী একজন ভারতীয় চলচ্চিত্র পরিচালক, প্রযোজক, চিত্রনাট্যকার। তিনি একাধিক বাংলা ও হিন্দি ভাষার চলচ্চিত্র নির্মাণ ও প্রযোজনা করেছেন। তার উল্লেখযোগ্য চলচ্চিত্রসমূহ হল অনুরণন (২০০৬), অন্তহীন... (২০০৮), বুনো হাঁস (২০১৪), পিংক (২০১৬)। তিনি তিনটি জাতীয় চলচ্চিত্র পুরস্কার, একটি আন্তর্জাতিক ভারতীয় চলচ্চিত্র অ্যাকাডেমি পুরস্কার অর্জন করেন এবং দুটি জি সিনে পুরস্কার ও একটি স্টারডাস্ট পুরস্কারের মনোনয়ন লাভ করেন।\n\n\n== কর্মজীবন ==\nঅনিরুদ্ধ ২০০৬ সালে বাংলা চলচ্চিত্র অনুরণন দিয়ে তার চলচ্চিত্র কর্মজীবন শুরু করেন। এই চলচ্চিত্রের জন্য তিনি শ্রেষ্ঠ বাংলা ভাষার পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার অর্জন করেন। ২০০৮ সালে তিনি রাহুল বোস ও রাধিকা আপ্টেকে নিয়ে অন্তহীন... চলচ্চিত্র নির্মাণ করেন। চলচ্চিত্রটি শ্রেষ্ঠ পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার অর্জন করে।\n২০১৬ সালে তিনি অমিতাভ বচ্চন ও তাপসী পান্নুকে নিয়ে হিন্দি ভাষার পিংক চলচ্চিত্র নির্মাণ করেন। চলচ্চিত্রটি অন্যান্য সামাজিক বিষয়ে শ্রেষ্ঠ চলচ্চিত্র বিভাগে জাতীয় চলচ্চিত্র পুরস্কার অর্জন করে। এছাড়া অনিরুদ্ধ এই চলচ্চিত্রের জন্য শ্রেষ্ঠ পরিচালক বিভাগে আইফা পুরস্কার অর্জন করেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== ওয়েব ধারাবাহিক ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অনিরুদ্ধ রায়চৌধুরী  (ইংরেজি)"}