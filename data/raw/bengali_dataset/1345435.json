{"pageid": 1345435, "title": "উইকিপিডিয়া সম্পাদনার জন্য কারাবন্দি ব্যক্তিদের তালিকা", "url": "https://bn.wikipedia.org/wiki?curid=1345435", "content": "বিশ্বকোষে অবদান রাখার জন্য একাধিক উইকিপিডিয়া সম্পাদককে তাদের সরকার কারাবন্দি করেছে।\n\n\n== বেলারুশ ==\n\nমার্ক বার্নস্টেইন (রুশ: Марк Израйлевич Бернштейн), রুশ উইকিপিডিয়ার একজন বেলারুশিয়ান সম্পাদক, যাকে ২০২২ সালের ইউক্রেনে রাশিয়ান আক্রমণ সম্পর্কে উইকিপিডিয়া নিবন্ধগুলি সম্পাদনা করে রাশিয়ান যুদ্ধ সেন্সরশিপ আইন ২০২২ লঙ্ঘন করার জন্য ১১ মার্চ ২০২২ সালে আটক করে ১৫ দিনের কারাবাস এবং তিন বছরের সীমাবদ্ধ স্বাধীনতার শাস্তি দেওয়া হয়েছিল।\nপাভেল পের্নিকাউ (বেলারুশীয়: Павел Аляксандравіч Пернікаў) বেলারুশীয় উইকিপিডিয়ার একজন বেলারুশিয়ান সম্পাদক, যাকে বেলারুশের রাজনৈতিক নিপীড়ন সম্পর্কে উইকিপিডিয়াতে দুটি সম্পাদনা সহ \"বেলারুশ প্রজাতন্ত্রকে অসম্মানিত\" অনলাইন পোস্ট করার জন্য ৭ এপ্রিল ২০২২ সালে একটি পেনাল কলোনীতে দুই বছরের কারাদণ্ড দেওয়া হয়েছিল।\n\n\n== সৌদি আরব ==\n\nওসামা খালিদ (আরবি: أسامة خالد) আরবি উইকিপিডিয়ার দুইজন পরিচিত সৌদি আরবের প্রশাসকদের একজন, যাকে ২০২০ সালের সেপ্টেম্বরে দেশটির রাজনৈতিক কর্মীদের নিপীড়নের বিষয়ে \"সমালোচনামূলক\" সম্পাদনা করে \"জনমতের পরিবর্তন\" এবং \"জনসাধারণের নৈতিকতা লঙ্ঘন\" করার অভিযোগে পাঁচ বছরের কারাদণ্ডে দণ্ডিত করা হয়েছিল। ডেমোক্রেসি ফর দ্য আরব ওয়ার্ল্ড নাও এবং লেবাননের একটি বেসরকারি সংস্থা এসএমইএক্স-এর মতে, রাজনৈতিক বন্দিদের সাজা দীর্ঘ করার প্রচারণার অংশ হিসাবে ২০২২ সালের সেপ্টেম্বরে খালিদের সাজা বাড়িয়ে ৩২ বছর করা হয়েছিল।\nগ্রেপ্তার হওয়া আরেক সৌদি হলেন জিয়াদ আল-সোফিয়ানি (আরবি: السفياني) তার বিরুদ্ধেও \"দেশে রাজনৈতিক কর্মীদের নিপীড়নের বিষয়ে সমালোচনামূলক\" সম্পাদনা করে \"জনমতের পরিবর্তন\" ও \"জনসাধারণের নৈতিকতা লঙ্ঘনের\" অভিযোগ আনা হয়েছিল৷ জিয়াদকে ২০২০ সালের সেপ্টেম্বরে আট বছরের কারাদণ্ড দেওয়া হয়।\n\n\n== সিরিয়া ==\n\nবাসেল খার্তাবিল উইকিপিডিয়া সহ বেশ কয়েকটি উন্মুক্ত প্রকল্পের অবদানকারী ছিলেন; ২০১২ সালে তার গ্রেপ্তার সম্ভবত তার অনলাইন কার্যকলাপের সাথে সংযুক্ত ছিল। ২০১৫ সালে আদ্রা কারাগারে তার মৃত্যুদণ্ড কার্যকর করা হয়। উইকিমিডিয়া ২০১৭ সালে তার সম্মানে বাসেল খার্তবিল ফ্রি কালচার ফেলোশিপ প্রতিষ্ঠা করে।\n\n\n== আরও দেখুন ==\nউইকিপিডিয়ার সেন্সরশিপ\nরাজনৈতিক বন্দী\nউইকিপিডিয়া সম্প্রদায়\n\n\n== তথ্যসূত্র =="}