{"pageid": 1053738, "title": "লেওনার্দো স্পিনাৎসলা", "url": "https://bn.wikipedia.org/wiki?curid=1053738", "content": "লেওনার্দো স্পিনাৎসলা (ইতালীয়: Leonardo Spinazzola, ইতালীয় উচ্চারণ: [leoˈnardo spinatˈtsɔːla]; জন্ম: ২৫ মার্চ ১৯৯৩) হলেন একজন ইতালীয় পেশাদার ফুটবল খেলোয়াড়। তিনি বর্তমানে ইতালির পেশাদার ফুটবল লীগের শীর্ষ স্তর সেরিয়ে আ-এর ক্লাব রোমা এবং ইতালি জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলে থাকেন।\n২০১১ সালে, স্পিনাৎসলা ইতালি অনূর্ধ্ব-১৯ দলের হয়ে ইতালির বয়সভিত্তিক পর্যায়ে অভিষেক করেছিলেন। প্রায় ২ বছর যাবত ইতালির বয়সভিত্তিক দলের হয়ে খেলার পর, তিনি ২০১৭ সালে ইতালির হয়ে আন্তর্জাতিক পর্যায়ে অভিষেক করেছেন; ইতালির জার্সি গায়ে তিনি এপর্যন্ত ১৮ ম্যাচে অংশগ্রহণ করেছেন। তিনি ইতালির হয়ে এপর্যন্ত ১টি উয়েফা ইউরোপীয় চ্যাম্পিয়নশিপে (২০২০) অংশগ্রহণ করেছেন, যেখানে তিনি রোবের্তো মানচিনির অধীনে শিরোপা জয়লাভ করেছেন।\nব্যক্তিগতভাবে, স্পিনাৎসলা বেশ কিছু পুরস্কার জয়লাভ করেছেন, যার মধ্যে ২০১২ সালে তোর্নেও দি ভারেজ্জিও সেরা খেলোয়াড়ের পুরস্কার জয় অন্যতম। দলগতভাবে, স্পিনাৎসলা এপর্যন্ত ৫টি শিরোপা জয়লাভ করেছেন, যার মধ্যে ২টি ইয়ুভেন্তুসের বয়সভিত্তিক দলের হয়ে, ২টি ইয়ুভেন্তুসের হয়ে এবং ১টি ইতালির হয়ে জয়লাভ করেছেন।\n\n\n== প্রারম্ভিক জীবন ==\nলেওনার্দো স্পিনাৎসলা ১৯৯৩ সালের ২৫শে মার্চ তারিখে ইতালির ফোলিনিয়োে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== তথ্যসূত্র ==\n\n\n== বহিঃসংযোগ ==\nলেওনার্দো স্পিনাৎসলা – ফিফা প্রতিযোগিতার রেকর্ড (ইংরেজি) \nলেওনার্দো স্পিনাৎসলা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লেওনার্দো স্পিনাৎসলা  (ইংরেজি)  \nসকারবেসে লেওনার্দো স্পিনাৎসলা (ইংরেজি) \nবিডিফুটবলে লেওনার্দো স্পিনাৎসলা  (ইংরেজি)  \nট্রান্সফারমার্কেটে লেওনার্দো স্পিনাৎসলা (ইংরেজি) \nওয়ার্ল্ডফুটবল.নেটে লেওনার্দো স্পিনাৎসলা (ইংরেজি) \nইএসপিএন এফসিতে লেওনার্দো স্পিনাৎসলা (ইংরেজি) \nন্যাশনাল-ফুটবল-টিমস.কমে লেওনার্দো স্পিনাৎসলা (ইংরেজি)"}