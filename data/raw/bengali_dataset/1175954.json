{"pageid": 1175954, "title": "মারকাযু ফয়জিল কুরআন আল ইসলামী ঢাকা", "url": "https://bn.wikipedia.org/wiki?curid=1175954", "content": "মারকাযু ফয়জিল কুরআন আল ইসলামী ঢাকা বাংলাদেশের রাজধানী ঢাকায় অবস্থিত একটি কওমি মাদ্রাসা। এটি ঢাকার মিরপুর অঞ্চলের দারুস সালাম থানা থেকে দক্ষিণে হরিরামপুর এলাকায় অবস্থিত। এটি  আন্তর্জাতিক হিফজুল কুরআন প্রতিযোগিতা ও বাংলাদেশ কওমি মাদরাসা শিক্ষা বোর্ড এর কেন্দ্রীয় পরীক্ষায় অংশগ্রহণ করে জনপ্রিয়তা পেয়েছে। বাংলাদেশে উল্লেখযোগ্য বিশ্বমানের কুরআনের হাফেজ ও আলেম তৈরি করার জন্য ২০১৪ সালে গুলশান সোসাইটি জামে মসজিদের খতিব  মুরতাজা হাসান ফয়েজী মাসুম মাদ্রাসাটি প্রতিষ্ঠা করেন। তিনিই মাদ্রাসার প্রতিষ্ঠাতা পরিচালক ও শাইখুল হাদিসের দায়িত্ব পালন করছেন। মাদ্রাসাটি বাংলাদেশ কওমি মাদ্রাসা শিক্ষা বোর্ডের অধিভুক্ত রয়েছে। মাদ্রাসাটি নিয়মিত কওমি মাদরাসা শিক্ষাবোর্ডের শীর্ষস্থানীয় ফলাফল করে থাকে। মাদ্রাসায় দাওরায়ে হাদিস পর্যন্ত বর্তমানে ৮৫০ এর অধিক শিক্ষার্থী পড়াশোনা করছেন।\n\n\n== উল্লেখযোগ্য শিক্ষার্থী ==\nসালেহ আহমদ তাকরীম, বাংলাদেশি হাফেজ, আন্তর্জাতিক কুরআন তেলাওয়াতে পুরস্কার বিজয়ী।\nহাফেজ ফজলে রাব্বি, মিশর আন্তর্জাতিক হিফজুল কুরআন প্রতিযোগিতায় বাংলাদেশ প্রতিনিধি।\nমুয়াজ মাহমুদ, বাংলাদেশী হাফেজ, দুবাই আন্তর্জাতিক হিফজুল কুরআন প্রতিযোগিতা ২০১৯ এর বাংলাদেশ প্রতিনিধি।\nআনাস মাহফুজ, বাংলাদেশী হাফেজ, কুয়েত আন্তর্জাতিক হিফজুল কোরআন প্রতিযোগিতা-এ অনুষ্ঠিত ১৩ তম আসরের বিজয়ী।\n\n\n== আরও দেখুন ==\nমারকাজুত তাহফিজ ইন্টারন্যাশনাল মাদ্রাসা\nহাফেজিয়া মাদ্রাসা\nসরকারি মাদ্রাসা-ই-আলিয়া, ঢাকা\n\n\n== তথ্যসূত্র ==\n\n\n== বহিঃসংযোগ ==\nফেসবুকে মারকাযু ফয়জিল কুরআন আল ইসলামী ঢাকা"}