{"pageid": 1513191, "title": "দিব্যা চোকসে", "url": "https://bn.wikipedia.org/wiki?curid=1513191", "content": "দিব্যা চোকসে (১৪ই নভেম্বর ১৯৯০ - ১২ই জুলাই ২০২০) ছিলেন একজন ভারতীয় বলিউড অভিনেত্রী, মডেল, গায়িকা এবং গীতিকার। তিনি এমটিভির মেকিং দ্য কাট ২, এমটিভি ট্রু লাইফ এবং এমটিভি বকরা-র অংশ ছিলেন। দিব্যা ২০১১ সালে আই অ্যাম শি মিস ইউনিভার্স-এর অংশগ্রহণকারী ছিলেন। তিনি ২০১৬ সালের চলচ্চিত্র হ্যায় আপনা দিল তো আওয়ারা ছবিতে অভিনয় দিয়ে বলিউডে আত্মপ্রকাশ করেন।\n\n\n== প্রাথমিক জীবন এবং পরিবার ==\nদিব্যা চোকসির জন্ম ভারতের মধ্যপ্রদেশের ভোপালে। ভোপালে তাঁর স্কুলের পড়াশোনা শেষ করার পর, তিনি গণযোগাযোগে স্নাতকোত্তর ডিগ্রি অর্জনের জন্য দিল্লি যান। এরপর, তিনি বেডফোর্ডশায়ার বিশ্ববিদ্যালয় থেকে ডকুমেন্টারি ফিল্ম মেকিংয়ে স্নাতকোত্তর ডিগ্রি অর্জন করেন।\n\n\n== কর্মজীবন ==\nদিব্যা ভারতে ফিরে এসে মুম্বাই যান এবং যেখানে তিনি এমটিভির মেকিং দ্য কাট ২, এমটিভি ট্রু লাইফ এবং এমটিভি বকরা -তে কাজ করেন। তিনি ২০১১ সালে আই অ্যাম শি মিস ইউনিভার্সে অংশগ্রহণ করেছিলেন। হ্যায় আপনা দিল তো আওয়ারা ছবি দিয়ে বলিউডে তাঁর অভিষেক হয়। তাঁর প্রথম গান ছিল \"পাটিয়ালে দি কুইন\"। সঙ্গীত জগতে তাঁর আসার প্রক্রিয়া পরিকল্পনা করে হয়নি। দিল্লিতে চার বছর থাকার সময় তিনি পাঞ্জাবি শিখেছিলেন এবং আন্তর্জাতিক নারী দিবসে তাঁর নারীবাদী গান উপস্থাপন করেছিলেন।\n\n\n== মৃত্যু ==\n২০২০ সালের ১২ই জুলাই তারিখে, দিব্যা চোকসি ক্যান্সারের সাথে যুদ্ধে হেরে মারা যান, তিনি দেড় বছর ধরে এর সঙ্গে লড়াই করছিলেন। মৃত্যুর সময় তাঁর বয়স ছিল ২৯ বছর।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দিব্যা চোকসে  (ইংরেজি)"}