{"pageid": 1182336, "title": "আলেকজান্দ্রা নিকিফোরোভা", "url": "https://bn.wikipedia.org/wiki?curid=1182336", "content": "আলেকজান্দ্রা নিকিফোরোভা (জন্মনাম: আলেকজান্দ্রা ওলেগোভনা নিকিফোরোভা  জন্ম: ১৬ ফেব্রুয়ারি ১৯৯৩) একজন রাশিয়ান অভিনেত্রী, তুর্কি টিভি সিরিজ কালবিমিন সুলতানি-তে রাশিয়ান \"সুলতানের হেরেমে গুপ্তচর\" চরিত্রে এবং ডিটেকটিভ আনা এবং কমান্ডার'স ব্রাইড মুভিতে অভিনয়ের জন্য সর্বাধিক পরিচিত।\n\n\n== ব্যক্তিগত জীবন ==\nআলেকজান্দ্রা নিকিফোরোভা ১৬ ফেব্রুয়ারী, ১৯৯৩ সালে ক্রিমিয়ার (তৎকালীন ইউক্রেন) সেভাস্তোপলে জন্মগ্রহণ করেছিলেন। তিনি সেন্ট পিটার্সবার্গ বিশ্ববিদ্যালয়ের ছাত্রী ছিলেন। ২০১৬ সালে একজন অভিনেত্রী হিসাবে তার কর্মজীবন শুরু করেন। আলেকজান্দ্রার মতে, সেই সময়টিই তার ভবিষ্যত নির্ধারণ করেছিল।\n\n\n=== শিক্ষা ===\nএকাদশ শ্রেণীতে পড়ার সময়, তিনি সেন্ট পিটার্সবার্গ বিশ্ববিদ্যালয় থেকে \"মন + সৌন্দর্য = শিক্ষার্থী\" প্রতিযোগিতায় অংশগ্রহণের জন্য একটি আমন্ত্রণ পান, অফারে পরীক্ষা এবং টিউশন ফি ছাড়াই বিজয়ীকে বিশ্ববিদ্যালয়ে ভর্তির নিশ্চয়তা দেয়। কিন্তু এক বছর পরে তিনি ভাষাবিজ্ঞান অনুষদে স্থানান্তরিত হন। তদুপরি, তিনি রাশিয়ান স্টেট ইনস্টিটিউট অফ পারফর্মিং আর্টসে ভর্তি হন। তিনি এই বিশ্ববিদ্যালয় থেকে স্নাতক গ্রহণ করেননি, কারণ তৃতীয় বর্ষে থাকাবস্থায় তিনি একটি কন্যার জন্ম দিয়েছিলেন এবং মাতৃত্বকালীন ছুটি নিয়েছিলেন।\n\n\n=== বিবাহ ===\nআলেকজান্দ্রা ইভজেনি সেমেনভ এর সাথে প্রণয়ে যুক্ত হন, যিনি \"ডিটেকটিভ আন্না\" চলচ্চিত্রের পরিচালক ছিলেন, যা আলেকজান্দ্রার আন্তর্জাতিক দৃষ্টি আকর্ষণে প্রধান নিয়ামক হিসেবে কাজ করে। মেয়ে আনার জন্মের পরপরই একে অপরের থেকে আলাদা হয়ে যান। ইভজেনি আলেকজান্দ্রার বিরুদ্ধে পর্নোগ্রাফিক ছবিতে অভিনয় করার অভিযোগ এনেছিলেন, যা সে নিজেই তার কাছে স্বীকার করেছিলেন।\n\n\n== কর্মজীবন ==\n\n\n=== প্রাথমিক কাজ (2008-2015) ===\nনিকিফোরোভা ২৩ বছর বয়সে পেশাগতভাবে অভিনয় করতে প্রতিশ্রুতিবদ্ধ হন, যদিও প্রাথমিকভাবে অডিশন পাস করা তার সহজ ছিল। ছোটবেলা থেকেই তিনি অভিনয় পেশার সাথে পরিচিত ছিলেন। তার নিজের খালা \"ব্ল্যাক সি ফ্লিট থিয়েটার ট্রুপ\" এর সদস্য ছিলেন। আলেকজান্দ্রাকে প্রায়শই পারফরম্যান্সের জন্য আমন্ত্রণ জানানো হত, তাকে মঞ্চের পিছনে নিয়ে অভিনয়ের সমস্ত গোপনীয়তা দেখানো হত। সিনেমায় তার প্রথম উপস্থিতি ছিল শিশুদের অ্যাডভেঞ্চার ফিল্ম \"Трое с площади Карронад\" ({{lang-bn|Трое с площади Карронад| দ্য থ্রি অ্যাট দ্য স্কয়ার অফ ক্যারোনাডস}})\", সেখানে আলেকজান্দ্রা স্কুল ছাত্রী স্ভিরিডুভা লির চরিত্রে অভিনয় করেছিলেন। ২০০৮-২০১০ সালে, ১৫ বছর বয়সে, আলেকজান্দ্রা সেভাস্তোপল ইয়ুথ থিয়েটারে কাজ করেন; \"অন অ্যান আইল্যান্ড, অ্যামং দ্য রেজিং এলিমেন্টস\" এবং \"ওয়ার হ্যাজ নো ফিমেল ফেস\"-এ সামরিক ভূমিকা সহ অনেক গুরুত্বপূর্ণ চরিত্রে অভিনয় করেন। সাইকো ডেল আর্ট থিয়েটারে (সেভাস্টোপল) নিয়মিত অভিনেত্রী হিসাবে অভিনয়ের জন্য আমন্ত্রিত হন এবং ২০০৯-২০১০ সাল থেকে \"মেসালিনা - দ্য এম্পেররস ওয়াইফ\" (মেসালিনা) এবং \"ডোনকা\" (মিশেল) মুভিতে অভিনয় করেন। \n\n\n=== যুগান্তকারী (২০১৬) ===\nনিকিফোরোভার প্রথম সাফল্য আসে যখন তিনি \"ডিটেক্টিভ আন্না\" মুভিতে আন্নার ভূমিকায় অভিনয় করেন, তখন তিনি মস্কোতে স্থানান্তরিত হন এবং শেপকিন থিয়েটার স্কুলে ভর্তি হন। এর আগে, তার থিয়েটারে কাজ করার অভিজ্ঞতা ছিল এবং \"দ্য থ্রি অ্যাট দ্য স্কোয়ার অফ ক্যারোনাডস\"-এর মতো মিনি-সিরিজ, \"রাশিয়ান ক্যারেকটার\", \"উয়ন্ড লিভ\", \"সিটি স্পাইস\", \"লেনিনগ্রাড ৪৬\" এবং অন্যান্য চলচ্চিত্রগুলিতে সহায়ক চরিত্রে অভিনয় করেছিলেন। আলেকজান্দ্রা আন্দ্রেই ইলিন এবং স্বেতলানা নেমোলিয়ায়েভার মত অভিনেতাদের সাথে একসাথে কাজ করেন। ২০১৮ সালে, একটি নাটক \"আইডল\" প্রকাশিত হয়, সেখানে তিনি একজন সোভিয়েত মডেল চরিত্রে অভিনয় করেন। একই বছরে, জনপ্রিয় গোয়েন্দা সিরিজ \"র্যাগড মেলোডি\" প্রকাশিত হয়েছিল, যেখানে তিনি সার্বিয়ান মির মারিকের সাথে অভিনয় করেছিলেন।\n\n\n== আন্তর্জাতিক কর্ম (২০১৯) ==\nযদিও তার অভিনয় এবং অভিনয়ের জন্য ব্যাপকভাবে প্রশংসিত হয়, কিন্তু আলেকজান্দ্রা খুব কমই এমন চলচ্চিত্র বা সিরিজে কাজ করার সুযোগ পান যা ব্যাপক দর্শকদের কাছে আবেদন করে, কিন্তু তার আরেকটি সাফল্য আসে যখন তাকে ২০১৯ সালের তুর্কি-রাশিয়ান ঐতিহাসিক টিভি সিরিজ কালবিমিন সুলতানি -তে প্রধান ভূমিকা আনা পেট্রোনার চরিত্রে অভিনয় করার জন্য আমন্ত্রণ জানানো হয় যা তাকে আন্তর্জাতিক সুপারস্টার হিসেবে সুখ্যাতি এনে দেয়।\n\n\n=== পটভূমি ===\nসিরিজটি ১৯ শতকের ইস্তাম্বুল সম্পর্কিত। রাশিয়ান দূতাবাসের একজন কর্মকর্তার কন্যা \"আনা পেত্রোনা\" এবং মহান অটোমান সুলতান \"মেহমুদ হান\" এর প্রেমের গল্প হাজার হাজার দর্শককে টিভি পর্দায় আঁকড়ে ধরে। এ সিরিজে নিকিফোরোভা ছিলেন রাশিয়ান বংশোদ্ভুত ভাষা শিক্ষিকা। একদিন, পরাক্রমশালী মহান সুলতান মাহমুদ দ্বিতীয় নৌকার মাঝি ছদ্মবেশে রাস্তায় নামেন। হঠাৎ কিছু জেনিসারি সৈন্য লোকালয়ে তাণ্ডব শুরু করে। এটা দেখে সুলতান মাঝির ছদ্মবেশেই তাদেরকে কুপকাত করে দেন। সুলতান নদীর তীরে এলে আনার সাথে দেখা হয়। আনা তাকে নৌকায় চড়ে নদী পার হতে অনুরোধ করে। সুলতান জানতে পারলেন যে আন্না একজন ভাষা শিক্ষক। পরের দিন সুলতান তাকে রাজবংশের উত্তরাধিকারীদের ফরাসি এবং রাশিয়ান ভাষা শেখানোর জন্য রাজকীয় হারেমে আমন্ত্রণ জানান। আন্না গতকালের মাঝিকে সুলতানের আসনে দেখতে পেয়ে বোকা হয়ে যায়, হেরেমে আসতে বলায় সুলতানের অনুরোধ প্রত্যাখ্যান করার চেষ্টা করে। কিন্তু রাশিয়ান সাম্রাজ্যের দূত, দিমিত্রি শেরবিনা আন্নাকে তার বাবার মৃত্যুর হুমকি দেয়, সে তাকে গুপ্তচর হিসাবে সুলতানের প্রাসাদে থাকার জন্য বাধ্য করে। কিন্তু সুলতান ও আন্না দুজনেই প্রেমে পড়ে যায়।\nএই ব্যাপকভাবে পছন্দ করা সিরিজের জন্য তাকে তুর্কি ভাষা শিখতে হয়েছিল।প্রকল্পের দ্বিতীয় মৌসুম ২০২২ সালের বসন্তে রিলিজ হবে বলে প্রত্যাশিত।\n\n\n== টিভি শো ==\n২০১৮ সালে, অভিনেত্রী \"সিক্রেটস অফ মিসেস কিরসানোভা\" সিরিজে একটি ছোট ভূমিকা পান। পরে, নিকিফোরোভা টিভি শো \"সাইনস অফ ফেট\" এর হোস্ট হন। প্রোগ্রামটি অস্পষ্ট এবং রহস্যময় ঘটনাগুলি সম্পর্কিত ছিল যা সাধারণ মানুষ এবং সেলিব্রিটিদের জীবনকে প্রভাবিত করে।\n\n\n== চলচ্চিত্রের তালিকা ==\n\n\n=== টেলিভিশন ===\n\n\n=== নাট্যকর্ম ===\nনিম্নরূপ তার নাট্য কাজ:\n\n\n== পুরস্কার ==\nটেলিভিশন প্রযোজনার ক্ষেত্রে ২০১৭ সিউল ইন্টারন্যাশনাল ড্রামা অ্যাওয়ার্ডস তাকে সেরা নাট্য অভিনেত্রী হিসেবে মনোনীত করে, নাট্য সিরিজ \"ডিটেকটিভ আনা\" এর প্রধান ভূমিকার অভিনয়শিল্পী হিসেবে।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আলেকজান্দ্রা নিকিফোরোভা (ইংরেজি)\nইন্সটাগ্রামে আলেকজান্দ্রা নিকিফোরোভা"}