{"pageid": 1334041, "title": "দোজখের ওম", "url": "https://bn.wikipedia.org/wiki?curid=1334041", "content": "দোজখের ওম আখতারুজ্জামান ইলিয়াস রচিত বাংলা ছোটগল্প সংকলন, এটি ১৯৮৯ সালে ঢাকার প্রতীক প্রকাশনা সংস্থা থেকে প্রকাশিত হয়। সংকলনে চারটি গল্প সংকলিত হয়েছে, যেগুলি হল: কীটনাশকের কীর্তি, যুগলবন্দি, অপঘাত এবং দোজকের ওম।\n\n\n== গল্পসমূহ ==\n\n\n=== কীটনাশকের কীর্তি ===\nঅহিমুন্নেসা নামের গ্রামের একটি বালিকার মৃত্যুকে কেন্দ্র করে গল্পের কাহিনী। এই মৃত্যুর মাধ্যমে শোষক শ্রেণির শোষণচিত্র দেখানো হয়েছে এই গল্পে। অহিমুন্নেসার ভাই রমিজালী বোনের বিষপানে আত্মহত্যার খবর শুনে বিষাদগ্রস্ত হয়ে জ্ঞানহারা কার্যকলাপ করতে থাকে। আপনজন হারানোর মর্মযন্ত্রণায় চিত্র উঠে এসেছে এই গল্পে। সে ঢাকার এক বিত্তবান ব্যক্তির বাসায় কাজ করে। বোনের আত্মহত্যার খবর পেয়ে নিজের বাড়িতে যাবার সিদ্ধান্ত নেবার পরও রমিজ মালিকের কাছে তার সে কথা বলতে ব্যর্থ হয়। \n\n\n=== যুগলবন্দি ===\nঅভাবের কারণে কিভাবে ধনী মালিককে ঠকিয়ে ও একই সাথে কিভাবে সমৃদ্ধির স্থান কিছু মানুষ অবলিলায় আত্মসাৎ করে নেয় তাই এ গল্পের  উপজীব্য।\n\n\n=== অপঘাত ===\nএক যোদ্ধা ছেলের মৃত্যু সংবাদে শোকার্ত বুলুর বাবার কাছে তার ছেলের মৃত্যু নিছক অপঘাত হয়ে উঠে।\n\n\n=== দোজখের ওম ===\nএটি এই গল্পগ্রন্থের নামগল্প। পুরান ঢাকা আর সেখানকার মানুষের জীবনচিত্রের স্পষ্ট বয়ান রয়েছে এই গল্পে। দীর্ঘদিন ধরে রোগগ্রস্ত শয্যাশায়ী বৃদ্ধ কামালউদ্দিনের যন্ত্রণাময় করুণ আর্তি ও অসহনীয় জ্বালা যন্ত্রণার স্বরূপ এটি। পেশায় কামালউদ্দিন ছিল একজন দর্জি। তার ছোট ছেলে ১৯৭১ সালে বাংলাদেশের স্বাধীনতা যুদ্ধে শহীদ হন। জীবনের পাওয়া না পাওয়ার হিসাবে মৃত্যু শয্যায় তার মন নাড়া দিতে থাকে। সমালোচকের মতে, ইহকাল এবং পরকালের মধ্যে যে সূক্ষ্ম মিল-অমিলের অস্তিত্ব লুকিয়ে থাকে তা শৈল্পিকভাবে এ গল্পে উঠে এসেছে।\n\n\n== তথ্যসূত্র ==\n\n\n== বহিঃসংযোগ ==\nগ্রন্থাগারে (ওয়ার্ল্ডক্যাট ক্যাটালগ) দোজখের ওম\nগুডরিড্‌সে দোজখের ওম"}