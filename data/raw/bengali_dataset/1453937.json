{"pageid": 1453937, "title": "উরিয়েল আন্তুনা", "url": "https://bn.wikipedia.org/wiki?curid=1453937", "content": "কার্লোস উরিয়েল আন্তুনা রোমেরো (স্পেনীয়: Uriel Antuna; জন্ম: ২১ আগস্ট ১৯৯৭; কার্লোস আন্তুনা নামে সুপরিচিত) হলেন একজন মেক্সিকীয় পেশাদার ফুটবল খেলোয়াড়। তিনি বর্তমানে মেক্সিকীয় ক্লাব ক্রুস আসুল এবং মেক্সিকো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১৭ সালে, আন্তুনা মেক্সিকো অনূর্ধ্ব-২০ দলের হয়ে মেক্সিকোর বয়সভিত্তিক পর্যায়ে অভিষেক করেছিলেন। প্রায় দুই বছর যাবত মেক্সিকোর বয়সভিত্তিক দলের হয়ে খেলার পর, তিনি ২০১৯ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ৬১ ম্যাচে ১৩টি গোল করেছেন।\n\n\n== প্রারম্ভিক জীবন ==\nকার্লোস উরিয়েল আন্তুনা রোমেরো ১৯৯৭ সালের ২১শে আগস্ট তারিখে মেক্সিকোর দুরাঙ্গোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nআন্তুনা মেক্সিকো অনূর্ধ্ব-২০, মেক্সিকো অনূর্ধ্ব-২১ এবং মেক্সিকো অনূর্ধ্ব-২৩ দলের হয়ে খেলার মাধ্যমে মেক্সিকোর প্রতিনিধিত্ব করেছেন। ২০১৭ সালের ১৮ই ফেব্রুয়ারি তারিখে তিনি অ্যান্টিগুয়া ও বার্বুডা অনূর্ধ্ব-২০ দলের বিরুদ্ধে ম্যাচে মেক্সিকো অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। মেক্সিকোর বয়সভিত্তিক দলের হয়ে তিনি প্রায় ২ বছরে ২৬ ম্যাচে অংশগ্রহণ করে ৯টি গোল করেছেন।\n২০১৯ সালের ৬ই জুন তারিখে, ২১ বছর, ৯ মাস ও ১৬ দিন বয়সে, ডান পায়ে ফুটবল খেলায় পারদর্শী আন্তুনা ভেনেজুয়েলার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। উক্ত ম্যাচের ৬৮তম মিনিটে আক্রমণভাগের খেলোয়াড় রোবের্তো আলভারাদোর বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি মেক্সিকো ৩–১ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে আন্তুনা সর্বমোট ১২ ম্যাচে ৬টি গোল করেছেন। জাতীয় দলের হয়ে অভিষেকের ১০ দিন পর, মেক্সিকোর জার্সি গায়ে প্রথম গোলটি করেছেন; ২০১৯ সালের ১৬ই জুন তারিখে, কিউবার বিরুদ্ধে ম্যাচের ২য় মিনিটে মেক্সিকোর হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৪ জুলাই ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nউরিয়েল আন্তুনা – ফিফা প্রতিযোগিতার রেকর্ড (ইংরেজি) \nসকারওয়েতে উরিয়েল আন্তুনা  (ইংরেজি)  \nসকারবেসে \nবিডিফুটবলে \nট্রান্সফারমার্কেটে উরিয়েল আন্তুনা (ইংরেজি) \nওয়ার্ল্ডফুটবল.নেটে উরিয়েল আন্তুনা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে উরিয়েল আন্তুনা (ইংরেজি)"}