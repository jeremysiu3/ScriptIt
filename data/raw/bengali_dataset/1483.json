{"pageid": 1483, "title": "জন লক", "url": "https://bn.wikipedia.org/wiki?curid=1483", "content": "জন লক (ইংরেজি John Locke, আগস্ট ২৯, ১৬৩২ – অক্টোবর ২৮, ১৭০৪) ইংরেজ দার্শনিক, অর্থনীতিবিদ আলোকিত যুগের অন্যতম চিন্তাবিদ, এবং রাজনৈতিক ভাষ্যকার। জ্ঞানতত্ত্বের আলোচনায় পদ্ধতিগত দিক থেকে নতুনভাবে অভিজ্ঞতাবাদের প্রয়োগ করেছেন এবং বস্তুবাদী দার্শনিক চিন্তাধারাতে মৌলিক প্রশ্ন উত্থাপন করেছেন। তার লেখনী যেমন আধুনিক রাজনৈতিক দর্শনের আকর গ্রন্থসমূহ রূপে বিবেচিত, তৎকালীন রাজনৈতিক পালাবদলের একজন সক্রিয় কর্মী হিসাবে নাগরিক অধিকার ও বুর্জোয়া শ্রেণীর ক্রমবিকাশে তেমনি রয়েছে তার প্রত্যক্ষ অবদান। পুরুষতান্ত্রিক সামাজিক কাঠামোতে নারীর অবস্থান ও ভূমিকা বিষয়ে লকের মতামত ছিল আধুনিক নারীবাদী চিন্তার অনুকূল, এবং পরবর্তীকালের অসংখ্য দার্শনিক ও রাষ্ট্রচিন্তাবিদের উপর রয়েছে তার আসামান্য প্রভাব।\n\n\n== জীবনপঞ্জি ==\n\n১৬৩২ সালে ব্রিস্টলের নিকটবর্তী রিংটনে জন্মগ্রহণ করেন। তার পিতার নামও ছিল জন লক এবং তিনি ছিলেন একজন সফল আইনজীবী। ১৬৪৭ সালে লক বিখ্যাত ওয়েস্ট মিনিস্টার স্কুলে তার প্রাতিষ্ঠানিক শিক্ষা জীবন শুরু করেন। ১৬৫২ সালে অক্সফোর্ড বিশ্ববিদ্যালয়ের ক্রাইস্ট চার্চ কলেজে ভর্তি হন। অক্সফোর্ডে লক দর্শন, রসায়ন, পদার্থবিদ্যা, চিকিৎসাশাস্ত্র প্রভৃতি বিষয়ে শিক্ষা লাভ করেন। ১৬৫৯ সালে ক্রাইস্ট চার্চ কলেজে সিনিয়র স্টুডেন্টশীপ লাভ করেন। পরের বছর গ্রিক ভাষার অধ্যাপক নিযুক্ত হন। পরে অলঙ্কার শাস্ত্রের রিডার ও দর্শন শাস্ত্রের অধ্যাপক পদ লাভ করেন। পেশাগত জীবনে অধ্যাপনা, চিকিৎসা সহ রাজকিয় কূটনৈতিক ও বাণিজ্য পরিষদের নানা গুরত্বপূর্ণ পদে আধিষ্টিত ছিলেন। ১৬৭১ সালের দিকে তিনি মানবিক জ্ঞান ও রাষ্ট্র সমাজ সম্পর্কিত তার প্রবন্ধাবলী রচনা শুরু করেন। ১৬৯০ তে তার বিখ্যাত ‘মানবিক জ্ঞান বিষয়ক প্রবন্ধ’ (ইংরেজি: An Essay Concerning Human Understanding) প্রথম সংস্করণ বের হয়। লকের জীবদ্দশাতেই এই গ্রন্থের আরো তিনটি সংস্করণ প্রকাশিত হয়। একই বছর আরও একটি বিখ্যাত গ্রন্থ ‘সমাজ সরকার সম্পর্কিত দুটি গবেষণা পত্র’ (ইংরেজি: Two Treatise on Civil Government) প্রকাশিত হয়। ১৬৯৩ তে বের হয় ‘শিক্ষা বিষয়ক কিছু চিন্তা’ (ইংরেজি: Some Thoughts Concerning Education)। জন লকের বিখ্যাত উক্তি- (ইংরেজি: But thought this is a state of liberty,yet it is not a state of license.\"-John Locke. \"The Government is itself an essential part of civil or political society and two must have come together.\"-John Locke)।চীরকুমার জন লকের জীবনের শেষ দিকে তার স্বাস্থ্য বেশ খারাপ হয়ে যায় এবং ১৭০৪ সালে মৃত্যুবরণ করেন। ব্যক্তিগত জীবনে লক ছিলেন অকৃতদার।\n\n\n== বহিঃসংযোগ ==\n \nJohn Locke (1632–1704), \"the philosopher of freedom\"\nFree, full-text works by John Locke\nগুটেনবের্গ প্রকল্পে John Locke-এর সাহিত্যকর্ম ও রচনাবলী (ইংরেজি)\nStanford Encyclopedia of Philosophy entry on Locke\nJohn Locke Bibliography  পর্তুগীজ ওয়েব আর্কাইভে আর্কাইভকৃত ১৩ অক্টোবর ২০০৯ তারিখে\nJohn Locke Manuscripts  পর্তুগীজ ওয়েব আর্কাইভে আর্কাইভকৃত ১৩ অক্টোবর ২০০৯ তারিখে\nMore easily readable versions of the Essay Concerning Human Understanding and the Second Treatise of Government\nJohn Locke’s Theory of Knowledge by Caspar Hewett\nThe Digital Locke Project\nPortraits of Locke  ওয়েব্যাক মেশিনে আর্কাইভকৃত ২৪ মে ২০০৮ তারিখে\nLocke links"}