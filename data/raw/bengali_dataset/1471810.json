{"pageid": 1471810, "title": "বঙ্গবন্ধু সেতু পশ্চিম থানা", "url": "https://bn.wikipedia.org/wiki?curid=1471810", "content": "সিরাজগঞ্জ থানা বাংলাদেশের সিরাজগঞ্জ জেলার অন্তর্গত সিরাজগঞ্জ সদর উপজেলার একটি থানা।\n\n\n== পটভূমি ==\nযমুনা বহুমুখী সেতু বা যমুনা সেতু বাংলাদেশের যমুনা নদীর উপরে অবস্থিত একটি সড়ক ও রেল সেতু। ৪.৮ কিলোমিটার দৈর্ঘ্য বিশিষ্ট এই সেতুটি বাংলাদেশ এবং দক্ষিণ এশিয়ার দ্বিতীয় দীর্ঘতম সেতু। ১৯৯৮ সালে এর নির্মাণ কাজ শেষ হয়। এটি যমুনা নদীর পূর্ব তীরের ভূঞাপুর (টাঙ্গাইল) এবং পশ্চিম তীরের সিরাজগঞ্জ জেলাকে সংযুক্ত করে। এটি বিশ্বে ১১তম এবং এশিয়ার ৬ষ্ঠ দীর্ঘতম সেতু। যমুনা বাংলাদেশের প্রধান তিনটি নদীর মধ্যে বৃহত্তর এবং প্রবাহিত জল আয়তানিক পরিমাপের দিক থেকে বিশ্বে পঞ্চম বৃহত্তম। সেতুটি বাংলাদেশের পূর্ব এবং পশ্চিম অংশের মধ্যে একটি কৌশলগত সংযোগ প্রতিষ্ঠিত করে। এটি অত্র অঞ্চলের জনগণের জন্য বহুবিধ সুবিধা বয়ে আনে, বিশেষত অভ্যন্তরীণ পণ্য এবং যাত্রী পরিবহন ব্যবস্থা দ্রুত করে। পরবর্তীতে এই সেতুর নামকরণ করা হয় বঙ্গবন্ধু সেতু। যমুনা সেতু স্থাপনের জন্য প্রথম উদ্যোগ নেয়া হয় ১৯৪৯ সালে। মাওলানা আবদুল হামিদ খান ভাসানী প্রথম এ উদ্যোগ নেন। কিন্তু তখন তা বাস্তবায়ন করা সম্ভব হয়নি। ১৯৯৪ সালের ১৫ অক্টোবর এর কাজ শুরু হয় এবং ১৯৯৮ সালের ২৩ জুন যান চলাচলের জন্য উন্মুক্ত করা হয়। পরবর্তীতে পশ্চিম তীরে একটি থানা ঘোষণা করা হয়, যা বঙ্গবন্ধু সেতু পশ্চিম থানা নামে পরিচিত।\n\n\n== প্রশাসনিক এলাকাসমূহ ==\nযমুনা সেতুর পশ্চিম তীরবর্তী সিরাজগঞ্জ সদর উপজেলার ১টি ইউনিয়ন ও কামারখন্দ উপজেলার ১টি ইউনিয়নের প্রশাসনিক কার্যক্রম যমুনা সেতু পশ্চিম থানার অধীন।\n\nইউনিয়নসমূহ:\n১০নং সয়দাবাদ (সিরাজগঞ্জ সদর উপজেলা)\n২নং ঝাঐল (কামারখন্দ উপজেলা)\n\n\n== আরও দেখুন ==\nসিরাজগঞ্জ সদর উপজেলা\nকামারখন্দ উপজেলা\nসিরাজগঞ্জ জেলা\n\n\n== তথ্যসূত্র ==\n\n\n== বহিঃসংযোগ =="}