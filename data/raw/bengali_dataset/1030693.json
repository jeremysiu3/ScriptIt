{"pageid": 1030693, "title": "ঊর্ধ্ব মহাশিরা", "url": "https://bn.wikipedia.org/wiki?curid=1030693", "content": "ঊর্ধ্ব মহাশিরা (SVC) হলো দুটি ভেনা ক্যাভার একটি যেটি অপেক্ষাকৃত উপরে অবস্থিত। এটি একটি বড় ভেনাস ট্রাঙ্ক যেটি অক্সিজেনবিহীন রক্তকে সংবহন তন্ত্র থেকে হৃৎপিণ্ডের ডান অলিন্দে নিয়ে আসে। এটির ব্যাস প্রায় ২৪ মিমি কিন্তু দৈর্ঘ্য অত্যন্ত সংক্ষিপ্ত। এটি ডায়াফ্রামের উপরে শরীরের উপরের অর্ধেক থেকে ভেনাস রিটার্ন গ্রহণ করে। এক্ষেত্রে দেহের নীচের অর্ধেক থেকে ভেনাস রিটার্ন নিম্নতর ভেনা ক্যাভা দিয়ে প্রবাহিত হয়। এটি কেন্দ্রীয় শিরাস্থ ক্যাথেটারের মাধ্যমে কেন্দ্রীয় ভেনাস অ্যাক্সেসের একটি সাধারণ সাইট।\n\n\n== গঠন ==\nবাম এবং ডান ব্র্যাকিওসেফালিক শিরা দ্বারা ঊর্ধ্ব মহাশিরা গঠিত হয়। এটি উর্ধাঙ্গ, চোখ,ঘাড় এবং প্রথম ডান কোস্টাল কার্টিলেজের নীচের সীমানার পিছনের অংশ থেকে রক্ত সংগ্রহ করে। এটি প্রথম ইন্টারকোস্টাল জায়গার পিছনে উল্লম্বভাবে নীচের দিকে যায় এবং অ্যাজাইগাস শিরা গ্রহণ করে। তারপরে এটি হৃৎপিণ্ডের উপরের ডান অংশে ডান অলিন্দের সাইনাস ভেনোরামে শেষ হয়। অন্যান্য প্রাণীদের মধ্যে এটি ক্রেনিয়াল ভেনা ক্যাভা নামেও পরিচিত।\n\n\n== ক্লিনিকাল গুরুত্ব ==\nঊর্ধ্ব মহাশিরা বাধা বলতে ঊর্ধ্ব মহাশিরার আংশিক বা সম্পূর্ণ বন্ধ হয়ে যাওয়াকে বোঝায়। রক্ত সরবরাহের এই বাঁধা সাধারণত ক্যান্সারের ক্ষেত্রে যেমন ফুসফুসের ক্যান্সার, মেটাস্ট্যাটিক ক্যান্সার বা লিম্ফোমার জন্য হতে পারে । এক্ষেত্রে অবস্থা খারাপ হলে শ্বাসকষ্ট, কাশি এবং বুকে ব্যথা হতে পারে। বাধা সৃষ্টিকারী টিউমারগুলোর প্রভাব কমাতে কেমোথেরাপি এবং / অথবা রেডিয়েশন থেরাপি দেওয়া যেতে পারে। ক্ষেত্রবিশেষে কর্টিকোস্টেরয়েডও দেওয়া যেতে পারে। \nট্রাইকাসপিড ভালভ পুনঃস্থাপনে হৃৎপিণ্ডের স্পন্দনগুলো খুব প্রয়োজনীয়।\nকোন কপাটিকাই ডান অলিন্দ থেকে ঊর্ধ্ব মহাশিরাকে পৃথক করে না।\n\n\n== অতিরিক্ত চিত্র ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}