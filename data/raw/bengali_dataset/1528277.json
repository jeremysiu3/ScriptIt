{"pageid": 1528277, "title": "দ্বিতীয় ইউসুফ", "url": "https://bn.wikipedia.org/wiki?curid=1528277", "content": "আবু ইয়াকুব ইউসুফ আল-মুস্তানসির (আনু. ১২০৩ - ১২২৪; আরবি: يوسف بن الناصر ইউসুফ বিন আন-নাসির) ১২১৩ সাল থেকে তাঁর মৃত্যু পর্যন্ত আলমোহাদের খলিফা ছিলেন। তিনি দ্বিতীয় ইউসুফ নামেও পরিচিত ছিলেন। তিনি পূর্ববর্তী খলিফা মুহাম্মদ আন-নাসিরের পুত্র ছিলেন। \nমাত্র দশ বছর বয়সে ইউসুফের পিতা মৃত্যুশয্যায় অপ্রত্যাশিতভাবে ইউসুফকে উত্তরাধিকারী হিসেবে মনোনীত করেন। তার পিতার মৃত্যুর পর আলমোহাদ শেখদের নির্বাচনে তাকে আলমোহাদ খলিফা হিসেবে নির্বাচিত করা হয়। তিনি \"আল-মুস্তানসির বি-ল্লাহ \" (\"যে ঈশ্বরের সাহায্য প্রার্থনা করে\") খলিফা উপাধি গ্রহণ করেন। তার মায়ের নাম কামার। তিনি একজন খ্রিস্টান দাসী ছিলেন।\n\n\n== জীবন ==\nদ্বিতীয় ইউসুফ আনন্দপ্রিয় ছিলেন। তিনি আলমোহাদ সাম্রাজ্যের শাসনভারের একটি অংশ ভারসাম্যপূর্ণ অভিজাত শ্রেণীর হাতে ছেড়ে দেন। এর মধ্যে ছিল তার পরিবারের বয়স্ক সদস্যরা, যেমন আল-আন্দালুসে তার বাবার ভাই এবং ইফরিকিয়ায় তার নাতি আবু আবদুল্লাহ মুহাম্মদ ইবনে আবি হাফস, মারাকেশ প্রাসাদের আমলা যেমন উজির আবু সাঈদ উসমান ইবনে জামি এবং আলমোহাদ মাসমুদা গোত্রের নেতৃস্থানীয় শেখরা। তবে কেন্দ্রীয় নেতৃত্ব না থাকার ফলে এবং ১২১২ সালে নাভাস দে টোলোসার যুদ্ধে আলমোহাদ সেনাবাহিনীর মারাত্মক ক্ষতির ফলে মাগরেবে একের পর এক বিদ্রোহ শুরু হয়। এই বিদ্রোহ দমন করতে আলমোহাদ অভিজাতদের অনেক হিমশিম খেতে হয়। যার ফলে শেষ পর্যন্ত তা হাফসিদ রাজবংশের অধীনে ইফ্রিকিয়ার বিচ্ছিন্নতার কারণে পরিনত হয়।\nদ্বিতীয় ইউসুফ ১২২৪ সালের শুরুর দিকে হঠাৎ মারা যান। তার পোষা গরুর সাথে খেলার সময় দুর্ঘটনাবশত শিংয়ে আঘাত লেগে তিনি মারা যান।  উত্তরাধিকারীর অভাবে ইবনে জামির নেতৃত্বে প্রাসাদের আমলারা দ্রুত মারাকেশে তার বৃদ্ধ দাদু প্রথম আবদুল-ওয়াহিদকে নতুন খলিফা হিসেবে নির্বাচিত করে। কিন্তু এই নিয়োগের দ্রুততা এবং এর অনিয়মিত প্রকৃতি আল-আন্দালুসের গভর্নর দ্বিতীয় ইউসুফের (মুহাম্মদ আল-নাসিরের ভাই) চাচাদের খুশি করেনি। তারা এই উত্তরাধিকারের বিরোধিতা করেন। তারা মুরসিয়ার আলমোহাদ গভর্নর আবদুল্লাহ আল-আদিলকে খলিফা নিযুক্ত করেন।\n\n\n== উজির ==\nইউসুফের রাজত্বের প্রথম বছরে তার তিনজন উজির ছিলেন:\n\nআবু সাঈদ উসমান ইবনে জামি (১২১৪) (মুহাম্মদ আন-নাসিরেরও উজির)\nআবু ইয়াহিয়া আল-হিজরাজি (১২১৪) (أبو يحيى الهزرجي আবু ইয়াহইয়া আল-হিজরাজি)\nআবু আলী ইবনে আশরাফী (১২১৪) (أبو علي بن أشرفي আবু আলী ইবনে আশরাফী)\nআবু সাঈদ উসমান ইবনে জামি (আবার) (১২১৪-১২২৩)\n\n\n== তথ্যসূত্র =="}