{"pageid": 1345253, "title": "সালমান নদভী", "url": "https://bn.wikipedia.org/wiki?curid=1345253", "content": "সালমান হুসাইনি নদভি (জন্ম ১৯৫৪ ), একজন ভারতীয় পণ্ডিত এবং ইসলামী বিজ্ঞানের অধ্যাপক। তিনি আরবি এবং উর্দুতে অসংখ্য পাণ্ডিত্যপূর্ণ রচনার লেখক। সালমান নদভী ভারতের লখনৌতে অবস্থিত দারুল-উলূম নদওয়াতুল উলামা মাদ্রাসায় দাওয়াহ অনুষদের ডিন হিসেবে দায়িত্ব পালন করেছিলেন।  \nতিনি ডাঃ আব্দুল আলী ইউনানী মেডিকেল কলেজ ও হাসপাতালের চেয়ারম্যান, দারুল উলূমে সৈয়দ আহমদ শহীদ-কাতোলী এর  চ্যান্সেলর এবং জমিয়ত শাবাব উল ইসলামের সভাপতি হিসেবে দায়িত্ব পালন করেছেন । এছাড়াও তিনি একজন ভারতের অসংখ্য মেডিকেল, আইটি এবং ইঞ্জিনিয়ারিং কলেজের প্রতিষ্ঠাতা সদস্য। সালমান নদভি  ভারত ও বিদেশে প্রকাশিত ইংরেজি, উর্দু, ফার্সি এবং আরবি ভাষায় প্রকাশিত প্রায় তেরোটি ভিন্ন  ভিন্ম সাময়িকীর সম্পাদক ও সহ-সম্পাদক ছিলেন।\n\n\n== প্রাথমিক জীবন এবং শিক্ষা ==\nসালমান নদভি  ১৯৫৪  সালে লখনৌ শহরে জন্মগ্রহণ করেন।  তার বংশের পরিচয়  হযরত হুসাইন ইবনে আলী (রাঃ) এর  মাধ্যমে হযরত মুহাম্মদ (সাঃ) পর্যন্ত পৌছেছে। তার মা হলেন ভারতীয় ইসলামী পন্ডিত আবুল হাসান আলী হাসান নদভীর ভাগ্নি, যার কাছ থেকে সালমান নদভী প্রচুর উপকৃত হন। [স্ব-প্রকাশিত উৎস?]\nতিনি তার প্রাথমিক শিক্ষা  দারুল-উলূম নদওয়াতুল উলামার একটি শাখা স্কুলে শুরু করেন যেখানে তিনি অল্প বয়সেই কুরআন মুখস্থ করেছিলেন। ইসলামী শিক্ষাতে মাধ্যমিক পর্ব শেষ করার পর তিনি দারুল উলূম নদওয়াতুল উলামা থেকে  শরীয়াহ এবং উসুল আল-দীন থেকে কলেজ শেষ করেন। ১৯৭৪ সালে স্নাতক শেষ করার পর, তিনি এবং অন্যান্য স্নাতকদের একটি দলের সাথে একত্রে জামিয়াত শাবাব আল-ইসলাম (অর্গানাইজেশন অফ দ্য ইয়ুথ অফ ইসলাম) প্রতিষ্ঠা করেন যেটি বর্তমানে সমগ্র ভারতীয় উপমহাদেশে অবস্থিত বিশ্বের বৃহত্তম এবং সবচেয়ে সক্রিয় ইসলামী সংগঠনগুলির মধ্যে একটি হিসাবে বিবেচিত হয়।\nতিনি  ১৯৭৬ সালে দারুল উলূম নদওয়াতুল উলামা থেকে হাদীসে (আল-হাদিস আল-শরীফ ওয়া 'উলুমুহু) স্নাতকোত্তর ডিগ্রি সম্পন্ন করেন।  একবছর পরেই তিনি কলেজ অব উসুল দীন নামে পরিচিত ইমাম মুহাম্মদ ইবনে সৌদ ইসলামিক ইউনিভার্সিটিতে ভর্তি হন  এবং হাদিসের ক্ষেত্রে উচ্চশিক্ষা চালিয়ে  যান। তিনি  ১৯৮০ সালে উচ্চ স্বীকৃতির সাথে হাদিস  বিষয়ে তার স্নাতকোত্তর ডিগ্রি অর্জন করেন। তাঁর গবেষণামূলক প্রবন্ধ, জাম 'আলফাজ আল-জারহ ওয়া'ল-তা'দিল ওয়া দিরাসাতুহা মিন কিতাব তাহদীব আল-তাহদীব লি'ল-হাফিজ ইবনে হাজার ,বিখ্যাত হাদিস  বিষয়ক পন্ডিত এবং উসূল পণ্ডিত, 'আব্দ আল-ফাত্তাহ আবু গুদ্দাহ'-এর তত্ত্বাবধানে সম্পন্ন হয়েছিল। । জামিআতে থাকার সময় হুসাইনি হাদিস অধ্যয়নের ক্ষেত্রে আবু গুদ্দার  এর কাছ থেকে ব্যাপকভাবে উপকৃত হন এবং তখন তিনি তাঁর সবচেয়ে বিশিষ্ট ও প্রিয় ছাত্রদের মধ্যে একজন  ছিলেন। [স্ব-প্রকাশিত উৎস?]\n\n\n== কর্মজীবন ==\nতিনি আরবি ও উর্দুতে অনেক বই লিখেছেন। হুসাইনি দীর্ঘদিন লখনৌতে অবস্থিত  দারুল-উলূম নদওয়াতুল উলামা মাদ্রাসায় দাওয়াহ অনুষদের ডিন হিসেবে দায়িত্ব পালন করেন।\nতিনি  ১৯৭৫ সালে মাদ্রাসা আল-ইমাম আহমদ ইবনে ইরফান আল-শাহিদ আল-ইসলামিয়া প্রতিষ্ঠায় অবদান রেখেছিলেন।\n\n\n== সুন্নি মুসলিম বাহিনী ==\n২০১৪ সালের জুলাই এ, ফার্স্টপোস্ট   রিপোর্ট করেছে যে হুসাইনি সৌদি সরকারকে একটি চিঠি লিখেছিলেন যাতে  তিনি  ৫ লক্ষ সুন্নি মুসলিম ভারতীয় যুবকদের  নিয়ে গঠিত একটি  শক্তিশালী মিলিশিয়া গড়ে তোলার প্রস্তাব দেওয়া দেন এবং যেটি একটি শক্তিশালী বৈশ্বিক ইসলামী সেনাবাহিনীর অংশ হবে বলে তিনি মনে করতেন। তিনি প্রস্তাব করেছিলেন,  এই সেনাবাহিনী ইরাকে শিয়া জঙ্গিদের বিরুদ্ধে লড়াই করবে, অন্যত্র \"প্রয়োজনে মুসলমানদের সাহায্য করবে\" এবং একটি ইসলামী  খিলাফতের অংশ হয়ে উঠবে এবং  তিনি চান সৌদিরা মুসলিম উম্মাহ ও আন্তর্জাতিক মুসলিম সম্প্রদায়ের জন্য এটি স্থাপন করুক।\n\n\n== আরও দেখুন ==\nRabey Hasani Nadvi\nAbul Hasan Ali Hasani Nadwi\nSyed Sulaiman Nadvi\n\n\n== তথ্যসূত্র ==\nhttps://en.wikipedia.org/wiki/Salman_Nadwi\nhttps://web.archive.org/web/20120328184754/http://ccmt.jucanada.org/notice_board.aspx/notices/shaykh_syed_salman_al_hussaini_al_nadwi_in_toronto\nhttps://archive.today/20120731081002/http://www.bhatkallys.com/news/news.asp?aid=9718\nhttps://archive.today/20120713111621/http://seekersofvirtue.com/home/2009/10/shaykh-syed-salman-al-nadwi-coming-to-ottawa/\nhttp://www.islamandorientalreligions.org/content/delegates-and-special-invitees  ওয়েব্যাক মেশিনে আর্কাইভকৃত ২৭ মে ২০১২ তারিখে\nhttp://www.shababalislam.org/eng/say.html  ওয়েব্যাক মেশিনে আর্কাইভকৃত ৩১ জুলাই ২০১৫ তারিখে\nhttps://www.firstpost.com/india/cleric-salman-nadvis-suggestion-to-move-babri-masjid-likely-motivated-by-his-view-of-shias-as-non-muslim-4347449.html\nhttps://www.firstpost.com/world/daft-and-dangerous-muslim-scholars-plan-for-a-militia-to-fight-global-jihad-1634307.html"}