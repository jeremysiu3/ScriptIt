{"pageid": 1443870, "title": "অরবিন্দ জোশী", "url": "https://bn.wikipedia.org/wiki?curid=1443870", "content": "অরবিন্দ জোশী (১৯৩৬ - ২৯ জানুয়ারি ২০২১) ছিলেন একজন ভারতীয় চলচ্চিত্র এবং থিয়েটার অভিনেতা, নাট্যকার ও পরিচালক, যিনি গুজরাটি থিয়েটার এবং গুজরাটি চলচ্চিত্রে তার কাজের জন্য পরিচিত। তিনি ছিলেন অভিনেত্রী মানসী জোশী রায় ও অভিনেতা শর্মন জোশীর পিতা।\n\n\n== ব্যক্তিগত জীবন ==\nঅরবিন্দ জোশী মুম্বইয়ে জন্মগ্রহণ করেন এবং বেড়ে ওঠেন।\nতিনি ১৯৫৭ সালে উষা জোশীকে বিয়ে করেন। তাদের দুইজন সন্তান রয়েছেন। কন্যা অভিনেত্রী মানসী জোশী রায় এবং পুত্র অভিনেতা শর্মন জোশী।\n\n\n== কর্মজীবন ==\nহিন্দি চলচ্চিত্র শিল্পে কাজ শুরু করার আগে তিনি প্রায় এক দশক ধরে থিয়েটার শিল্পী হিসেবে কাজ করেছিলেন। তিনি গারভো গারাসিও, ঘের ঘের মাটিনা চুলা, ঢোলা মারু, তড়কা ছায়া, মেন্দি রঙ লাগিও এবং গোভালিও সহ বিভিন্ন গুজরাটি চলচ্চিত্রে অভিনয় করেছেন। তিনি শোলে (১৯৭৫), ইত্তেফাক (১৯৬৯), অপমান কি আগ (১৯৯০), আব তো আজা সাজন মেরে (১৯৯৪) এবং লাভ ম্যারেজ (১৯৮৪) সহ বিভিন্ন হিন্দি চলচ্চিত্রে অভিনয় করেছেন।\n\n\n== মৃত্যু ==\nঅরবিন্দ জোশী ২০২১ সালের ২৯ জানুয়ারি মুম্বইয়ের ভিলে পার্লেতে ৮৪ বছর বয়সে মারা যান।\n\n\n== অভিনীত চলচ্চিত্র ==\n\n\n=== হিন্দি চলচ্চিত্র ===\nইত্তেফাক (১৯৬৯)\nগুপ্ত জ্ঞান (১৯৭৪)\nশোলে (১৯৭৫)\nপতি পরমেশ্বর (১৯৭৮)\nলাভ ম্যারেজ (১৯৮৪)\nছোটা আদমি (১৯৮৬)\nউদ্ধার (১৯৮৬)\nনাম (১৯৮৬)\nঠিকানা (১৯৮৭)\nখরিদার (১৯৮৮)\nঅপমান কি আগ (১৯৯০)\nপেয়ার কা তুফান (১৯৯০)\nআব তো আজা সাজন মেরে (১৯৯৪)\nগডমাদার (১৯৯৯)\n\n\n=== গুজরাটি চলচ্চিত্র ===\nডাকু রানী গঙ্গা (১৯৭৬)\nপুত্র বধূ (১৯৮২)\nফুটপাথ নি রানী (১৯৮৪)\nমা না আঁসু (১৯৮৪)\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে অরবিন্দ জোশী (ইংরেজি)"}