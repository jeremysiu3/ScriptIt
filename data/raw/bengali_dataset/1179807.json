{"pageid": 1179807, "title": "সার্জেন্ট স্কিম, ১৯৪৪", "url": "https://bn.wikipedia.org/wiki?curid=1179807", "content": "সার্জেন্ট স্কিম ১৯৪৪ আনুষ্ঠানিকভাবে ভারতে যুদ্ধ-পরবর্তী শিক্ষা উন্নয়নের সার্জেন্ট কমিশনের রিপোর্ট নামে পরিচিত, এটি ছিল ২য় বিশ্বযুদ্ধের পরে ১৯৪৪ সালের একটি শিক্ষা সংস্কারকমূলক একটি স্মারকলিপি। যা ব্রিটিশ শাসিত ভারত সরকারের নির্দেশে তৈরি করা হয়েছিল, এটিতে ভারতে স্বাক্ষরতা ও শিক্ষার ভবিষ্যত উন্নয়নের রূপরেখা প্রণয়ন করা হয়েছিলো। সার্জেন্ট স্কিমের কেন্দ্রীয় লক্ষ্য ছিল ভারতের শিক্ষাগত পুনর্গঠন করা। এই পরিকল্পনায় ৪০ বছরে (১৯৪৪-১৯৮৪) বার্ষিক ৩১২৬ মিলিয়ন টাকা ব্যয় করার কথা বলা হয়েছিলো, এবং টাকার উৎস সম্পর্কে ধারণা দেওয়া হয়েছিলো, ৩৫৬ মিলিয়ন টাকা (বাজেটের প্রায় ১১%) সংগ্রহ করতে হবে শিক্ষার্থীদের বেতন থেকে এবং বাকিটাকা সরবরাহ করা হবে সরকারি ট্যাক্স থেকে। সার্জেন্ট পরিকল্পনায় প্রাথমিক শিক্ষা, বয়স্ক শিক্ষা, মাধ্যমিক শিক্ষার উপর গুরুত্বারোপ করা হয়েছিলো।\nএটি ৬-১১ বছর বয়সী সমস্ত ভারতীয় শিশুদের জন্য বিনামূল্যে এবং বাধ্যতামূলক শিক্ষা প্রবর্তনের সুপারিশ করেছিলো। এই পরিকল্পনার লক্ষ্য ছিল ৪০ বছরের মধ্যে ১৯৮৪ সালে ভারতে সর্বজনীন সাক্ষরতা নিয়ে আসা। স্কিমটি নিম্নরূপ হয়েছে:\n১। প্রাথমিক বিদ্যালয় ও উচ্চ বিদ্যালয় স্থাপন।\n২। দুই ধরনের হাই স্কুল: ক) একাডেমিক। খ) কারিগরি এবং বৃত্তিমূলক\n৩। ইন্টারমিডিয়েট কোর্সের বিলুপ্তি ঘটানো\nযদিও ভারতীয় স্বাধীনতা আন্দোলনের নেতারা সেই সময়ে ৪০ বছরের সময় সীমাকে সর্বজনীন সাক্ষরতা অর্জনের জন্য খুব দীর্ঘ সময় বলে উপহাস করেছিলেন। তবে স্বাধীনতা-উত্তর ভারতে গড় সাক্ষরতার মাত্রা ২০০৮ সালে (স্কিমটি চালু হওয়ার ৬৪ বছর পর) মাত্র ৬৫% এ পৌঁছেছিল। এবং এটি প্রতি বছর ১.৫% হারে শুধুমাত্র \"আস্তিকভাবে\" বৃদ্ধি পাচ্ছে।\n\n\n== তথ্যসূত্র =="}