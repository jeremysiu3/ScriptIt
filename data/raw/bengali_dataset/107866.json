{"pageid": 107866, "title": "জাকিনথোস মেরিন পার্ক", "url": "https://bn.wikipedia.org/wiki?curid=107866", "content": "ন্যাশনাল মেরিন পার্ক অফ জাকিনথোস (ইংরেজি: National Marine Park of Zakynthos) (গ্রিক: Εθνικό Θαλάσσιο Πάρκο Ζακύνθου) হচ্ছে একটি জাতীয় প্রাণী সংরক্ষণ কেন্দ্র। ১৯৯৯ সালে এটি প্রতিষ্ঠিত হয়। গ্রিসের লাগানাস সাগরের দ্বীপ জাকিনথোসে এর অবস্থান। এই সংরক্ষণ কেন্দ্রটি ন্যাচারা ২০০০ নেটওয়ার্কের আওতাভুক্ত, এবং এর আয়তন প্রায় ১৩,৫০০ হেক্টর (৫২ বর্গমাইল)। লগারহেড সামুদ্রিক কচ্ছপের এটি একটি অন্যতম বাসস্থান। ভূমধ্যসাগরের সামুদ্রিক কচ্ছপ রক্ষায় নির্মিত এটি প্রথম জাতীয় সংরক্ষণকেন্দ্র।\n\n\n== ভৌগোলিক পরিবেশ ==\nজাকিনথোস মেরিন পার্কের আয়তন লাগানাস সাগর জুড়ে বিদ্যমান। এর দক্ষিণ উপকূল ভূমধ্যসাগরীয় সামুদ্রিক কচ্ছপের একটি অন্যতম বাসা বাঁধার স্থান। এই বাসা বানানোর কার্যক্রম এই সাগরের ছয়টি সৈকতে চলে, যা প্রায় ৫ কিমি (৩ মা) জুড়ে বিদ্যমান। এজন্য এই দ্বীপটি বিশ্বের সর্ববৃহৎ লগারহেড কচ্ছপের বাসস্থানে পরিণত হয়েছে। এই বাসা বাঁধার স্থানগুলো ছাড়াও ৫০ কিমি (৩১ মা) দূরের দুটো ছোট দ্বীপও এই পার্কের আওতাভুক্ত।\n\n\n== তথ্যসূত্র =="}