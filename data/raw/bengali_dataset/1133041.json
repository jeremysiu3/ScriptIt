{"pageid": 1133041, "title": "ছানাথিপ সংক্রাসিন", "url": "https://bn.wikipedia.org/wiki?curid=1133041", "content": "ছানাথিপ সংক্রাসিন (থাই: ชนาธิป สรงกระสินธ์, উচ্চারিত [t͡ɕʰā.nāː.tʰíp sǒŋ.krā.sǐn], ইংরেজি: Chanathip Songkrasin; জন্ম: ৫ অক্টোবর ১৯৯৩) হলেন একজন থাই পেশাদার ফুটবল খেলোয়াড়। তিনি বর্তমানে থাইল্যান্ডের পেশাদার ফুটবল লিগের শীর্ষ স্তর জে১ লিগের ক্লাব কাওয়াসাকি ফ্রোন্তালে এবং থাইল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় হিসেবে খেলেন।\n২০১১ সালে, ছানাথিপ থাইল্যান্ড অনূর্ধ্ব-১৯ দলের হয়ে থাইল্যান্ডের বয়সভিত্তিক পর্যায়ে অভিষেক করেছিলেন। প্রায় ১ বছর যাবত থাইল্যান্ডের বয়সভিত্তিক দলের হয়ে খেলার পর, তিনি ২০১২ সালে থাইল্যান্ডের হয়ে আন্তর্জাতিক পর্যায়ে অভিষেক করেছেন; থাইল্যান্ডের জার্সি গায়ে তিনি এপর্যন্ত ৬১ ম্যাচে ১২টি গোল করেছেন।\n\n\n== প্রারম্ভিক জীবন ==\nছানাথিপ সংক্রাসিন ১৯৯৩ সালের ৫ই অক্টোবর তারিখে থাইল্যান্ডের নাখন পাথমের সাম ফ্রানে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nছানাথিপ থাইল্যান্ড অনূর্ধ্ব-১৯ এবং থাইল্যান্ড অনূর্ধ্ব-২৩ দলের হয়ে খেলার মাধ্যমে থাইল্যান্ডের প্রতিনিধিত্ব করেছেন। থাইল্যান্ডের বয়সভিত্তিক দলের হয়ে তিনি প্রায় ৬ বছরে ৫৯ ম্যাচে অংশগ্রহণ করে ১৯টি গোল করেছেন।\n২০১২ সালের ১৪ই নভেম্বর তারিখে, ১৯ বছর, ১ মাস ও ৯ দিন বয়সে, উভয় পায়ে ফুটবল খেলায় পারদর্শী ছানাথিপ ভুটানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে থাইল্যান্ডের হয়ে অভিষেক করেছেন। উক্ত ম্যাচের ৬৭তম মিনিটে মধ্যমাঠের খেলোয়াড় রাত্তানা পেচ-আপর্নের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি থাইল্যান্ড ৫–০ গোলের ব্যবধানে জয়লাভ করেছিল। থাইল্যান্ডের হয়ে অভিষেকের বছরে ছানাথিপ সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ মার্চ ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজে. লিগে ছানাথিপ সংক্রাসিন (জাপানি) \nসকারওয়েতে ছানাথিপ সংক্রাসিন  (ইংরেজি)  \nসকারবেসে ছানাথিপ সংক্রাসিন (ইংরেজি) \nট্রান্সফারমার্কেটে ছানাথিপ সংক্রাসিন (ইংরেজি) \nওয়ার্ল্ডফুটবল.নেটে ছানাথিপ সংক্রাসিন (ইংরেজি) \nইএসপিএন এফসিতে ছানাথিপ সংক্রাসিন (ইংরেজি) \nন্যাশনাল-ফুটবল-টিমস.কমে ছানাথিপ সংক্রাসিন (ইংরেজি)"}