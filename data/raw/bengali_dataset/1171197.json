{"pageid": 1171197, "title": "সফটুনস", "url": "https://bn.wikipedia.org/wiki?curid=1171197", "content": "সফটুনস এন্টারটেনমেন্ট মিডিয়া এলএলপি হলো ২০০১ সালে সৌরভ মন্ডল কর্তৃক প্রতিষ্ঠিত ভারতের কলকাতায় অবস্থিত একটি কার্টুন অ্যানিমেশন স্টুডিও; যেখানে কার্টুন চলচ্চিত্র, কার্টুন ভিডিও, কার্টুন ধারাবাহিক, ইত্যাদি নির্মিত হয়ে থাকে। সৌরভ মন্ডল সংস্থাটির প্রতিষ্ঠাতা এবং সিইও। গোপাল ভাঁড়, নন্টে ফন্টে, নাট বল্টু, পাণ্ডব গোয়েন্দার মতো কার্টুন ধারাবাহিক নির্মাণ করেছে এই স্টুডিও তথা সংস্থাটি।\n\n\n== বিষয়বস্তু ==\nসৌরভ মন্ডল ২০০১ সালে সফটুনস প্রতিষ্ঠিত করেন। এটি সনি আট, সনি পল, সনি ইয়ায়, আকাশ ৮ টিভি চ্যানেলের জন্য কার্টুন চলচ্চিত্র ও ধারাবাহিক নির্মাণ করে থাকে। এখনও পর্যন্ত এগুলো নির্মিত হয়ে চলেছে, যেমন- সনি আটের জন্য গোপাল ভাঁড়, নাট বল্টু, পঞ্চতন্ত্রের মন্ত্র, ইত্যাদি।\n\n\n== কার্টুন ধারাবাহিকের তালিকা ==\nডানপিটে খাঁদু আর তার কেমিক্যাল দাদু\nনন্টে ফন্টের নানান কীর্তি\nগোপাল ভাঁড়\nপাণ্ডব গোয়েন্দা\nঝোলমাল\nপাপ-ও-মিটার\nপঞ্চতন্ত্রের মন্ত্র\nনাট বল্টু\n\n\n== কার্টুন ভিডিওর তালিকা ==\nপরশ পাথর\n\n\n== বর্তমানে ==\nসফটুনস ২০১৫ সালে \"সফটুনস অ্যানিমেশন\" নামে একটি ইউটিউব চ্যানেল চালু করে, সেখানে নির্মিত বাংলা কার্টুন ভিডিওগুলোকে প্রকাশ করা হয়। বাংলা ভাষা ছাড়াও হিন্দি, তামিল, তেলুগু, কন্নড় ভাষায় ডাবিং করিয়েও প্রকাশ করা হয়। \"সফটুনসপ্লাস\" নামে এটির একটি ওটিটি প্লাটফর্মও রয়েছে, যেটি ১৩ আগস্ট ২০২২-এ গুগল প্লে স্টোরে মুক্তি পায়।\n\n\n== পুরস্কার ==\n২০০৩ সালে \"এটিএন কলকাতা\" থেকে সেরা অ্যানিমেশন পুরস্কার\nইউটিউব থেকে ৪টি গোল্ড প্লে বাটন পুরস্কার\nইউটিউব থেকে ৬টি সিলভার প্লে বাটন পুরস্কার\n\n\n== আরও দেখুন ==\nঅ্যানিম্যাট্রিক্স মাল্টিমিডিয়া\n\n\n== তথ্যসূত্র ==\n\n\n== বহিঃসংযোগ =="}