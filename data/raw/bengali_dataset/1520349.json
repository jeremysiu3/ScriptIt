{"pageid": 1520349, "title": "রোজ এ ওয়াকার", "url": "https://bn.wikipedia.org/wiki?curid=1520349", "content": "রোজ এ ওয়াকার (১৮৭৯-১৯৪২), একজন অস্ট্রেলীয় চিত্রশিল্পী এবং মিনিয়েচার শিল্পী ছিলেন। তিনি টোয়েন্টি মেলবোর্ন পেইন্টার্স সোসাইটির প্রতিষ্ঠাতা সদস্য ছিলেন।\n\n\n== জীবনী ==\nরোজ ওয়াকার ১৮৭৯ সালে ওয়ালহাল্লায় জন্মগ্রহণ করেন। তিনি বেণ্ডিগো স্কুল অফ মাইনস-এ আর্থার টি উডওয়ার্ডের প্রশিক্ষণে পড়াশোনা করেছিলেন। এরপর তিনি মেলবোর্নে চলে যান, যেখানে তিনি ম্যাক্স মেলড্রামের সঙ্গে পড়াশোনা করেন।\nবেণ্ডিগো আর্ট গ্যালারি ১৯০১-১৯০২ সালের ভিক্টোরিয়ান স্বর্ণজয়ন্তী প্রদর্শনীতে তাঁর বর্ণনামূলক চিত্রকর্ম  প্রদর্শন করেছিল, এটি ছিল একটি জলরঙের ছবি, যার নাম নিউজ ফ্রম দ্য ফ্রন্ট। পরবর্তী কালে ভর্তি ফি কাজে লাগিয়ে এটির কেনার প্রক্রিয়া সমালোচনার মুখে পড়ে। ১৯০২ সালের এপ্রিল-জুন পর্যন্ত চলা, টিকিট টেনে বার করে অপনয়নের মাধ্যমে নির্বাচনী পদ্ধতিটিতে শিল্প ইউনিয়ন বিতর্কিত হয়ে পড়ে। শেষ পর্যন্ত এটিই একমাত্র একজন মহিলার কাজ ছিল এবং অপর দিকে প্রতিযোগিতায় ছিলেন গুস্তাভ ডোরে, রুপার্ট বানি, জুলিয়ান অ্যাশটন এবং জে. ফোর্ড প্যাটারসন সহ আটজন বিশিষ্ট ব্যক্তির অঙ্কন। অবশেষে গ্যালারিটি ডোরে অঙ্কিত জোসেফ'স ফ্লাইট ইনটু ইজিপ্ট নামে বৃহৎ চিত্রকর্মটি কিনে নেয়। ১৯৪০ সালে অস্ট্রেলিয়ান নারী কর্ম প্রদর্শনীতে নিউজ ফ্রম দ্য ফ্রন্ট একটি অ-প্রতিযোগিতামূলক প্রবেশ হিসেবে প্রদর্শিত হয়েছিল এবং শিল্পী এটি ক্যাসলমেইন আর্ট মিউজিয়ামে উপহার দিয়েছিলেন।\nমেলবোর্নের ভিক্টোরিয়ান আর্টিস্ট সোসাইটি এবং অ্যাথেনিয়াম গ্যালারিতে রোজ ওয়াকার তাঁর কাজ প্রদর্শিত করেছিলেন। বিয়ের পর তিনি \"মিসেস জর্জ হার্ট্রিক\" নামে তাঁর কাজের প্রদর্শনী করেন।\nতিনি ভিক্টোরিয়ান আর্টিস্ট সোসাইটি, টোয়েন্টি মেলবোর্ন পেইন্টার্স সোসাইটি এবং মেলবোর্ন সোসাইটি অফ উইমেন পেইন্টার্স অ্যাণ্ড স্কাল্পটার্সের সদস্য ছিলেন।\nতিনি ১৯৪২ সালে মারা যান।\n২০১৩ সালে অস্ট্রেলিয়ার ক্রলিতে অবস্থিত লরেন্স উইলসন আর্ট গ্যালারিতে টুওয়ার্ডস পার্থ: ওয়েস্টার্ন অস্ট্রেলিয়ান উইমেন আর্টিস্টস বিফোর ১৯৫০ প্রদর্শনীতে রোজ ওয়াকারের চিত্রকর্ম অন্তর্ভুক্ত করা হয়েছিল।\n\n\n== তথ্যসূত্র =="}