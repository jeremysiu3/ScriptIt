{"pageid": 1088120, "title": "সেদিক দৌলতাবাদী", "url": "https://bn.wikipedia.org/wiki?curid=1088120", "content": "সেদিক দৌলতাবাদী (ফার্সি: صدیقه دولت‌آبادی    ; ১৮৮২, ইসফাহানে – ৩০ জুলাই, ১৯৬১ তেহরানে ) একজন ইরানি নারীবাদী কর্মী ও সাংবাদিক এবং ফার্সি নারী আন্দোলনের অন্যতম পথিকৃৎ ছিলেন।\n\n\n== জীবনের প্রথমার্ধ ==\nসেদিক ১৮৮২ সালে ইসফাহানে জন্মগ্রহণ করেন। তার পিতার নাম হাদি দোলতাবাদী এবং মাতার নাম খাতামে বেগম। তার বাবা একজন প্রগতিশীল ধর্মীয় আইনবিদ ছিলেন এবং তাকে তেহরানে ফার্সি ও আরবি ভাষায় তার শিক্ষা শুরু করার অনুমতি দিয়েছিলেন।  এরপর তিনি দার-ওল-ফনউন একাডেমিতে মাধ্যমিক শিক্ষা চালিয়ে যান। ১৫ বছর বয়সে, তিনি এতেজাদ আল-হাকমাকে বিবাহ করেছিলেন, কিন্তু তার বন্ধ্যাত্বের কারণে তাদের বিবাহবিচ্ছেদ হয়েছিল।\n\nসেদিককে তার ক্রিয়াকলাপের জন্য গ্রেপ্তার করা হয়েছিল এমন একটি অনুষ্ঠানে, তিনি উত্তর দিয়েছিলেন:স্যার, আমি একশ বছর দেরিতে জন্মগ্রহণ করেছি, যদি আমি আগে জন্মগ্রহণ করতাম, তাহলে আমি নারীদের এত অপমানিত হতে দিতাম না এবং আপনার শৃঙ্খলে আটকে থাকতে পারতাম না।\n\n\n== কর্মজীবন ==\n\nসেদিক বিশ্বাস করতেন যে নারীদের উন্নতির একমাত্র পথ হল  শিক্ষা।  তিনি ১৯১৭ সালের প্রথম মেয়েদের প্রাথমিক বিদ্যালয়গুলির একটি প্রতিষ্ঠা করেন, যার নাম উম্মে আল-মাদারিস (মাদার অব স্কুল)। ধর্মীয় রক্ষণশীলদের আপত্তির পর বিদ্যালয়টি বন্ধ করে দেওয়া হয় এবং ফলস্বরূপ সেদিককে মারধর করা হয় এবং তিন মাসের জন্য আটকে রাখা হয়।\nতিনি স্বীকার করেছিলেন যে মহিলাদের শিক্ষিত হওয়ার জন্য সংবাদ ও নিবন্ধ প্রয়োজন, যা তাদের সমস্যা ও উদ্বেগের সমাধান করতে সক্ষম। এর ফলে তিনি ১১৯১৯ সালে ইসফাহানে জাবান-ই-জনান নামে প্রথম মহিলা গেজেট প্রতিষ্ঠা করেন। এটি ইরানে প্রকাশিত তৃতীয় মহিলা সংবাদপত্র ছিল এবং ১৯২১ সাল পর্যন্ত ৫  টি সংখ্যা প্রকাশিত করে।  এটি তার প্রগতিশীল অবস্থান এবং নারীর অধিকার সম্পর্কিত প্রবন্ধের স্পষ্টভাষী প্রকৃতির জন্য উল্লেখযোগ্য ছিল।  তার প্রথম সম্পাদকীয়তে তিনি উচ্চারন করেছিলেন যে কাগজটি শহরের মহিলাদের অধিকারের \"পশ্চাদপদতা এবং দুর্বল মানসিকতা\" কে চ্যালেঞ্জ করতে চেয়েছিল। তিনি এই সময়ে ইসফাহানের মহিলা সমিতিও প্রতিষ্ঠা করেছিলেন।\n\n\n== উত্তরাধিকার ==\n\nসেদিকের কিছু আর্কাইভ আমস্টারডামের ওয়ার্ল্ড ফাউন্ডেশন ফর সোশ্যাল রিসার্চে রাখা আছে। এই আর্কাইভের কিছু অংশ ২০১৬ সালের ফেব্রুয়ারিতে নারী আন্দোলনের পটভূমিতে প্রদর্শিত হয়েছিল।\n\n\n== তথ্যসূত্র =="}