{"pageid": 1046954, "title": "সালমা সুলতানা", "url": "https://bn.wikipedia.org/wiki?curid=1046954", "content": "সালমা সুলতানা একজন কৃষিবীদ। তিনি কৃষিক্ষেত্রে মাঠ পর্যায়ে অবদান রাখার জন্য ২০২০ সালে নরম্যান ই বোরলগ পুরস্কার লাভ করেন। যা ওয়ার্ল্ড ফুড প্রাইজের পক্ষ থেকে দেয়া হয়। তিনি ড. মোহাম্মদ ইউনুস ও ফজলে হাসান আবেদের পর তৃতীয় বাংলাদেশী হিসেবে এই পুরস্কার লাভ করেন। এছাড়া ২০২১ সালে, সিঙ্গাপুর ভিত্তিক বিজ্ঞান সাময়ীকিতে এশিয়ার শ্রেষ্ঠ ১০০ বিজ্ঞানীর তালিকায় তিনি অন্তর্ভুক্ত হন।\n\n\n== প্রাথমিক জীবন ও শিক্ষা ==\n২০১০ সালে চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয় থেকে তিনি ডক্টর অব ভেটেরিনারি মেডিসিন অনুষদের ওপর স্নাতক ডিগ্রি অর্জন করেন। এরপর তিনি তামিল নাডু ভেটেরিনারি ও এনিম্যাল সাইন্সেস বিশ্ববিদ্যালয়ে পড়াশুনা করতে যান। সেখান থেকে ফিরে এসে সিভাসু থেকে ২০১৪ সালে ফার্মাকোলজির ওপর স্নাকতোত্তর ডিগ্রি অর্জন করেন।\n\n\n== কর্মজীবন ==\nতার কর্মজীবন শুরু হয় পটিয়ায় ডেইরি ভেটেরিনারি ফাউন্ডেশনে একজন ভেটেরিনারি অফিসার হিসেবে। সেখানে তিনি পাঁচ বছর কাজ করেন। পরে ঢাকায় গিয়ে প্রতিষ্ঠা করলেন বাংলাদেশের প্রথম বেসরকারি প্রাণিচিকিৎসা প্রশিক্ষণ কেন্দ্র ‘মডেল লাইভস্টক ইনস্টিটিউট’। এটি দেশের প্রথম বেসরকারী প্রাণী চিকিৎসা কেন্দ্র। এখান থেকে খামারীরা এবং কৃষকরা প্রশিক্ষণ নিয়ে সহজেই স্বাবলম্বী হতে পারবে। বাবার জমানো টাকা দিয়েই তিনি তার এই প্রতিষ্ঠানের কার্যক্রম শুরু করেছিলেন। এই ধরনের প্রতিষ্ঠান গড়ে তোলার পেছনে কারণ হিসেবে তিনি বলেছেন, তিনি যখন পটিয়ায় কাজ করছিলেন তখন কৃষকদের দুরবস্থা নিজ চোখে দেখতে পেয়েছিলেন। সেখানে দেখেছিলেন কেউই তেমন প্রশিক্ষিত না। ফলে খামারীরা লাভবান হতে পারছিলেন না। এই কারণেই তিনি এই ধরনের প্রতিষ্ঠান গড়ে তুলতে চেয়েছিলেন। ঢাকার ডেমরায় জমি ইজারা নিয়ে ২৭ বছর বয়সে বাংলাদেশের ইতিহাসে প্রথম বেসরকারী একটি প্রাণীচিকিৎসার একটি প্রতিষ্ঠান গড়ে তোলেন। এই প্রতিষ্ঠান থেকে উল্লেখযোগ্য সাড়া পাওয়ার পর তিনি গড়ে তোলেন মডেল লাইভস্টোক এডভান্সড ফাউন্ডেশন। এই প্রতিষ্ঠানের কর্মীরা খামার পরিদর্শন করেন এবং খামারীদের প্রয়োজনীয় পরামর্শ প্রদান করেন।\n\n\n== পুরস্কার ==\nনরম্যান ই বোরলগ\nজয় বাংলা ইয়ুথ এওয়ার্ড\nমাদার তেরেসা অ্যাওয়ার্ড ২০১৭\nইন্টারন্যাশনাল আর্চ অব ইউরোপ ফর কোয়ালিটি অ্যান্ড টেকনোলজি অ্যাওয়ার্ড ২০১৮\n\n\n== উৎস =="}