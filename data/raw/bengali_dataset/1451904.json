{"pageid": 1451904, "title": "ইয়োহান ভাসকেস ইবারা", "url": "https://bn.wikipedia.org/wiki?curid=1451904", "content": "ইয়োহান ফেলিপে ভাসকেস ইবারা (স্পেনীয়: Johan Vásquez; জন্ম: ২২ অক্টোবর ১৯৯৮; ইয়োহান ভাসকেস নামে সুপরিচিত) হলেন একজন মেক্সিকীয় পেশাদার ফুটবল খেলোয়াড়। তিনি বর্তমানে ইতালীয় ক্লাব জেনোয়া এবং মেক্সিকো জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় রক্ষণভাগের খেলোয়াড় হিসেবে খেলেন।\n২০১৯ সালে, ভাসকেস মেক্সিকো অনূর্ধ্ব-২৩ দলের হয়ে মেক্সিকোর বয়সভিত্তিক পর্যায়ে অভিষেক করেছিলেন। প্রায় এক বছর যাবত মেক্সিকোর বয়সভিত্তিক দলের হয়ে খেলার পর, তিনি ২০১৯ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ২৩ ম্যাচে ১টি গোল করেছেন।\n\n\n== প্রারম্ভিক জীবন ==\nইয়োহান ফেলিপে ভাসকেস ইবারা ১৯৯৮ সালের ২২শে অক্টোবর তারিখে মেক্সিকোর সোনোরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nভাসকেস মেক্সিকো অনূর্ধ্ব-২৩ দলের হয়ে খেলার মাধ্যমে মেক্সিকোর প্রতিনিধিত্ব করেছেন। ২০১৯ সালে তিনি মেক্সিকো অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। মেক্সিকোর বয়সভিত্তিক দলের হয়ে তিনি প্রায় ১ বছরে ১৭ ম্যাচে অংশগ্রহণ করে ৩টি গোল করেছেন।\n২০১৯ সালের ৩রা অক্টোবর তারিখে, ২০ বছর, ১১ মাস ও ১১ দিন বয়সে, বাম পায়ে ফুটবল খেলায় পারদর্শী ভাসকেস ত্রিনিদাদ ও টোবাগোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। উক্ত ম্যাচের ৬৩তম মিনিটে আক্রমণভাগের খেলোয়াড় পাওলো ইরিসারের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি মেক্সিকো ২–০ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে ভাসকেস সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৩ বছর, ৫ মাস ও ২১ দিন পর, মেক্সিকোর জার্সি গায়ে প্রথম গোলটি করেছেন; ২০২৩ সালের ২৪শে মার্চ তারিখে, সুরিনামের বিরুদ্ধে ম্যাচের ৬৪তম মিনিটে মেক্সিকোর হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২২ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইয়োহান ভাসকেস ইবারা  (ইংরেজি)  \nসকারবেসে \nবিডিফুটবলে ইয়োহান ভাসকেস ইবারা  (ইংরেজি)  \nট্রান্সফারমার্কেটে ইয়োহান ভাসকেস ইবারা (ইংরেজি) \nওয়ার্ল্ডফুটবল.নেটে ইয়োহান ভাসকেস ইবারা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ইয়োহান ভাসকেস ইবারা (ইংরেজি)"}