{"pageid": 113123, "title": "দাগি ঘাসপাখি", "url": "https://bn.wikipedia.org/wiki?curid=113123", "content": "দাগি ঘাসপাখি (ইংরেজি: Striated Grassbird) ঘাসপাখির একটি প্রজাতি। বাংলাদেশ ছাড়া দক্ষিণ ও দক্ষিণ-পূর্ব এশিয়ার বেশ কয়েকটি দেশে এ পাখি দেখা যায়। বাংলাদেশের হাওর এলাকা, নেপালের তেরাই এবং ভারতের পাঞ্জাব, অরুণাচল, আসাম, মণিপুর ও নাগাল্যান্ড প্রদেশের সমতলভূমিতে এদের দেখা যায়। বাংলাদেশের পূর্বে মিয়ানমার, থাইল্যান্ড, কম্বোডিয়া, লাওস, ভিয়েতনাম ও দক্ষিণ চীনে তো আছেই, এছাড়াও পাখিটি ইন্দোনেশিয়া ও ফিলিপাইনের কয়েকটি বিচ্ছিন্ন দ্বীপেও বসতি করেছে।  দাগি ঘাসপাখির দৈর্ঘ্য প্রায় এক ফুট এবং ওজন ৫০ গ্রাম। দাগি ঘাসপাখি শুধু আকারেই বড় নয়, এর আবাসও কিছুটা বিস্তৃত।\n\n\n== বিবরণ ==\nদাগি ঘাসপাখি অধিকাংশ সময় ঘাসের মধ্যে লুকিয়ে থাকলেও কিছু সময় পর পর ওপরে উড়ে চড়া গলায় লম্বা ডাক দিয়ে সবার দৃষ্টি আকর্ষণ করাই এর স্বভাব। নানা জাতের ভূচর মাকড়সা ও অন্য পোকামাকড় খেয়েই পাখিটি বেঁচে থাকে। অগ্রহায়ণ, শীত ও বসন্তে হাওর অঞ্চলে ঘাসপাখির বিচরণ ও বসবাসযোগ্য পর্যাপ্ত ঘাসের প্রান্তর জেগে থাকে। কিন্তু পুরো হাওর এলাকা ছয় মাস পানির নিচে ডুবে থাকার ফলে বর্ষার প্রজনন-মৌসুমে এ পাখির আবাসসংকট দেখা দেয়। হাওর-বেসিন ছাড়া এ দেশে যে যৎসামান্য নল, কাশ ও লম্বা-ঘাসের জমি টিকে আছে তা দ্রুত উজাড় হয়ে যাচ্ছে বলে পাখিটির বর্ষার-আবাস আশঙ্কাজনকভাবে সংকুচিত হয়ে পড়ছে। \n\n\n== আবাস ==\nএটি বাংলাদেশ, কম্বোডিয়া, চীন, ভারত, ইন্দোনেশিয়া, লাওস, মালয়েশিয়া, মায়ানমার, নেপাল, পাকিস্তান, ফিলিপাইন, রাশিয়া, থাইল্যান্ড, এবং ভিয়েতনামে দেখতে পাওয়া যায়।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\nBirdLife Internationa, ২০০৪। Megalurus palustris  ওয়েব্যাক মেশিনে আর্কাইভকৃত ৫ জুন ২০১১ তারিখে. 2006 IUCN Red List of Threatened Species. ডাউনলোড ১৭ই ফেব্রুয়ারি ২০১০।"}