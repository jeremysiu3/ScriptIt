{"pageid": 1530360, "title": "শেখ জায়েদ গ্র্যান্ড মসজিদ, সোলো", "url": "https://bn.wikipedia.org/wiki?curid=1530360", "content": "শেখ জায়েদ গ্র্যান্ড মসজিদ, সলো (আরবি: جَامِع ٱلشَّيْخ زَايِد ٱلْكَبِيْر، سوْلو‎; ইন্দোনেশীয়: Masjid Raya Sheikh Zayed, Solo) ইন্দোনেশিয়ার সলো শহরে অবস্থিত একটি মসজিদ, যা সংযুক্ত আরব আমিরাতের আবুধাবিতে অবস্থিত মূল শেখ জায়েদ গ্র্যান্ড মসজিদের ছোট সংস্করণ। এটি নির্মাণে খরচ হয়েছে US$ ২০ মিলিয়ন (Rp ৩১৩.১ বিলিয়ন), এবং এটি সংযুক্ত আরব আমিরাতের প্রতিষ্ঠাতা শেখ জায়েদের নামে নামকরণ করা হয়েছে।\n\n\n== ইতিহাস ==\nশেখ মোহাম্মদ বিন জায়েদ আল নাহিয়ান (যিনি তখন আবুধাবির যুবরাজ ছিলেন) ২০১৯ সালের জুলাই মাসে ইন্দোনেশিয়া সফরকালে প্রেসিডেন্ট উইদোদোকে এই মসজিদ উপহার দেন। এর নির্মাণকাজ শুরু হয় ২০২১ সালের ৮ মার্চ।\n২০২২ সালের ১৪ নভেম্বর ইন্দোনেশিয়ার প্রেসিডেন্ট উইদোদো ও সংযুক্ত আরব আমিরাতের প্রেসিডেন্ট শেখ মোহাম্মদ আনুষ্ঠানিকভাবে মসজিদটি উদ্বোধন করেন। ২০২৩ সালের ২৮ ফেব্রুয়ারি মসজিদের নির্মাণকাজ সম্পন্ন হয়।\n\n\n== কাঠামো ==\n\nমসজিদটি ৮,০০০ বর্গমিটার (৮৬,০০০ বর্গফুট) এলাকা জুড়ে বিস্তৃত এবং এটি প্রায় ১০,০০০ জন উপাসক ধারণ করতে পারে। মসজিদটিতে ৪টি মিনার এবং ৮২টি গম্বুজ রয়েছে। প্রধান নামাজ হলের ৩২টি স্তম্ভ রয়েছে। এছাড়াও এখানে সংযুক্ত আরব আমিরাতের পৃষ্ঠপোষকতায় পরিচালিত একটি ধর্মীয় প্রশিক্ষণ কেন্দ্র রয়েছে।\n\n\n== আরও দেখুন ==\nইন্দোনেশিয়ার মসজিদের তালিকা\nআল-উস্তো মাংকুনেগারান মসজিদ\nসুরকার্তার গ্রেট মসজিদ\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে শেখ জায়েদ গ্র্যান্ড মসজিদ, সোলো\nAerial view in the evening, Sheikh Zayed Grand Mosque in Surakarta, Central Java, Indonesia\nFakta Masjid Sheikh Zayed Solo ~ Masjid Termewah & Termegah di Surakarta (YouTube)"}