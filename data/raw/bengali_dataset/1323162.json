{"pageid": 1323162, "title": "মো. হামিদুল হক", "url": "https://bn.wikipedia.org/wiki?curid=1323162", "content": "প্রফেসর মো. হামিদুল হক জাতীয় শিক্ষা ব্যবস্থাপনা একাডেমির (নায়েম) মহাপরিচালক হিসেবে কর্মরত ছিলেন। তিনি বর্তমানে বাংলাদেশ সরকারি কর্মকমিশনের (পি. এস. সি.) সদস্য।\n\n\n== প্রাথমিক জীবন ==\nমোঃ হামিদুল হক ১৯৫৯ সালে লালমনিরহাট সদর উপজেলায় জম্মগ্রহণ করেন। তার পিতা বীর মুক্তিযোদ্ধা আবুল হোসেন যিনি বাংলাদেশ সংবিধানের স্বাক্ষরদাতা এবং মাতা হাসনাবানু।\n\n\n== শিক্ষাজীবন ==\nপ্রফেসর হামিদ লালমনিরহাট মডেল হাইস্কুলে মাধ্যমিক সম্পন্ন করার পর রংপুরের কারমাইকেল কলেজ থেকে এইচএসসি সম্পন্ন করেন। তিনি রাজশাহী বিশ্ববিদ্যালয় হতে প্রাণিবিদ্যা বিষয়ে স্নাতক ও স্নাতকোত্তর ডিগ্রি অর্জন করেন। পরবর্তিতে বাংলাদেশ উন্মুক্ত বিশ্ববিদ্যালয় থেকে শিক্ষা বিষয়ে স্নাতকোত্তর সম্পন্ন করেন।\n\n\n== কর্মজীবন ==\nপ্রফেসর হামিদ ১৯৮৪ সালে বিসিএস সাধারণ শিক্ষা ক্যাডারে যোগদানের মাধ্যমে কর্মজীবন শুরু করেন। বিভিন্ন সময় সরকারি জসমুদ্দিন কাজী আব্দুল গনি কলেজ, লালমনিরহাট, রাজশাহী কলেজ, রাজশাহী, কারমাইকেল কলেজ, রংপুর-এ শিক্ষকতা করেন।২০১৪ সালে মাধ্যমিক ও উচ্চশিক্ষা অধিদপ্তর এর পরিচালক (প্রশিক্ষণ) এবং ২০১৫ সালে জাতীয় শিক্ষা ব্যবস্থাপনা একাডেমি (নায়েম) এর মহাপরিচালক পদে যোগদান করেন। পরবর্তিতে ২০১৮ সালে বাংলাদেশ সরকারি কর্ম কমিশনের সদস্য হিসেবে নিয়োগপ্রাপ্ত হন।\n\n\n== সম্মাননা ==\nশিক্ষায় তথ্য প্রযুক্তি ব্যবহারের ক্ষেত্রে অসামান্য অবদানের জন্য ২০১৫ সালে এটুআই কর্মসূচি কর্তৃক শ্রেষ্ঠ অধ্যক্ষ সম্মাননা পদকে ভূষিত হন। এছাড়া ১৯৯৮ সালে দ্য রোটারী ফাউন্ডেশন কর্তৃক পল হ্যারিস ফেলো সম্মাননা পান।\n\n\n== তথ্যসূত্র =="}