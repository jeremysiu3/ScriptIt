{"pageid": 1068794, "title": "হয়বতনগর এ ইউ কামিল মাদ্রাসা", "url": "https://bn.wikipedia.org/wiki?curid=1068794", "content": "হয়বতনগর আনওয়ারুল উলুম (এ ইউ) কামিল মাদরাসা, কিশোরগঞ্জ ঢাকা বিভাগের কিশোরগঞ্জ জেলার সদর উপজেলার একটি প্রাচীন আলিয়া মাদ্রাসা। এই মাদ্রাসাটি ১৯৩৪ সালে প্রতিষ্ঠিত হয়েছিলো, যা বর্তমানে কিশোরগঞ্জ জেলার একটি ঐতিহ্যবাহী ইসলামী শিক্ষাপ্রতিষ্ঠানে পরিণত হয়েছে। জাতীয় শিক্ষা সপ্তাহ ২০০২ এ শ্রেষ্ঠ শিক্ষাপ্রতিষ্ঠান হিসেবে স্বীকৃতি লাভ করে। বর্তমানে এই মাদ্রাসার অধ্যক্ষ হলেন মোহাম্মদ আজিজুল হক।\n\n\n== ইতিহাস ==\nমাওলানা সৈয়দ মুসলেহ উদ্দিনের সপ্নে মুহাম্মাদের নির্দেশনা পায় এইস্থানে একটি মাদ্রাসা নির্মাণের, এরপর তিনি হয়বতনগর দেওয়ান বাড়ীর সৈয়দ রাজী উল্লাহর বাংলাঘরে মাদ্রাসা নির্মাণের উদ্যোগ গ্রহণ করেন। ১৯৩৪ খ্রিস্টাব্দের ১ মার্চ একটি চাটাইয়ের উপর আনোয়ার শাহ কাশ্মীরির নামে হয়বতনগর আনওয়ারুল উলুম আলিয়া মাদরাসার কাজ আরম্ভ হয়। এরপর সৈয়দ মাজহারুল হকের ওয়াকফকৃত ১৭ শতাংশ জমির উপর সৈয়দ হামিদুল হক সাহেবের দেওয়া ছনের ঘরে বর্তমান জায়গায় মাদরাসা চালু করা হয়।\nএরপর মাদ্রাসা কর্তৃপক্ষ নিজেদের মত কাজ চালিয়ে যেতে থাকে এবং ১৯৩৬ সালে ১ জানুয়ারি মাদ্রাসাটি পাকিস্তান সরকার কর্তৃক অনুমোদন লাভ করে। ১৯৪৯ সালের দিকে এই মাদ্রাসায় দরসে হাদিস পড়ানো শুরু হয়। ২০১০-১১ শিক্ষাবর্ষ হতে একটি বিষয়ে অনার্স কোর্স চালু হয়েছে। এই মাদ্রাসাটি ২০০৬ সাল থেকে ২০১৬ সাল পর্যন্ত ইসলামী বিশ্ববিদ্যালয়, বাংলাদেশের অধিভুক্ত ছিলো, এরপরে ইসলামি আরবি বিশ্ববিদ্যালয়ের অধিভুক্ত রয়েছে।\n\n\n== শিক্ষা কার্যক্রম ==\nহয়বতনগর এ.ইউ কামিল মাদরাসাটিতে কামিল স্নাতকোত্তর পর্যায়ে তিনটি বিভাগ চালু রয়েছে। মাদ্রাসাটিতে দাখিল থেকে শুরু করে সর্বোচ্চ পর্যায় কামিল শ্রেণী পর্যন্ত পাঠদান করা হয়।\n১। কামিল হাদিস\n২। কামিল ফিকহ\n৩। কামিল তাফসির\nএছাড়াও ফাযিল স্নাতক পর্যায়ে পাস কোর্স ছাড়াও ফাযিল স্নাতক সম্মান পর্যায়ে আল-কোরআন এন্ড ইসলামিক স্টাডিজ বিষয়ে অনার্স কোর্স চালূ আছে। এইচ.এস.সি সমমান আলিম পর্যায়ে দুটি বিভাগ চালু আছে-সাধারণ ও বিজ্ঞান। এস.এস.সি সমমান দাখিল পর্যায়ে তিনটি বিভাগ চালু রয়েছে-সাধারণ, বিজ্ঞান ও মুজাব্বিদ।\n\n\n== সফলতা ও অর্জন ==\nজাতীয় শিক্ষা সপ্তাহ ২০০২ এ শ্রেষ্ঠ শিক্ষাপ্রতিষ্ঠান হিসেবে স্বীকৃতি লাভ করে।\nজাতীয় শিক্ষা সপ্তাহ ১৯৯৬ ও ২০০২ এ অধ্যক্ষ আবুল খায়ের মুহাম্মাদ নুরুল্লাহ ও উপাধ্যক্ষ আবুল মনসুর মুহাম্মাদ আব্দুস সাত্তার শ্রেষ্ঠ শিক্ষক নির্বাচিত হন।\n(গ) বিজ্ঞান ও প্রযু্ক্তি মেলা ২০১২ এ সিনিয়র গ্রুপে ২য় স্থান লাভ করে এবং উপস্থিত বক্তৃতায় ১ম স্থান অর্জন।\nএকাধিকবার ব্যাডমিন্টন প্রতিযোগিতায় জেলা চ্যাম্পিয়ন ও একবার ক্রিকেট প্রতিযোগিতায় জেলা রানার্স আপ।\n\n\n== সহশিক্ষা কার্যক্রম ==\n(ক) আন্ত কলেজ পর্যায়ে বিতর্ক ও সাধারণ জ্ঞান প্রতিযোগিতায় জেলা পর্যায়ে বিজয়ী হয়ে অঞ্চলে অংশগ্রহণ।\n(খ) ক্বেরাত, হামদ, নাত প্রতিযোগিতায় উপজেলা, জেলা, অঞ্চল, বিভাগীয় পর্যায়ে বিজয়ী হয়ে জাতীয় পর্যায়ে পুরস্কারপ্রাপ্ত।\n(ঘ) বিভিন্ন জাতীয় দিবস যেমন-বিজয় দিবস, স্বাধীনতা দিবসের কুচকাওয়াজে অংশগ্রহণ করে শিক্ষার্থীরা বিভিন্ন সময় ১ম, ২য় ও ৩য় স্থান এবং প্রদর্শন ও পুরস্কার লাভ করে।\n\n\n== উল্লেখযোগ্য ব্যক্তিবর্গ ==\nহয়বতনগর এ ইউ কামিল মাদরাসা উল্লেখযোগ্য ব্যক্তিবর্গ:\n\nসৈয়দ মুসলেহ উদ্দিন - নেজামে ইসলামী (নিখিল পাকিস্তান) পার্টির প্রতিষ্ঠাতা সেক্রেটারী, ঐতিহাসিক শোলাকিয়া ঈদগাহের ইমাম, মাদরাসার প্রতিষ্ঠাতা প্রিন্সিপাল।\nআবুল খায়ের মুহাম্মদ নুরুল্লাহ - শতাধিক গ্রন্থের লেখক, দার্শনিক ও ফিকহ পণ্ডিত। শোলাকিয়া ঈদগাহের ইমাম, শহীদী মসজিদের খতিব ও আল জামিয়াতুল ইমদাদিয়ার তত্ত্বাবধায়ক, মাদরাসার প্রিন্সিপাল।\n\n\n== তথ্যসূত্র =="}