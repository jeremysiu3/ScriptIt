{"pageid": 1114690, "title": "হেদায়াতুল কুরআন", "url": "https://bn.wikipedia.org/wiki?curid=1114690", "content": "হেদায়াতুল কুরআন (উর্দু: ہدایت القرآن‎‎) দারুল উলুম দেওবন্দের সাবেক সদরুল মুদাররিস সাঈদ আহমদ পালনপুরীর লিখিত একটি জনপ্রিয় উর্দু তাফসীর গ্রন্থ। ২০১৬ সালে মাকতাবাতুল হিজাজ থেকে এটি ৮ খণ্ডে প্রকাশিত হয়। এর অর্ধ শতাব্দী পূর্বে দারুল উলুম দেওবন্দের শিক্ষক ওসমান কাশেফ হাশেমি এটি রচনা শুরু করেন। কিন্তু তিনি ৯ পারা পর্যন্ত রচনা করতে পেরেছিলেন। পরবর্তীতে তার অনুরোধে সাঈদ আহমদ পালনপুরী যদিও ১০ম পারা থেকে শুরু করেন কিন্তু তিনি নিজস্ব রচনাশৈলী অনুসরণ করে পূর্ণাঙ্গ তাফসীর রচনা করেন। পালনপুরির কয়েকজন ছাত্র গ্রন্থটির বঙ্গানুবাদ করেন, যা ২০২১ সালে মাকতাবাতুল মদীনা থেকে প্রকাশিত হয়।\n\n\n== বৈশিষ্ট্য ==\nতাফসীর গ্রন্থটির বৈশিষ্ট্য:\n\nএতে আয়াতের সাথে মিল রেখে শাব্দিক তরজমা করা হয়েছে।\nকঠিন শব্দগুলোর শাব্দিক বিশ্লেষণ করা হয়েছে।\nএতে গুরুত্বপূর্ণ শব্দের বিশুদ্ধ তারকিব উল্লেখ করা হয়েছে।\nপ্রত্যেক আয়াতের পূর্বাপর সম্পর্ক এমনভাবে উল্লেখ করা হয়েছে যে, আয়াতের তারকিবে কোথাও ভাঙ্গন সৃষ্টি হয়নি।\nএতে সংক্ষেপে কুরআনে কারিমের মর্মকথা উপস্থাপন করা হয়েছে।\nএতে অতি কঠিন বিষয়কে সহজে উপস্থাপন করা হয়েছে।\nসংশ্লিষ্ট আলোচনাগুলো সাবলীল, শব্দ ও প্রকাশরীতি সাদাসিধে, যা সকলের বোধগম্য।\nএতে প্রথমে একটি/দুটি আয়াত উল্লেখ করতঃ শাব্দিক অনুবাদ, পরে আয়াতের পূর্বাপর সম্পর্ক, তারপর শিরোনাম যুক্ত করে সহজ ও বোধগম্য ব্যাখ্যা। অতঃপর রেখা টেনে আয়াতের পারিভাষিক অর্থ ও অস্পষ্টার ওয়াজাহত। কোথাও শেষে মুক্তাবাণীও লিখে দিয়েছেন, যা অতীতের আলোচনার প্রাণ হয়ে থাকে।\nএতে প্রত্যেক সুরার শুরুতে সুরার নাম, ক্রমিক নম্বর, নুজুল নম্বর, মক্কাবতীর্ণ না মাদানিবতীর্ণ, রুকু ও আয়াতসংখ্যা। তারপর সুরায় আলোচিত প্রধান বিষয়বস্তুসমূহ সারসংক্ষেপ উল্লেখ করা হয়েছে।\nতাফসিরটি সাধারণ ও বিশেষ শ্রেণী; সকলের জন্য লিপিবদ্ধ করা হয়েছে।\nলেখক আয়াতের যে তাফসির গ্রহণ করেছেন, সেটা সুস্পষ্ট শব্দে দ্ব্যর্থহীনভাবে লিখেছেন।\nতাফসিরটি বর্জনীয় শব্দ, বাক্য ও তারকিব থেকে মুক্ত।\nএতে ফিকহি মাসআলাগুলো অত্যন্ত সুন্দরভাবে উল্লেখ করা হয়েছে।\nএতে কঠিন বিষয়ের বোধগম্যে সহজ উদাহরণ টানা হয়েছে।\nইতিহাস থেকে কিংবা নিজের জীবন থেকে শিক্ষনীয় ঘটনাবলী উল্লেখ করা হয়েছে।\n\n\n== আরও দেখুন ==\nমাআরিফুল কুরআন — উসমানি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nপূর্ণাঙ্গ উর্দু সংস্করণ"}