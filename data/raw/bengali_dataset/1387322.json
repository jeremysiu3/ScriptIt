{"pageid": 1387322, "title": "রুস্তমজি বোমানজি বিলিমোরিয়া", "url": "https://bn.wikipedia.org/wiki?curid=1387322", "content": "ডা.রুস্তমজি বোমানজি বিলিমোরিয়া (১৩ মে ১৮৮২ - ?) ছিলেন একজন ভারতের  মহারাষ্ট্র রাজ্যের চিকিৎসক ও সমাজকর্মী। চিকিৎসাক্ষেত্রে অবদানের জন্য ভারত সরকার ১৯৬১ খ্রিস্টাব্দে দেশের তৃতীয় সর্বোচ্চ বেসামরিক পুরস্কার  পদ্মভূষণে ভূষিত করে। \n\n\n== জীবনী ==\nরুস্তমজি বোমানজি বিলিমোরিয়ার জন্ম ১৮৮২ খ্রিস্টাব্দের ১৩ মে  ব্রিটিশ ভারতের  বোম্বে প্রেসিডেন্সির মুম্বাইয়ে। তিনি বোমানজি জামশেদজি বিলিমোরিয়ার চার সন্তানের সর্বকনিষ্ঠ ছিলেন। প্রশিক্ষিত চিকিৎসক রুস্তমজি ১৯১২ খ্রিস্টাব্দে পুনেতে যক্ষ্মা রোগের চিকিৎসার জন্য বেল-এয়ার স্যানিটোরিয়াম তথা আরোগ্য আশ্রম প্রতিষ্ঠা করেন। ১৯১৪ খ্রিস্টাব্দে যক্ষ্মা রোগীদের স্বাস্থ্যের পক্ষে উপযুক্ত আবহাওয়ার মহারাষ্ট্রের হিল স্টেশন পঞ্চগনির ডালকিথ-এ স্থানান্তরিত করেন।  ২৫০ শয্যা বিশিষ্ট স্বাস্থ্যসেবা কেন্দ্রটি ভারতীয় রেড ক্রস সোসাইটি দ্বারা পরিচালিত হয়।  যক্ষ্মারোগের চিকিৎসায় তিনি যে অবদান রাখেন সে জন্য তিনি প্রথম অ্যান্টি-টিবি অ্যাসোসিয়েশন অফ ইন্ডিয়ার স্বর্ণপদক লাভ করেন। \nডা.রুস্তমজি বোমানজি বিলিমোরিয়া সমাজকর্মী 'গুলেস্তান রুস্তম বিলিমোরিয়া'কে বিবাহ করেন।\nচিকিৎসায় অবদানের জন্য ভারত সরকার তাকে ১৯৬১ খ্রিস্টাব্দে দেশের তৃতীয় সর্বোচ্চ বেসামরিক সম্মান পদ্মভূষণে ভূষিত করে । \n\n\n== তথ্যসূত্র =="}