{"pageid": 1126151, "title": "দুপুর ঠাকুরপো", "url": "https://bn.wikipedia.org/wiki?curid=1126151", "content": "দুপুর ঠাকুরপো হলো এসভিএফ দ্বারা নির্মিত হইচই-এ সম্প্রচারিত একটি ভারতীয় বাংলা ওয়েব ধারাবাহিক। ধারাবাহিকটির গল্প গড়ে উঠেছে ঠাকুরপো এবং বৌদিদের নিয়ে। মৌসুম ১-এর পরিচালক দেবলয় ভট্টাচার্য ধারাবাহিকটির শিরোনাম আসলে কী বোঝায়, সে সম্পর্কে বিশদ বর্ণনা করেছেন। মৌসুম ১-এ উমা বৌদির ভূমিকায় অভিনয় করেছিলেন বাঙালি অভিনেত্রী স্বস্তিকা মুখোপাধ্যায়। মৌসুম ২-এ ভোজপুরি অভিনেত্রী মোনালিসা ঝুমা বৌদির মুখ্য ভূমিকায় অভিনয় করেন এবং বাংলা ওয়েব ধারাবাহিকে তার অভিষেক ঘটে। মৌসুম ৩-এ বলিউড অভিনেত্রী ফ্লোরা সাইনি ফুলওয়া বৌদির ভূমিকায় অভিনয় করেন এবং বাংলা ওয়েব ধারাবাহিকে তিনিও অভিষেক করেন।\n\n\n== অভিনয়ে ==\nস্বস্তিকা মুখোপাধ্যায় - উমা বৌদি\nমোনালিসা - ঝুমা বৌদি\nফ্লোরা সাইনি - ফুলওয়া বৌদি\nঅভিজিৎ গুহ - জীবন বাবু\nরুদ্রনীল ঘোষ - যৌবন\nঅনিন্দ্য চ্যাটার্জি - সিডি\nইন্দ্রজিৎ মজুমদার - চোকো\nসৌমেন্দ্র ভট্টাচার্য - এমটিভি\nকার্তিকেয় ত্রিপাঠী - শোমস\nপ্রতীম চট্টোপাধ্যায়\nতৌফিক আহমেদ - ফ্যান্টম\nরব দে\nঋত্বিক মুখোপাধ্যায়\n\n\n== সংক্ষিপ্ত বিবরণ ==\nমৌসুম ১ (২০১৭)\nদুপুর ঠাকুরপো'র প্রথম মৌসুমটি ১০টি পর্ব নিয়ে ২০১৭ সালের পহেলা অক্টোবরে মুক্তি পায়। প্রথম মৌসুমে জীবন বাবুর হোস্টেলে ভাড়াটে হিসেবে ছয়জন ব্যাচেলর থাকে। জীবন বাবু অল্পবয়সী এক মেয়েকে বিয়ে করেন এবং ব্যাচেলররা তাদের নতুন বৌদি উমাকে নিয়ে ব্যস্ত হয়ে পড়ে। উমা বৌদির ভূমিকায় অভিনয় করেছেন স্বস্তিকা মুখোপাধ্যায়।\n\nমৌসুম ২ (২০১৮)\nদুপুর ঠাকুরপো'র দ্বিতীয় মৌসুমটি ২০১৮ সালের ২৬ মে নতুন ৫টি পর্ব নিয়ে মুক্তি পায়। মৌসুম ২ পরিচালনা করেছিলেন অয়ন চক্রবর্তী। এই মৌসুমে মুখ্য ভূমিকার নাম বদল করা হয় এবং উমা বৌদির পরিবর্তে ঝুমা বৌদি রাখা হয়। ঝুমা বৌদি চরিত্রে অভিনয় করেছেন ভোজপুরি অভিনেত্রী মোনালিসা।\n\nমৌসুম ৩ (২০১৯)\nদুপুর ঠাকুরপো'র তৃতীয় মৌসুম ২০১৯ সালের ২৫ অক্টোবর একেবারে নতুন ৫টি পর্ব নিয়ে মুক্তি পায়। নতুন মৌসু্মে ফুলওয়া বৌদির ভূমিকায় অভিনয় করেছেন বলিউড অভিনেত্রী ফ্লোরা সাইনি, এবং এরই মাধ্যমে তিনি বাংলা ওয়েব ধারাবাহিকে অভিষেক করেন।\n\n\n== পর্ব ==\n\n\n=== মৌসুম ১ ===\n\n\n=== মৌসুম ২ ===\n\n\n=== মৌসুম ৩ ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দুপুর ঠাকুরপো  (ইংরেজি)\nদাপ্তরিক ওয়েবসাইট"}