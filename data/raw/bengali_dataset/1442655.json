{"pageid": 1442655, "title": "লুডভিগ কাইসার", "url": "https://bn.wikipedia.org/wiki?curid=1442655", "content": "মার্সেল বার্টেল (জার্মান: Ludwig Kaiser; জন্ম: ৮ জুলাই ১৯৯০; লুডভিগ কাইসার নামে সুপরিচিত) হলেন একজন জার্মান পেশাদার কুস্তিগির। তিনি বর্তমানে মার্কিন পেশাদার কুস্তি সংস্থা ডাব্লিউডাব্লিউইয়ের সাথে চুক্তিবদ্ধ, যেখানে তিনি ২০১৭ সাল হতে কুস্তি লড়ছেন।\n২০০৮ সালে নরডিশ ফাইট ক্লাবে (এনএফসি) রিং নাম আক্সেল ডিটার জুনিয়র-এর অধীনে কুস্তি লড়ার মাধ্যমে বার্টেল পেশাদার কুস্তি জগতে পদার্পণ করেছিলেন, যেখানে তিনি প্রায় ৬ বছর কুস্তি লড়েছিলেন। তিনি এপর্যন্ত বেশ কয়েকটি পেশাদার কুস্তি সংস্থার হয়ে কুস্তি লড়েছেন, যার মধ্যে নরডিশ ফাইট ক্লাব, ওয়েস্টসাইড এক্সট্রিম রেসলিং এবং ডাব্লিউডাব্লিউই অন্যতম।  বার্টেল তার পেশাদার কুস্তি জীবনে একাধিক চ্যাম্পিয়নশিপ জয়লাভ করেছেন; যার মধ্যে সিডাব্লিউপি ট্যাগ টিম চ্যাম্পিয়নশিপ, গ্রেট বেয়ার গ্র্যান্ড চ্যাম্পিয়নশিপ এবং পিডাব্লিউএফ নর্থ-ইউরোপিয়ান চ্যাম্পিয়নশিপ রয়েছে। উক্ত চ্যাম্পিয়নশিপগুলোর মধ্যে ইডাব্লিউপি ট্যাগ টিম চ্যাম্পিয়নশিপে তিনি সবচেয়ে বেশি দিন রাজত্ব করেছিলেন; ২০১৩ সালে জয়লাভ করা চ্যাম্পিয়নশিপটিতে তিনি সর্বমোট ১৩০৯ দিন রাজত্ব করেছিলেন।\nব্যক্তিগতভাবে, বার্টেল বেশ কিছু পুরস্কার জয়লাভ করেছেন, যার মধ্যে  ২০২০ সালে পিডাব্লিউআই ৫০০ তালিকায় ২৪০তম স্থান অধিকার করা অন্যতম।\n\n\n== প্রারম্ভিক জীবন ==\nমার্সেল বার্টেল ১৯৯০ সালের ৮ই জুলাই তারিখে পশ্চিম জার্মানির শ্লেসভিগ-হলষ্টাইনের পিনেবার্গে জন্মগ্রহণ করেছেন এবং সেখানেই তার শৈশব অতিবাহিত করেছেন। তার বাবার নাম আক্সেল ডিটার ।\n\n\n== পেশাদার কুস্তি ==\n\n\n=== ডাব্লিউডাব্লিউই ===\n২০১৭ সালের ২২শে জুন তারিখে মার্সেল বার্টেল রিং নামের অধীনে এনএক্সটি ব্র্যান্ডে কুস্তি লড়ার মাধ্যমে বার্টেল ডাব্লিউডাব্লিউইয়ের হয়ে অভিষেক করেছেন। এনএক্সটি দ্বারা আয়োজিত হাউজ শোতে অনুষ্ঠিত উক্ত ম্যাচে তিনি রডরিক স্ট্রংয়ের মুখোমুখি হয়েছিলেন, যেখানে তিনি পিনফলে মাধ্যমে পরাজিত হয়েছিলেন। পরবর্তীকালে,  ২৮শে জুলাই তারিখে ডাব্লিউডাব্লিউইয়ে তিনি প্রথমবারের মতো কোন ম্যাচে জয়লাভ করেছিলেন, উক্ত ম্যাচে তিনি নিক মিলারকে পরাজিত করেছিলেন।\nডাব্লিউডাব্লিউইয়ে অভিষেকের ৮ মাস পর, ২০১৮ সালের ৯ই মার্চ তারিখে বার্টেল প্রথমবারের মতো চ্যাম্পিয়নশিপ ম্যাচে অংশগ্রহণ করেছিলেন; এনএক্সটিতে ডাব্লিউডাব্লিউই ইউনাইটেড কিংডম চ্যাম্পিয়নশিপে জন্য আয়োজিত একক ম্যাচে তিনি পিট ডানের কাছে পিনফলের মাধ্যমে পরাজিত হয়েছিলেন। অতঃপর ২০২০ সালের ১৩ই মে তারিখে তিনি ডাব্লিউডাব্লিউইয়ে প্রথমবারের মতো চ্যাম্পিয়নশিপ জয়লাভ করেছেন, এনএক্সটিতে আয়োজিত এনএক্সটি ট্যাগ টিম চ্যাম্পিয়নশিপ ম্যাচে তিনি ম্যাট রিডল ও টিমোথি থ্যাচারকে পরাজিত করে প্রথমবারের মতো এনএক্সটি ট্যাগ টিম চ্যাম্পিয়নশিপ জয়লাভ করেছিলেন। উক্ত চ্যাম্পিয়নশিপে তার রাজত্ব সর্বমোট ১০৫ দিন স্থায়ী হয়েছিল;  ২৬শে আগস্ট তারিখে তিনি ম্যাট রিডল ও টিমোথি থ্যাচারকে  ফান্ডাংগো ও টাইলর ব্রিজকে কাছে পরাজিত হওয়ার মাধ্যমে এনএক্সটি ট্যাগ টিম চ্যাম্পিয়নশিপে তার রাজত্বের অবসান ঘটে।\n২০২০ সালের ১২ই জানুয়ারি তারিখে এনএক্সটি ইউকে টেকওভারে আয়োজিত ফ্যাটাল ফোর ওয়ে ল্যাডার ম্যাচে অংশগ্রহণ করার মাধ্যমে বার্টেল প্রথমবারের মতো প্রতি-দর্শনে-পরিশোধে (পিপিভি) কুস্তি লড়েছেন, ম্যাচটি তিনি  মাধ্যমে পরাজিত হয়েছিলেন।\n\n\n=== শৈলী ===\nবার্টেল একজন একক কুস্তিগির হিসেবে ২০০৮ সালে অভিষেক করলেও তিনি পরবর্তীকালে একজন ট্যাগ টিম কুস্তিগির হিসেবেও কুস্তি লড়েছেন। পেশাদার কুস্তিতে তার সুপরিচিত পদক্ষেপগুলোর মধ্যে অন্যতম হচ্ছে এনজিগিরিকে ম্যাচের সমাপনী পদক্ষেপ হিসেবে ব্যবহার করে থাকেন।\n\n\n== অন্যান্য গণমাধ্যম ==\n২০২২ সালে ডাব্লিউডাব্লিউই ২কে২২ উপস্থিত হওয়ার মাধ্যমে বার্টেল ভিডিও গেমে অভিষেক করেছেন।\n\n\n== ব্যক্তিগত জীবন ==\n২০২২ সাল হতে বার্টেল টিফানি স্ট্র্যাটনের সাথে একটি সম্পর্কে আবদ্ধ রয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nটুইটারে লুডভিগ কাইসার \nডাব্লিউডাব্লিউই.কম-এ লুডভিগ কাইসার \nইন্টারনেট মুভি ডেটাবেজে লুডভিগ কাইসার  (ইংরেজি)\nলুডভিগ কাইসার-এর প্রোফাইল: কেজম্যাচ.নেট, রেসলিংডাটা.কম, ইন্টারনেটের রেস্টলিং ডাটাবেস"}