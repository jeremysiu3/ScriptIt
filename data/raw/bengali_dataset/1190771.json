{"pageid": 1190771, "title": "ইসলাম ও আধুনিক অর্থনৈতিক সমস্যা", "url": "https://bn.wikipedia.org/wiki?curid=1190771", "content": "ইসলাম ও আধুনিক অর্থনৈতিক সমস্যা (উর্দু: اسلام اور جدید معاشی مسائل‎‎) পাকিস্তানি অর্থনীতিবিদ তাকি উসমানির রচিত ৮ খণ্ডের একটি উর্দু গ্রন্থ, যাতে বর্তমান পৃথিবীতে প্রচলিত যাবতীয় অর্থনৈতিক মতবাদ সম্পর্কে গভীর ও মৌলিক আলোচনা করা হয়েছে৷ এই গ্রন্থে তিনি মানুষের প্রকৃত অর্থনৈতিক সমস্যার একমাত্র সঠিক সমাধান হিসেবে ইসলামকে তুলে ধরে অন্যান্য আধুনিক অর্থনৈতিক মতবাদসমূহের অন্তঃসারশূন্যতা প্রমাণের চেষ্টা করেছেন। ৮ খণ্ডের এই বইয়ের আলোচ্য বিষয় যথাক্রমে পুঁজিবাদ সমাজতন্ত্র ও ইসলাম, ইসলামের ভূমিব্যবস্থাপনা, ইসলামী ব্যাংকিং রুপরেখা ও প্রয়োজনীয়তা, ক্রয় বিক্রয়ের ইসলামী পদ্ধতি, ইসলামের দৃষ্টিতে ক্রয় বিক্রয়ের আধুনিক পদ্ধতি, আধুনিক কিছু ব্যবসা ও তার শরয়ী বিধান, ইসলামের দৃষ্টিতে সুদ ও তার প্রতিকার, ব্যবসা ও লেনদেনের ইসলামী বিধান। এটি মূলত অর্থনৈতিক বিষয়ে তাকি উসমানির রচিত আল বালাগ ও অন্যান্য ম্যাগাজিনে প্রকাশিত প্রবন্ধ ও বক্তৃতার সংকলন। এর শেষে বর্ণানুক্রমিকভাবে সাজানো আয়াত, হাদিস, সাহাবা ও ব্যক্তিত্বের স্মৃতিচিহ্নের একটি সূচি রয়েছে। এটি ২০০৮ সালে ইনস্টিটিউট অব ইসলামিয়াত লাহোর থেকে প্রকাশিত হয়।\n\n\n== অনুবাদ ==\nবইটির পূর্ণাঙ্গ বঙ্গানুবাদ প্রকাশ করেছে মাকতাবাতুল আযহার। অনুবাদক:\n\nব্যবসা ও লেনদেনের ইসলামী বিধান – কবির আহমাদ আশরাফী\nক্রয় বিক্রয়ের ইসলামী পদ্ধতি – ওসমান গণী\nইসলামের দৃষ্টিতে ক্রয় বিক্রয়ের আধুনিক পদ্ধতি – কবির আহমাদ আশরাফী\nআধুনিক কিছু ব্যবসা ও তার শরয়ী বিধান – কবির আহমাদ আশরাফী\n\n\n== আরও দেখুন ==\nতাকি উসমানির গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nপূর্ণাঙ্গ বাংলা অনুবাদ"}