{"pageid": 1391530, "title": "কানাইপুর স্কুল এন্ড কলেজ", "url": "https://bn.wikipedia.org/wiki?curid=1391530", "content": "কানাইপুর স্কুল এন্ড কলেজ (পূর্বনাম কানাইপুর উচ্চ বিদ্যালয়) বাংলাদেশের ফরিদপুর জেলার সদর উপজেলার কানাইপুর ইউনিয়নে অবস্থিত ঢাকা মাধ্যমিক ও উচ্চমাধ্যমিক শিক্ষা বোর্ডের অধীনস্থ একটি মাধ্যমিক বিদ্যালয় ও কলেজ। প্রথম ১৯৩৭ সালে বিদ্যালয়টি কানাইপুর উচ্চ বিদ্যালয় নামে প্রতিষ্ঠিত হয়। বিদ্যালয়টিকে ২০২৩ সালের ৭ জুন উচ্চ মাধ্যমিক স্তরে উন্নীত করা হয় এবং কানাইপুর স্কুল এন্ড কলেজ নামে পুনঃনামকরণ করা হয়। প্রতিষ্ঠানটির সকল প্রাতিষ্ঠানিক কর্মকাণ্ডের ভাষা বাংলা। প্রতিষ্ঠানটির অধীনে বিদ্যালয় স্তরে পাঁচ বছরের জন্য মাধ্যমিক শিক্ষা এবং কলেজ স্তরে দুই বছরের জন্য উচ্চ মাধ্যমিক শিক্ষার ব্যবস্থা রয়েছে। প্রতিষ্ঠানটিতে বর্তমানে ভারপ্রাপ্ত অধ্যক্ষ হিসেবে নিযুক্ত আছেন শাহ্ মোহাম্মদ শাহজাহান মোল্লা। প্রতিষ্ঠানটির বর্তমান সভাপতি ইসরাত জাহান\n\n\n== ইতিহাস ==\nবিদ্যালয়টি প্রতিষ্ঠিত হয় ১৯৩৭ সালে স্থানীয় শিক্ষানুরাগী জমিদারদের প্রচেষ্টায়। ১৯৩৭ সালের ২ জানুয়ারি পঞ্চানন রায় বিদ্যালয়ের জমি দান করেন। বিদ্যালয়ের প্রতিষ্ঠাতা প্রধান শিক্ষক বাবু প্রমোদ চন্দ্র সিকদার। বিদ্যালয়টি জুনিয়র হাই স্কুল হিসাবে স্বীকৃতি লাভ করে ১৯৬২ সালে এবং উচ্চ বিদ্যালয় হিসাবে স্বীকৃতি পায় ১৯৬৬ সালে।\n২০২৩ সালে বিদ্যালয়টিকে উচ্চ মাধ্যমিক স্তরে বা কলেজে উন্নীত করা হয় এবং কানাইপুর স্কুল এন্ড কলেজ নামে পুনঃনামকরণ করে ৭ জুন উদ্বোধন করা হয়।\n\n\n== সংক্ষিপ্ত বর্ণনা ==\nকানাইপুর স্কুল এন্ড কলেজ  ফরিদপুর জেলার সদর উপজেলাধীন কানাইপুর ইউনিয়নের প্রাণকেন্দ্র বিখ্যাত বাজারের পূর্ব-পার্শ্বে এবং সি এন্ড বি রাস্তার উত্তর-পার্শ্বে অবস্থিত। বিদ্যালয়ের দক্ষিণ-পার্শ্বে বড় একটি খেলার মাঠ আছে। মাঠের দক্ষিণ-পার্শ্বে ১৯৫২ সালের ভাষা শহীদের স্মরণে একটি বড় শহীদ মিনার আছে। তার পাশে বিদ্যালয়ের দুইটি মার্কেট আছে। বিদ্যালয়ের একটি তিনতলা ভবন (মাধ্যমিক বিদ্যালয় শাখা) এবং একটি দোতলা ভবন (কলেজ শাখা) রয়েছে। ভবনগুলোতে কম্পিউটার ল্যাব, বিজ্ঞানাগার সহ ৩২টি কক্ষ রয়েছে। বিদ্যালয়ে একটি বাগান রয়েছে।\n\n\n== শিক্ষা কার্যক্রম ==\nপ্রতিষ্ঠানটি জাতীয় শিক্ষাক্রম ও পাঠ্যপুস্তক বোর্ড প্রদত্ত জাতীয় পাঠ্যক্রমটি ঢাকা শিক্ষা বোর্ডের অধীনে বিদ্যমান সকল শ্রেণি ও পরীক্ষার জন্য অনুসরণ করে। বাংলা এবং ইংরেজি শিক্ষা সকল অনুষদের জন্য বাধ্যতামূলক। এই পাঠ্যক্রমটিতে নিম্ন মাধ্যমিক, মাধ্যমিক এবং উচ্চ মাধ্যমিক বিদ্যালয়ের প্রাতিষ্ঠানিক বিষয় অন্তর্ভুক্ত রয়েছে। সরকারি নিয়ম অনুসারে তথ্য ও যোগাযোগ প্রযুক্তির শিক্ষা মাধ্যমিক এবং উচ্চ মাধ্যমিক শ্রেণির শিক্ষার্থীদের জন্য সম্প্রতি বাধ্যতামূলক করা হয়েছে। বিদ্যালয়টিতে বর্তমানে মাধ্যমিক স্তরে বিজ্ঞান, মানবিক ও ব্যবসায় শিক্ষা শাখায় এবং উচ্চ মাধ্যমিক স্তরে মানবিক ও ব্যবসায় শিক্ষা শাখায় পাঠদান করা হচ্ছে। শিক্ষার্থীরা মানবিক, ব্যাবসায় শিক্ষা ও বিজ্ঞান- এই তিনটি প্রধান শাখার মধ্যে একটি বেছে নিতে পারে।\n\nশিক্ষার্থীদের পোশাক\nবিদ্যালয়ের নির্দিষ্ট পোশাক হলো আকাশী বা নীল শার্ট, সাদা প্যান্ট ও সাদা জুতা। শার্ট ফুল হাতা গ্রহণযোগ্য। শার্টের পকেটের উপর স্কুলের লোগো থাকা বাধ্যতামূলক। বিদ্যালয়ে অবস্থানকালীন সময়ে বিদ্যালয় থেকে ইস্যু করা স্টুডেন্ট আইডি কার্ড পরিধান করা বাধ্যতামূলক।\n\n\n== সুযোগ-সুবিধা ==\nগ্রন্থাগার\nকানাইপুর স্কুল এন্ড কলেজে একটি গ্রন্থাগার রয়েছে। টিফিনের সময়কালে শিক্ষার্থীরা গ্রন্থাগারটি ব্যবহার করতে পারে। সহপাঠ্য, গল্প, উপন্যাস এবং সাধারণ জ্ঞানের বইয়ের সাথে খবরের কাগজ, ম্যাগাজিন, সাময়িকী সমৃদ্ধ গ্রন্থাগারটি। গ্রন্থাগারটিতে প্রায় ৩০০০ (তিন হাজার) বই রয়েছে।\n\nকম্পিউটার ল্যাব\nপ্রতিষ্ঠানটিতে রয়েছে একটি অত্যাধুনিক কম্পিউটার ল্যাব, যেখানে প্রায় ১০টি কম্পিউটার রয়েছে। মাল্টিমিডিয়া ক্লাসরুমের মাধ্যমে ছেলেমেয়েদের শিক্ষাদান করার ব্যবস্থা রয়েছে। তথ্য ও যোগাযোগ প্রযুক্তি বিষয়ে কম্পিউটার শিক্ষার জন্য কম্পিউটার ল্যাবটি ব্যবহৃত হয়।\n\nক্যান্টিন\nপ্রতিষ্ঠানটিতে একটি ক্যান্টিন রয়েছে।\n\n\n== খেলাধুলা ==\nপ্রতিষ্ঠানটিতে খেলাধুলার জন্য একটি খেলার মাঠ রয়েছে। প্রতিষ্ঠানটিতে প্রতি বছর বার্ষিক ক্রীড়া প্রতিযোগিতা অনুষ্ঠিত হয়।\n\n\n== প্রাতিষ্ঠানিক তথ্য ==\nপ্রতিষ্ঠানটির ইআইআইএন নম্বর ১০৮৭৫০, বিদ্যালয় কোড ৫০১৩ এবং কলেজ কোড ৫১৪১।\nঠিকানা:  ডাকঘর- কানাইপুর (পোস্টকোড ৭৮০১), উপজেলা- ফরিদপুর সদর, জেলা- ফরিদপুর।\n\n\n== ফলাফলের ইতিবৃত্ত ==\n\n\n=== মাধ্যমিক স্কুল সার্টিফিকেট (এসএসসি) ===\nকানাইপুর স্কুল এন্ড কলেজের (কানাইপুর উচ্চ বিদ্যালয়) ২০১১ খ্রিষ্টাব্দ থেকে ২০২৪ খ্রিষ্টাব্দ পর্যন্ত বিগত ১৪ বছরের মাধ্যমিক স্কুল সার্টিফিকেট (এসএসসি) পরীক্ষার ফলাফলের ইতিবৃত্ত:\n\n\n=== জুনিয়র স্কুল সার্টিফিকেট (জেএসসি) ===\nকানাইপুর স্কুল এন্ড কলেজের (কানাইপুর উচ্চ বিদ্যালয়) ২০১১ শিক্ষাবর্ষ থেকে ২০১৯ শিক্ষাবর্ষ পর্যন্ত ৯ বছরের নিম্ন মাধ্যমিক স্কুল সার্টিফিকেট (জেএসসি) পরীক্ষার ফলাফলের ইতিবৃত্ত:\n\nবিঃদ্রঃ ২০১৯ শিক্ষাবর্ষের পরবর্তী সকল জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষা বাংলাদেশ শিক্ষা মন্ত্রণালয় কর্তৃক স্থায়ীভাবে বাতিল করা হয়েছে। যার কারণে এখানে ২০১৯ শিক্ষাবর্ষ পর্যন্ত ফলাফলের ইতিবৃত্ত দেখানো হয়েছে।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nফরিদপুর জেলা প্রশাসন স্কুল এন্ড কলেজ\nসরকারি রাজেন্দ্র কলেজ\nফরিদপুর জিলা স্কুল\n\n\n== তথ্যসূত্র ==\n\n\n== বহিঃসংযোগ ==\nকানাইপুর স্কুল এন্ড কলেজ (অফিসিয়াল ওয়েবসাইট)  ওয়েব্যাক মেশিনে আর্কাইভকৃত ১০ ডিসেম্বর ২০২৩ তারিখে\nকানাইপুর উচ্চ বিদ্যালয় (বাংলাদেশ জাতীয় তথ্য বাতায়ন)\nকানাইপুর স্কুল এন্ড কলেজের অবস্থান (গুগল ম্যাপ)"}