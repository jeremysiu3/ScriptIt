{"pageid": 1170969, "title": "আলেক্সিস সালেমাকার্স", "url": "https://bn.wikipedia.org/wiki?curid=1170969", "content": "আলেক্সিস ইয়েসে সালেমাকার্স (ওলন্দাজ: Alexis Saelemaekers; জন্ম: ২৭ জুন ১৯৯৯; আলেক্সিস সালেমাকার্স নামে সুপরিচিত) হলেন একজন বেলজীয় পেশাদার ফুটবল খেলোয়াড়। তিনি বর্তমানে ইতালীয় ক্লাব এসি মিলান এবং বেলজিয়াম জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৭ সালে, সালেমাকার্স বেলজিয়াম অনূর্ধ্ব-১৯ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৪ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২০ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ৯ ম্যাচে ১টি গোল করেছেন।\n\n\n== প্রারম্ভিক জীবন ==\nআলেক্সিস ইয়েসে সালেমাকার্স ১৯৯৯ সালের ২৭শে জুন তারিখে বেলজিয়ামের সিন্ট-আখাতা-বের্খেমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসালেমাকার্স বেলজিয়াম অনূর্ধ্ব-১৯ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। ২০১৭ সালে বেলজিয়াম অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। বেলজিয়ামের বয়সভিত্তিক দলের হয়ে তিনি প্রায় ৪ বছরে ১৬ ম্যাচে অংশগ্রহণ করেছেন।\n২০২০ সালের ৮ই অক্টোবর তারিখে, ২১ বছর, ৩ মাস ও ১১ দিন বয়সে, ডান পায়ে ফুটবল খেলায় পারদর্শী সালেমাকার্স কোত দিভোয়ারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ১৫ নম্বর জার্সি পরিধান করে ডান পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি ১–১ গোলে ড্র হয়েছিল। বেলজিয়ামের হয়ে অভিষেকের বছরে সালেমাকার্স সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩১ আগস্ট ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলেক্সিস সালেমাকার্স – ফিফা প্রতিযোগিতার রেকর্ড (ইংরেজি) \nআলেক্সিস সালেমাকার্স – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেক্সিস সালেমাকার্স  (ইংরেজি)  \nসকারবেসে আলেক্সিস সালেমাকার্স (ইংরেজি) \nবিডিফুটবলে আলেক্সিস সালেমাকার্স  (ইংরেজি)  \nইইউ-ফুটবলে আলেক্সিস সালেমাকার্স (ইংরেজি) \nট্রান্সফারমার্কেটে আলেক্সিস সালেমাকার্স (ইংরেজি) \nওয়ার্ল্ডফুটবল.নেটে আলেক্সিস সালেমাকার্স (ইংরেজি) \nইএসপিএন এফসিতে আলেক্সিস সালেমাকার্স (ইংরেজি) \nন্যাশনাল-ফুটবল-টিমস.কমে আলেক্সিস সালেমাকার্স (ইংরেজি)"}