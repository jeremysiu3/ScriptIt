{"pageid": 1448537, "title": "আলেক্স বায়েনা", "url": "https://bn.wikipedia.org/wiki?curid=1448537", "content": "আলেহান্দ্রো বায়েনা রোদ্রিগেস (স্পেনীয়: Álex Baena; জন্ম: ২০ জুলাই ২০০১; আলেক্স বায়েনা নামে সুপরিচিত) হলেন একজন স্পেনীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব ভিয়ারিয়াল এবং স্পেন জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৭ সালে, বায়েনা স্পেন অনূর্ধ্ব-১৬ দলের হয়ে স্পেনের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত স্পেনের বয়সভিত্তিক দলের হয়ে খেলার পর, তিনি ২০২৩ সালে স্পেনের হয়ে আন্তর্জাতিক পর্যায়ে অভিষেক করেছেন; স্পেনের জার্সি গায়ে তিনি এপর্যন্ত ২ ম্যাচে ১টি গোল করেছেন।\n\n\n== প্রারম্ভিক জীবন ==\nআলেহান্দ্রো বায়েনা রোদ্রিগেস ২০০১ সালের ২০শে জুলাই তারিখে স্পেনের রোকেতাস দে মারে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবায়েনা স্পেন অনূর্ধ্ব-১৬, স্পেন অনূর্ধ্ব-১৭, স্পেন অনূর্ধ্ব-১৮, স্পেন অনূর্ধ্ব-১৯, স্পেন অনূর্ধ্ব-২০ এবং স্পেন অনূর্ধ্ব-২১ দলের হয়ে খেলার মাধ্যমে স্পেনের প্রতিনিধিত্ব করেছেন। ২০১৭ সালের ১৭ই ফেব্রুয়ারি তারিখে তিনি ইংল্যান্ড অনূর্ধ্ব-১৬ দলের বিরুদ্ধে ম্যাচে স্পেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। স্পেনের বয়সভিত্তিক দলের হয়ে তিনি প্রায় ৫ বছরে ৪৮ ম্যাচে অংশগ্রহণ করে ১১টি গোল করেছেন।\n২০২৩ সালের ১২ই সেপ্টেম্বর তারিখে, ২২ বছর, ১ মাস ও ২৩ দিন বয়সে, ডান পায়ে ফুটবল খেলায় পারদর্শী বায়েনা সাইপ্রাসের বিরুদ্ধে অনুষ্ঠিত উয়েফা ইউরো ২০২৪ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে স্পেনের হয়ে অভিষেক করেছেন। উক্ত ম্যাচের ৭৬তম মিনিটে মধ্যমাঠের খেলোয়াড় গাভির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি স্পেন ৬–০ গোলের ব্যবধানে জয়লাভ করেছিল। স্পেনের হয়ে অভিষেকের বছরে বায়েনা সর্বমোট ১ ম্যাচে ১টি গোল করেছেন। জাতীয় দলের হয়ে অভিষেক ম্যাচেই স্পেনের জার্সি গায়ে প্রথম গোলটি করেছেন। উক্ত ম্যাচের ৭৭তম মিনিটে হোসেলুর অ্যাসিস্ট হতে স্পেনের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআলেক্স বায়েনা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আলেক্স বায়েনা  (ইংরেজি)  \nসকারবেসে \nবিডিফুটবলে আলেক্স বায়েনা  (ইংরেজি)  \nইইউ-ফুটবলে \nট্রান্সফারমার্কেটে আলেক্স বায়েনা (ইংরেজি) \nওয়ার্ল্ডফুটবল.নেটে আলেক্স বায়েনা (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে"}