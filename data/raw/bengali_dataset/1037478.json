{"pageid": 1037478, "title": "সানা আসকারি", "url": "https://bn.wikipedia.org/wiki?curid=1037478", "content": "সানা আসকারি ( উর্দু: ثنا عسکری‎‎ ; জন্ম ২৩ এপ্রিল ১৯৮৮) হলেন একজন পাকিস্তানি মডেল এবং অভিনেত্রী। বরাত ধারাবাহিকে 'লায়লা' চরিত্রে অভিনয়ের মাধ্যমে তিনি খ্যাতি অর্জন করেছেন।\n\n\n== প্রারম্ভিক জীবন ==\nসানা আসকারি আমেরিকায় বড় হয়েছেন এবং বেকনহাউস স্কুলে পড়াশোনা করেছেন। তিনি ২০১০ সালে ন্যাশনাল একাডেমি অফ পারফর্মিং আর্টস (এনএপিএ) থেকে স্নাতক ডিগ্রি অর্জন করেছেন।\n\n\n== কর্মজীবন ==\nসানা আসকারি এআরওয়াই ডিজিটালের দরিচা  ধারাবাহিকে ইমরান আসলামের বিপরীতে প্রথমবারের মত কেন্দ্রীয় চরিত্রে অভিনয় করেছিলেন। তিনি ডলি কি আয়েগি বরাত, আজার কি আয়েগি বরাত, তাক্কে কি আয়েগি বরাত, আনি কি আয়েগি বরাত প্রভৃতি ধারাবাহিকে বুশরা আনসারি, আয়শা ওমর, জাভেদ শেখ, আলিশা ইউসুফ, সাবা হামিদ এবং হিনা দিলপাজেরের মতো অভিনয়শিল্পীদের সঙ্গে কাজ করেছেন। এছাড়াও তিনি এআরওয়াই ডিজিটালে ফয়সাল কুরেশির বিপরীতে খুশবু কা ঘর , জিও টিভিতে আজফার রেহমানের বিপরীতে লেডিজ পার্ক এবং হাম টিভিতে ফাহাদ মুস্তাফা, সাবা হামিদ এবং আলিশা ইউসুফের সাথে ম্যায় আব্দুল কাদির হু ধারাবাহিকে অভিনয় করেছেন। তিনি নাদিয়া খান উপস্থাপিত জাগো পাকিস্তান জাগো এবং গুড মর্নিং পাকিস্তান অনুষ্ঠান অতিথি হিসেবেও উপস্থিত হয়েছিলেন।\n\n\n== তথ্যসূত্র =="}