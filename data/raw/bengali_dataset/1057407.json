{"pageid": 1057407, "title": "মোহাম্মদ কামাল ইসমাইল", "url": "https://bn.wikipedia.org/wiki?curid=1057407", "content": "মোহাম্মদ কামাল ইসমাইল (মিশরীয় আরবি: محمد كمال اسماعيل; ১৩ সেপ্টেম্বর ১৯০৮ - ২ আগস্ট ২০০৮) একজন মিশরীয় স্থপতি ছিলেন।\nতার সর্বাধিক প্রসিদ্ধ কাজ হলো মক্কার মসজিদ আল-হারাম ও মদিনার মসজিদে নববীর সম্প্রসারণ। একই সঙ্গে মিশরের মোগাম্মা এবং মিশরের হাইকোর্ট ভবনের নাম নকশা ও সম্প্রসারণেও তার ভুমিকা ছিল। মিশরের ইতিহাসে তিনিই ছিলেন প্রথম সর্বকনিষ্ঠ শিক্ষার্থী- যিনি হাইস্কুল শেষে ‘রয়েল স্কুল অব ইঞ্জিনিয়ারিং’-এ ভর্তি হয়ে স্নাতক সম্পন্ন করেন। ইউরোপে পাঠানো ছাত্রদের ভেতরেও তিনি ছিলেন সর্বকনিষ্ঠ, ইসলামি স্থাপত্যশৈলীর ওপর তিনটি ডক্টরেট ডিগ্রিপ্রাপ্ত প্রথম মিশরীয় প্রকৌশলী।\nমুহাম্মদ কামাল ইসমাইল একজন প্রকৌশলী ছিলেন যিনি দুই পবিত্র মসজিদের (মক্কা আল-মুকাররামা - মদিনা) দ্বিতীয় সম্প্রসারণ প্রকল্পের পরিকল্পনা ও বাস্তবায়নের দায়িত্ব নিয়েছিলেন।  এই স্থপতি তাঁর কর্মজীবনের প্রায় পুরোটা সময় মক্কা ও মদিনার দুই মসজিদের সেবায় আত্মনিয়োগ করেছিলেন। এর জন্য কোনো পারিশ্রমিক নেননি। সৌদি বাদশাহ ফাহাদ এবং বিন লাদেন গ্রুপের সুপারিশ কাজে আসেনি। অবলীলায় তাঁদের মোটা অঙ্কের চেক ফিরিয়ে দেন।\nতাঁর প্রশ্ন ছিল, ‘এ দুই পবিত্র মসজিদের কাজের জন্য পারিশ্রমিক নিয়ে শেষবিচারের দিনে আমি কোন মুখে আল্লাহর সামনে গিয়ে দাঁড়াব?’\nব্যক্তিগত জীবনে তিনি ৪৪ বছর বয়সে বিয়ে করেন। তাঁর স্ত্রী সন্তান জন্ম দিয়ে মারা যান। এরপর তিনি আর বিয়ে করেননি।\n\n\n== তথ্যসূত্র =="}