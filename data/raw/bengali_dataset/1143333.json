{"pageid": 1143333, "title": "অস্কার আইজ্যাক", "url": "https://bn.wikipedia.org/wiki?curid=1143333", "content": "অস্কার আইজ্যাক হার্নান্দেজ এস্ত্রাদা (জম্ম ৯ মার্চ, ১৯৭৯)) একজন মার্কিন অভিনেতা। ১৯৯০'র দশকের শেষ দিকে অভিনয়ে অভিষেক হওয়ার পর তিনি জুলিয়ার্ড স্কুল এ অভিনয় নিয়ে পড়াশোনা শুরু করেন এবং ২০০০'র দশকের বেশিরভাগ সময়ই বিভিন্ন ছোট-খাটো চরিত্রে অভিনয় করেন । ২০০৯ সালে অস্ট্রেলিয়ান চলচ্চিত্র বালিবো চলচ্চিত্রে অভিনয়ের জন্য আইজ্যাক \" এএসিটিএ এওয়ার্ড\" পান সেরা পার্শ্ব-অভিনেতা হিসেবে। পার্শ্ব চরিত্র হিসেবে বডি অফ লাইস (২০০৮), রবিন হুড (২০১০) এবং ড্রাইভ (২০১১) তে অভিনয় করেন আইজ্যাক, তার ক্যারিয়ারে গতি আসে ব্ল্যাক কমেডি চলচ্চিত্র ইনসাইড লুয়েন ডেভিস এ গায়কের চরিত্রে অভিনয় করে যেটি তাকে গোল্ডেন গ্লোব পুরস্কারের মনোনয়ন পাইয়ে দেয়।\nগুয়াতেমালায় জন্মগ্রহণকারী, আইজ্যাক শিশু অবস্থায় তার পরিবারের সাথে মার্কিন যুক্তরাষ্ট্রে চলে আসেন। কিশোর বয়সে, তিনি একটি পাংক ব্যান্ডে যোগ দিয়েছিলেন, নাটকে অভিনয় করেছিলেন এবং একটি ছোট চরিত্রে তার চলচ্চিত্রে আত্মপ্রকাশ করেছিলেন। জুলিয়ার্ড স্কুলের একজন স্নাতক, আইজ্যাক ২০০০' এর দশকের বেশিরভাগ সময় চলচ্চিত্রে একজন চরিত্র অভিনেতা হিসেবে অভিনয় করেন।\nআইজ্যাক এর ক্যারিয়ার এগিয়ে যায় ক্রাইম ড্রামা এ মোস্ট ভায়োলেন্ট ইয়ার (২০১৪), থ্রিলার এক্স ম্যাশিনা (২০১৫) এবং সুপারহিরো চলচ্চিত্র এক্স-ম্যান: এপোকেলিপ্স (২০১৬) এর মতো চলচ্চিত্রে অভিনয় করে। তিনি পরিচিতি পান স্টার ওয়ার্স এর নতুন ট্রিলজি (২০১৫-২০১৯) তে \"পো ডেমেরন\" এর চরিত্রে অভিনয় করে। তারপর থেকে তাকে সাইন্স ফিকশন চলচ্চিত্র এনহাইলেশন (২০১৮) এবং ডিউন এবং ক্রাইম ড্রামা দ্য কার্ড কাউন্টার (২০২১) এবং এনিমেটেড সুপারহিরো চলচ্চিত্র স্পাইডার-ম্যান: অ্যাক্রোস দ্য স্পাইডার-ভার্সে অভিনয় করতে দেখা যায়।\nটেলিভিশনে এইচবিও এর মিনি সিরিজ \"শো মি এ হিরো\" (২০১৫) এবং \"সিনস ফ্রম এ ম্যারিজ\" (২০২১) এ দেখা যায়। যেখানে তিনি গোল্ডেন গ্লোব জিতেন সীমিত এবং টেলিভিশন ধারাবাহিকে অভিনয়ের জন্য। ২০২২ সালে তাকে মার্ভেল সিনেমাটিক ইউনিভার্সে মুন নাইটে নাম ভূমিকায় অভিনয় করতে দেখা যায়।\n\n\n== তথ্যসূত্র =="}