{"pageid": 115227, "title": "ডোমকল মহকুমা", "url": "https://bn.wikipedia.org/wiki?curid=115227", "content": "ডোমকল মহকুমা পশ্চিমবঙ্গের মুর্শিদাবাদ জেলার একটি মহকুমা। এই মহকুমা ডোমকল পুরসভা এবং ডোমকল, রানিনগর-১, রানিনগর-২ ও জলঙ্গি ব্লক চারটি নিয়ে গঠিত। এই চারটি ব্লকে ৩৮টি গ্রাম পঞ্চায়েত এবং দুটি সেন্সাস টাউন রয়েছে। মহকুমার সদর ডোমকল।\n\n\n== এলাকা ==\nধুলিয়ান পুরসভা ছাড়াও এই মহকুমায় চারটি ব্লক রয়েছে। এগুলি হল: ডোমকল, রানিনগর-১, রানিনগর-২ ও জলঙ্গি। এই চারটি ব্লকে মোট ৩৮টি গ্রাম পঞ্চায়েত ও দুটি সেন্সাস টাউন বিদ্যমান। মহকুমার সেন্সাস টাউন দুটি হল হরহরিয়া চক ও ইসলামপুর।\n\n\n== ব্লক ==\n\n\n=== ডোমকল ব্লক ===\nডোমকল ব্লকের গ্রামীণ এলাকা ১৩টি গ্রাম পঞ্চায়েত নিয়ে গঠিত। এগুলি হল: আজিমগঞ্জগোলা, গড়াইমারি, জুগিন্দা, সারঙ্গপুর, ভগীরথপুর, গরিবপুর, জুরানপুর, ধুলাউড়ি, ঘোড়ামারা, মধুরকুল, ডোমকল, জিতপুর ও রাইপুর। ব্লকে কোনো নগরাঞ্চল নেই। ব্লকটি ডোমকল থানার অধীনস্থ। ব্লকের সদর ডোমকল।\n\n\n=== রানিনগর-১ ব্লক ===\nরানিনগর-১ ব্লকের গ্রামীণ এলাকা ছয়টি গ্রাম পঞ্চায়েত নিয়ে গঠিত। এগুলি হল: হেরমপুর, ইসলামপুরচক, পাহাড়পুর, হুরশি, লোচনপুর, ও তেনকরাইপুর বালুমাটি। এই ব্লকে দুটি সেন্সাস টাউন আছে। এগুলি হল হরহরিয়া চক ও ইসলামপুর। ব্লকটি ইসলামপুর থানার অধীনস্থ।  ব্লকের সদর গোয়াস।\n\n\n=== রানিনগর-২ ব্লক ===\nরানিনগর-২ ব্লকের গ্রামীণ এলাকা নয়টি গ্রাম পঞ্চায়েত নিয়ে গঠিত। এগুলি হল: কালীনগর-১, কাৎলামারি-২, রাজাপুর, কালীনগর-২, মালীবাড়ি-১, রানিনগর-১, কাৎলামারি-১, মালীবাড়ি-২ ও রানিনগর-২। এই ব্লকে কোনো শহরাঞ্চল নেই। ব্লকটি রানিনগর থানার অধীনস্থ।  ব্লকের সদর রানিনগর।\n\n\n=== জলঙ্গি ব্লক ===\nজলঙ্গি ব্লকের গ্রামীণ এলাকা দশটি গ্রাম পঞ্চায়েত নিয়ে গঠিত। এগুলি হল: চোয়াপাড়া, ঘোষপাড়া, খয়রামারি, সাহেবনগর, দেবীপুর, জলঙ্গি, সদিখণ্ডেড়া, ফরিদপুর, কাটাবাড়ি ও সাগরপাড়া। এই ব্লকে কোনো শহরাঞ্চল নেই। ব্লকটি জলঙ্গি থানার অধীনস্থ।  ব্লকের সদর সাহেবরামপুর।\n\n\n== বিধানসভা কেন্দ্র ==\nসীমানা নির্ধারণ কমিশনের সুপারিশ ক্রমে পশ্চিমবঙ্গের পরিবর্তিত বিধানসভা কেন্দ্র বিন্যাসে ধুলিয়ান পুরসভা সমশেরগঞ্জ বিধানসভা কেন্দ্রের' অংশ। রানিনগর-১ ব্লক, ডোমকল ব্লকের ধুলিয়ান গ্রাম পঞ্চায়েত ও রানিনগর-২ ব্লকের কালীনগর-১, কালীনগর-২, মালীবাড়ি-১, মালীবাড়ি-২ ও রানিনগর-১ গ্রাম পঞ্চায়েত নিয়ে রানিনগর বিধানসভা কেন্দ্র গঠিত। ডোমকল ব্লকের অপর বারোটি গ্রাম পঞ্চায়েত নিয়ে ডোমকল বিধানসভা কেন্দ্র গঠিত। জলঙ্গি ব্লক ও রানিনগর-২ ব্লকের কাৎলামারি-২, রাজাপুর, কাৎলামারি-১ ও রানিনগর-২ গ্রাম পঞ্চায়েত নিয়ে জলঙ্গি বিধানসভা কেন্দ্র গঠিত। সমশেরগঞ্জ বিধানসভা কেন্দ্রটি মালদহ দক্ষিণ বিধানসভা কেন্দ্রের অন্তর্গত। অন্যদিকে ডোমকল, জলঙ্গি ও রানিনগর বিধানসভা কেন্দ্রগুলি মুর্শিদাবাদ লোকসভা কেন্দ্রের অংশ।\n\n\n== পাদটীকা =="}