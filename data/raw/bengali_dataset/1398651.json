{"pageid": 1398651, "title": "এমেমেম", "url": "https://bn.wikipedia.org/wiki?curid=1398651", "content": "এমেমেম ফ্রান্সের লিওঁ ভিত্তিক এক অথবা একাধিক বেনামী পথশিল্পীর দল। তারা রাস্তায়, ফুটপাতে থাকা ফাটলে জ্যামিতিক মোটিফ যুক্ত মোজাইক তৈরি করে। এমেমেম সাধারণত রাতে সবার অগোচরে কাজ করে, পরদিন ভোরে তাদের শিল্পকর্ম সবার নজরে পরে। তারা ব্যক্তিগত পরিচয়, বয়স, লিঙ্গ প্রকাশ প্রত্যাখান করেছে। লিওঁর স্থানীয় বাসিন্দাদের কাছে \"ফুটপাথের শল্যচিকিৎসক\" নামে পরিচিত অজ্ঞাতনামা এমেমেমের মোজাইক শিল্প ফ্রান্সের লিওঁ ছাড়াও অন্যান্য শহরে এবং ফ্রান্সের গন্ডি পেরিয়ে স্পেন, ইতালি, সুইজারল্যান্ড, নরওয়ে, অস্ট্রেলিয়া, যুক্তরাজ্য ও আয়ারল্যান্ডের ফুটপাথেও পাওয়া গেছে। মোজাইক দিয়ে ফুটপাথের শৈল্পিক মেরামত ছাড়াও এমেমেম শিল্পকর্ম বিক্রি ও রেল স্টেশন অলংকরণের জন্য প্রসিদ্ধ।\n\n\n== শিল্প ==\n\nপথশিল্পী বা শিল্পীদের গোষ্টি, এমেমেম ফাটল ধরা ফুটপাথের উপরিভাগ এবং সম্মুখভাগে জ্যামিতিক মোটিফের সমন্বয়ে মোজাইক তৈরি করেন। তারা এই শিল্পটিকে \"প্রত্যেকে পড়তে পারে এমন একটি কবিতা\" এবং \"শহরের স্মৃতি লিখে রাখার নোটবুক\" হিসাবে বর্ণনা করে। এমেমেম তাদের নিজ শহর লিওঁর একটি গলির ফুটপাথে প্রথম মোজাইকের কাজ করে, ইতোমধ্যে তারা সিরামিক নিয়ে কাজ করছিল। ২০১৬ সাল থেকে, তারা ফ্রান্সের বিভিন্ন শহর জুড়ে রাস্তার মোজাইক তৈরি করেছে, এবং সেপ্টেম্বর ২০২১-এর হিসাব অনুযায়ী স্পেনের বার্সেলোনা ( প্লাকা উরকুইনাওনা এবং সান্ট আন্তোনি সহ) ও মাদ্রিদ, ইতালির তুরিন, সুইজারল্যান্ডের জেনোভা, সিভিটাকাম্পোমারানো এবং টেরাসিনা; নরওয়ের অসলো, হামার এবং স্টাভাঞ্জার, অস্ট্রেলিয়ার মেলবোর্ন, স্কটল্যান্ডের অ্যাবারডিনে এবং আয়ারল্যান্ডে কার্লো শহরে এমেমেমদের মোজাইক দেখা গেছে।\nতারা মোজাইক বানানোর নিজস্ব প্রক্রিয়াকে ফ্ল্যাকিং বলে থাকে। তাদের মোজাইকগুলি লিওঁঁর অলিগলিতে সহজে নজরে পরে এবং শহরের কিছু দর্শক ও পর্যটক পথিমধ্যে মোজাইকগুলির খোঁজ করেন। ২০২১ সালে, এমেমেমকে প্যারিসের দ্রুতগতির রেলসেবা গ্র্যান্ড প্যারিস এক্সপ্রেসের একটি স্টেশন অলংকরণের অনুমোদন দেয় গ্র্যান্ড প্যারিস সোসাইটি কর্তৃপক্ষ।\n\n\n== প্রদর্শনী ==\nপথশিল্প ছাড়াও, তারা প্রদর্শনীর জন্য অতিরিক্ত শিল্পকর্ম তৈরি ও প্রদর্শন করেছ। এসব শিল্পকর্মের মধ্যে কিছু কাজ শিল্প সংগ্রাহকরা কিনেও নিয়েছে। ২০২১ সালে ফ্রান্সের লাভেরুনে আয়োজিত 'আর্ট এন জোন' উৎসবে এমেমের শিল্পীরা অর্থায়ন করেছিল। একইবছর অনুষ্ঠিত \"সিরামিক নাও ২০২১\" উৎসবে তারা নিজস্ব শিল্পকর্ম প্রদর্শন করে।\n\n\n== ব্যক্তিগত জীবন ==\nএমেমেম ফ্রান্সের লিওঁর বাসিন্দা, লিওঁর নাগরিকরা তাদের পরিচায় দেয় \"le chirurgien des trottoirs\" নামে, যার অর্থ \"ফুটপাথের শল্যচিকিৎসক\"। ইসরাইয়েল ভিত্তিক সংবাদ পরিবেশনকারী ওয়াইনেটকে দেওয়া সাক্ষাৎকারে তারা \"এমেমেম\" ছদ্মনামের উৎস বর্ননা করেছে। তারা মোপেডে চড়ে মোজাইকের কাজ করতে যায়। চলার সময় মোপেডের ইঞ্জিন যে শব্দ করা তা শুনতে অনেকটা 'এমেমেম'-এর মত। নিজেদের পরিচয় গোপন রাখতে এবং সাধারণ জনগণের ধরা-ছোঁয়ার বাইরে থাকতে এরা গভীর রাতে কাজ করে। তারা ব্যক্তিগত অথবা দলগতভাবে রেডিও সাক্ষাৎকারের অনুরোধ প্রত্যাখ্যান করেছে। তাদের বয়স বা লিঙ্গ জানাতে অস্বীকার করেছে। সে বা তারা শুধুমাত্র ই-মেইলের মাধ্যমে প্রশ্নের উত্তর দিয়ে থাকেন। তারা \"@ememem.flacking\" অ্যাকাউন্টের মাধ্যমে ইনস্টাগ্রামে তাদের কাজের ছবি প্রকাশ করে। ১৫ আগস্ট ২০২২ (2022-08-15)-এর হিসাব অনুযায়ী তাদের ইন্সটাগ্রাম একাউন্টের ১৪৭,০০০-এর বেশি অনুসারি ছিল।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== বহিঃসংযোগ ==\nইন্সটাগ্রামে এমেমেম\nদাপ্তরিক ওয়েবসাইট [[Category:|c]][[Category:|d]]"}