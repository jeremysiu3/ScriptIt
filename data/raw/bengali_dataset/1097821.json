{"pageid": 1097821, "title": "হাবিবুল ইসলাম ভূঁইয়া", "url": "https://bn.wikipedia.org/wiki?curid=1097821", "content": "হাবিবুল ইসলাম ভূঁইয়া বাংলাদেশের আইনজীবী ও রাজনীতিবিদ যিনি বাংলাদেশের আইন, বিচার ও সংসদ বিষয়ক মন্ত্রী ছিলেন।\n\n\n== প্রাথমিক জীবন ==\nহাবিবুল ইসলাম ভূঁইয়া কিশোরগঞ্জ জেলায় জন্মগ্রহণ করেন। তিনি ঢাকা বিশ্ববিদ্যালয় থেকে ১৯৬৪ সালে বিএ ও ১৯৬৬ সালে এমএ পাশ করেন। একই বিশ্ববিদ্যালয় থেকে তিনি ১৯৬৮ সালে এলএলবি পাশ করেন।\n\n\n== রাজনৈতিক ও কর্মজীবন ==\nহাবিবুল ইসলাম ভূঁইয়া ১৯৬৫ সালে আইনজীবী হিসেবে কর্মজীবন শুরু করেন।  তিনি ১৯৭০ সালে পূর্ব পাকিস্তানের হাইকোর্টের একজন আইনজীবী এবং ১৯৭৩ সালে পাকিস্তানের সুপ্রিম কোর্টের একজন আইনজীবী হিসেবে নিজেকে নথিভুক্ত করেন। তিনি বাংলাদেশের সুপ্রিম কোর্টের আপিল বিভাগের একজন সিনিয়র আইনজীবী হিসেবেও নথিভুক্ত। তিনি ১৯৮৮ সালে হাইকোর্ট বিভাগের বিচারক হিসাবে নিযুক্ত হন।\n২ মে ১৯৯০ থেকে ৬ ডিসেম্বর ১৯৯০ সাল পর্যন্ত এরশাদের মন্ত্রিসভায় তিনি বাংলাদেশের আইন, বিচার ও সংসদ বিষয়ক মন্ত্রী হিসেবে দায়িত্ব পালন করেন। তিনি ১৯৯৮ সালে সুপ্রিম কোর্ট বার অ্যাসোসিয়েশনের সভাপতি নির্বাচিত হন।\n\n\n== তথ্যসূত্র =="}