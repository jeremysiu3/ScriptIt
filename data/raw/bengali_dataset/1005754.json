{"pageid": 1005754, "title": "কুয়েত জাতীয় ফুটবল দল", "url": "https://bn.wikipedia.org/wiki?curid=1005754", "content": "কুয়েত জাতীয় ফুটবল দল (ইংরেজি: Kuwait national football team) হচ্ছে আন্তর্জাতিক ফুটবলে কুয়েতের প্রতিনিধিত্বকারী পুরুষদের জাতীয় দল, যার সকল কার্যক্রম কুয়েতের ফুটবলের সর্বোচ্চ নিয়ন্ত্রক সংস্থা কুয়েত ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৬১ সালের ৩রা সেপ্টেম্বর তারিখে, কুয়েত প্রথমবারের মতো আন্তর্জাতিক খেলায় অংশগ্রহণ করেছে; মরক্কোয় অনুষ্ঠিত কুয়েত এবং লিবিয়ার মধ্যকার উক্ত ম্যাচটি ২–২ গোলে ড্র হয়েছে।\n৬০,০০০ ধারণক্ষমতাবিশিষ্ট জাবির আল-আহমদ আন্তর্জাতিক স্টেডিয়ামে আল-আজরাক নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কুয়েতের রাজধানী কুয়েত সিটিতে অবস্থিত। বর্তমানে এই দলের ম্যানেজারের দায়িত্ব পালন করছেন আন্দ্রেস কারাস্কো কারিয়ো এবং অধিনায়কের দায়িত্ব পালন করছেন কাদসিয়ার আক্রমণভাগের খেলোয়াড় বদর আল মুতাওয়া।\nকুয়েত এপর্যন্ত মাত্র ১ বার ফিফা বিশ্বকাপে অংশগ্রহণ করেছে, যেখানে তারা শুধুমাত্র প্রথম পর্বে অংশগ্রহণ করতে সক্ষম হয়েছে। অন্যদিকে, এএফসি এশিয়ান কাপে কুয়েত অন্যতম সফল দল, যেখানে তারা ১টি (১৯৮০) শিরোপা জয়লাভ করেছে। এছাড়াও, কুয়েত ২০১০ ডাব্লিউএএফএফ চ্যাম্পিয়নশিপের শিরোপা জয়লাভ করেছে।\nবদর আল মুতাওয়া, জামাল মুবারক, নুহাইর আল শাম্মারি, ইউসুফ আল সালমান এবং ওয়ালিদ আলির মতো খেলোয়াড়গণ কুয়েতের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৩ সালের সেপ্টেম্বর মাসে প্রকাশিত র‌্যাঙ্কিংয়ে কুয়েত তাদের ইতিহাসে সর্বপ্রথম সর্বোচ্চ অবস্থান (১ম) অর্জন করে এবং ২০১৩ সালের জুন মাসে প্রকাশিত র‌্যাঙ্কিংয়ে তারা ২২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কুয়েতের সর্বোচ্চ অবস্থান হচ্ছে ১ম (যা তারা সর্বপ্রথম ১৯৫৮ সালে অর্জন করেছিল) এবং সর্বনিম্ন অবস্থান হচ্ছে ২০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (আরবি) (ইংরেজি)\nফিফা-এ কুয়েত জাতীয় ফুটবল দল  ওয়েব্যাক মেশিনে আর্কাইভকৃত ১৫ সেপ্টেম্বর ২০১৮ তারিখে (ইংরেজি)\nএএফসি-এ কুয়েত জাতীয় ফুটবল দল (ইংরেজি)"}