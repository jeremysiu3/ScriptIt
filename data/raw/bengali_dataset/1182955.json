{"pageid": 1182955, "title": "ইমাম শামিল ব্যাটালিয়ন", "url": "https://bn.wikipedia.org/wiki?curid=1182955", "content": "ইমাম শামিল ব্যাটালিয়ন (আরবি : কাতিবা আল ইমাম শামিল; রাশিয়ান : батальон имама Шамиля) হল একটি ইসলামী জিহাদি সংগঠন যা প্রাথমিকভাবে উত্তর ককেশাসে সক্রিয়। এটি আল-কায়েদার ককেশীয়/রাশিয়ান শাখা। দলটি ঠিক কখন গঠিত হয়েছিল তা অজানা। ২০১৭ সালে রাশিয়ার সেন্ট পিটার্সবার্গ মেট্রোতে বোম্বিঙের দায় স্বীকার করার মাধ্যমে প্রথম খবরের পাতায় স্থান পায়\nদলটির নাম সম্ভবত ককেশীয় যুদ্ধের সময় রাশিয়ান সাম্রাজ্যের বিরুদ্ধে লড়াই করা ককেশাসের প্রথম মুসলিম নেতাদের একজন ইমাম শামিলের নামে রাখা হয়েছে।\n\n\n== ইতিহাস ==\nইমাম শামিল ব্যাটালিয়ন ঠিক কখন গঠিত হয়েছিল তা অজানা। দলটি ২০১৭ সালের ২৬ এপ্রিল রাশিয়ার সেন্ট পিটার্সবাগ মেট্রো বোম্বিঙের সময় প্রথম খবরের পাতায় স্থান পায়। গোষ্ঠীটি সেই হামলার দায় স্বীকার করে। একটি বিবৃতিতে দলটি বলে, এই আক্রমণটি আল-কায়েদার আমির আয়মান আল-জাওয়াহিরির নির্দেশে পরিচালিত হয়েছিল এবং গোষ্ঠীটি ককেশাস এবং রাশিয়ান ফেডারেশনে আল-কায়েদার পক্ষে কাজ করে। সিরিয়ায় রাশিয়ার সামরিক হস্তক্ষেপের প্রতিশোধ হিসেবে এই হামলা চালানো হয়েছে। গোষ্ঠীটি রাশিয়ায় এমন হামলা চালিয়ে যাওয়ার প্রতিশ্রুতি দিয়েছে যতক্ষণ না রাশিয়া সরকার ককেশাস এবং সিরিয়া থেকে তাদের বাহিনী প্রত্যাহার করে।\nঅনুমান করা হয় যে, গ্রুপটির নেতৃত্বে আছেন সিরোজিদ্দিন মুখতারভ যিনি আবু সালাহ আল-উজবেকি নামেও পরিচিত। গোষ্ঠীটি তাজিকিস্তানে সক্রিয় উইঘুর জিহাদি গোষ্ঠী তুর্কিস্তান ইসলামিক পার্টি এবং সিরিয়ায় আল-কায়েদার সহযোগী সংগঠন তাহরির আল-শামের সাথে সংযোগের জন্য পরিচিত।\n\n\n== তথ্যসূত্র =="}