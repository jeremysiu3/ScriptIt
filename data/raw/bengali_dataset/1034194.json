{"pageid": 1034194, "title": "লাডউইগ আগ্রেন", "url": "https://bn.wikipedia.org/wiki?curid=1034194", "content": "লাডউইগ অ্যান্ডার্স আগ্রেন (, ইংরেজি: Ludwig Ahgren; জন্ম: ৬ জুলাই ১৯৯৫) হলেন একজন মার্কিন টুইচ স্ট্রিমার, ইউটিউবার, ইস্পোর্টস ধারাভাষ্যকার এবং প্রতিদ্বন্দ্বী। লাডউইগ টুইচে তার লাইভস্ট্রিমের জন্য সুপরিচিত, যেখানে তিনি ভিডিও গেম সম্পর্কিত বিষয়বস্তু এবং ভিডিও গেম-বহির্ভূত বিষয়বস্তু (যেমন গেম শো, বিভিন্ন প্রতিযোগিতা) সম্প্রচার করেন। তিনি বিভিন্ন সুপার স্ম্যাশ ব্রোজ মেলি প্রতিযোগিতায় ক্রীড়া ধারাভাষ্যকার হিসেবে তার কাজের জন্যও পরিচিত। ২০১৯ সালের ১৬ই ফেব্রুয়ারি তারিখে পূর্ণ সময়ের স্ট্রিমিং শুরু করার পর থেকে, লাডউইগ টুইচের বৃহত্তম স্ট্রিমার হয়ে উঠেছেন।\n\n\n== প্রারম্ভিক জীবন ==\nলাডউইগ অ্যান্ডার্স আগ্রেন ১৯৯৫ সালের ৬ই জুলাই তারিখে লাডউইগ মার্কিন যুক্তরাষ্ট্রের নিউ হ্যাম্প্‌শায়ারের হোলিসে জন্মগ্রহণ করেছেন এবং সেখানেই একটি ফরাসি মার্কিন দ্বিভাষিক পরিবারে তার মা ও বোনের সাথে তার শৈশব অতিবাহিত করেছেন।\nতিনি নিউ হ্যাম্পশায়ারের হোলিস/ব্রুকলিন হাই স্কুলে ভর্তি হয়েছেন, যেখান থেকে তিনি ২০১৩ সালে স্নাতক সম্পন্ন করেছেন। ২০১২ সালে, তিনি লিগালি ব্লোন্ড নামক একটি স্কুল নাটকে অংশগ্রহণ করেন, যেখানে তিনি ওয়ার্নার চরিত্রে অভিনয় করেছেন। এই সময়ে তিনি হাচ, সিন্যানার্স এবং উডিসগেমারট্যাগের মতো কল অব ডিউটির ধারাভাষ্য চ্যানেল আবিষ্কার করেন, যা তাকে \"দ্যজ্যানিসাইডকিক\" চ্যানেল তৈরি করতে অনুপ্রাণিত করেছিল, এটি ছিল বিষয়বস্তু তৈরিতে তার প্রথম পদক্ষেপ।\nলাডউইগ কলেজের জন্য অ্যারিজোনায় চলে যান, যেখানে তিনি কমেডি ক্লাব টেমপ্লেটে নাইটে যোগদান করেন, এবং এছাড়াও সুপার স্ম্যাশ ব্রোজ মেলি আবিষ্কার করেন। অতঃপর তিনি স্থানীয় প্রতিযোগিতায় অংশগ্রহণ করেন এবং ইস্পোর্টস ও তার সম্প্রদায়ের প্রতি আগ্রহ পোষণ করেন। তিনি অ্যারিজোনা স্টেট ইউনিভার্সিটি থেকে ২০১৭ সালে ইংরেজি সাহিত্য ও সাংবাদিকতা ও গণযোগাযোগে দ্বৈত ডিগ্রি অর্জন করেন।\n\n\n== গানের তালিকা ==\n\n\n=== সম্প্রসারিত গান ===\n\n\n=== একক গান ===\n\n\n== তথ্যসূত্র ==\n\n\n== বহিঃসংযোগ ==\nটুইটারে লাডউইগ আগ্রেন\nইন্সটাগ্রামে লাডউইগ আগ্রেন\nটুইচে লাডউইগ আগ্রেন"}