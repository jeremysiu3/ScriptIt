{"pageid": 1377478, "title": "হন্দর", "url": "https://bn.wikipedia.org/wiki?curid=1377478", "content": "হন্দর (উচ্চারণ: [ɦɔndor] (); প্রতীক: cwt) হলো ভর বা ওজন পরিমাপের একটি ব্রিটিশ ইম্পেরিয়াল ও মার্কিন কাস্টমারি একক। ইম্পেরিয়াল ও কাস্টমারি এককের মধ্যে এর মান পরিবর্তিত হয়। মার্কিন যুক্তরাষ্ট্রে \"ছোট\" ও \"বড়\" হন্দরের মাধ্যমে এই দুরকম মানের পার্থক্য করা হয়। অন্যদিকে, যুক্তরাজ্যে এই দুরকম মানকে যথাক্রমে \"সেন্টাল\" ও \"ইম্পেরিয়াল হন্দর\" বলে অভিহিত করা হয়।\n\nযুক্তরাষ্ট্রে ১০০ পাউন্ড (৪৫.৩৬ কিলোগ্রাম) মানের ছোট হন্দর বা সেন্টাল ব্যবহৃত হয়।\nযুক্তরাজ্যে ৮ স্টোন বা ১১২ পাউন্ড (৫০.৮০ কিলোগ্রাম) মানের বড় বা ইম্পেরিয়াল হন্দর ব্যবহৃত হয়।\nউভয়ক্ষেত্রে এক টন ভর বা ওজন ২০ হন্দর ভর বা ওজনের সমান। সুতরাং, এক ছোট টন ভর বা ওজন ২,০০০ পাউন্ড এবং এক বড় টন ভর বা ওজনে ২,২৪০ পাউন্ড ভর ওজনের সমান।\n\n\n== ইতিহাস ==\nইতিহাস জুড়ে হন্দর এককটির একাধিক মান ছিল। প্রায় ১৩০০ খ্রিস্টাব্দে ইংল্যান্ডে বিভিন্ন মানের হন্দর (মধ্যযুগীয় লাতিন ভাষায় কেন্তুম (centum)) প্রচলিত ছিল। ওজন ও পরিমাপ আইন ১৮৩৫-এর দ্বারা ১১২ পাউন্ডের ইম্পেরিয়াল হন্দরকে আনুষ্ঠানিকভাবে প্রতিষ্ঠিত হয়েছিল।\nঅন্যদিকে, মার্কিন যুক্তরাষ্ট্র ও কানাডায় ১০০ পাউন্ডের হন্দর প্রচলিত আছে। ওজন ও পরিমাপ আইন ১৮২৪-এর দ্বারা ব্রিটেনে এই হন্দর এককটির ব্যবহার নিষিদ্ধ ছিল, যেহেতু সেখানে ধোঁকাবাজির জন্য মামলা হতে পারে। কিন্তু যুক্তরাষ্ট্র থেকে গম ও তামাক আমদানির জন্য ব্রিটিশ ব্যবসায়ীদের বিধানিক চাপের ফলে ১৮৭৯-এ এই একককে \"সেন্টাল\" নামে আইনসঙ্গত করা হয়েছিল।\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ =="}