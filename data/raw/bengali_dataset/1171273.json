{"pageid": 1171273, "title": "লুইস ওপেন্দা", "url": "https://bn.wikipedia.org/wiki?curid=1171273", "content": "ইকোমা লুইস ওপেন্দা (ফরাসি: Loïs Openda; জন্ম: ১৬ ফেব্রুয়ারি ২০০০; লুইস ওপেন্দা নামে সুপরিচিত) হলেন একজন বেলজীয় পেশাদার ফুটবল খেলোয়াড়। তিনি বর্তমানে ফরাসি ক্লাব লঁস এবং বেলজিয়াম জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় অথবা বাম পার্শ্বীয় আক্রমণভাগের খেলোয়াড় হিসেবে খেলেন।\n২০১৫ সালে, ওপেন্দা বেলজিয়াম অনূর্ধ্ব-১৬ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৮ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০২২ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ৯ ম্যাচে ২টি গোল করেছেন।\n\n\n== প্রারম্ভিক জীবন ==\nইকোমা লুইস ওপেন্দা ২০০০ সালের ১৬ই ফেব্রুয়ারি তারিখে বেলজিয়ামের লিয়েজে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nওপেন্দা বেলজিয়াম অনূর্ধ্ব-১৬, বেলজিয়াম অনূর্ধ্ব-১৭, বেলজিয়াম অনূর্ধ্ব-১৮, বেলজিয়াম অনূর্ধ্ব-১৯ এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। ২০১৫ সালে বেলজিয়াম অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। তিনি ২০২৩ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২৩ সালের জুন মাসে প্রকাশিত ২৩ সদস্যের বেলজিয়াম অনূর্ধ্ব-২১ দলে স্থান পেয়েছেন।\n২০২২ সালের ৮ই জুন তারিখে, ২২ বছর, ৩ মাস ও ২৩ দিন বয়সে, ডান পায়ে ফুটবল খেলায় পারদর্শী ওপেন্দা পোল্যান্ডের বিরুদ্ধে অনুষ্ঠিত ২০২২–২৩ উয়েফা নেশন্স লিগের ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। উক্ত ম্যাচের ৮৫তম মিনিটে আক্রমণভাগের খেলোয়াড় মিশি বাতশুয়ায়ির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি বেলজিয়াম ৬–১ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n৩০ জুন ২০২৩ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nলুইস ওপেন্দা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে লুইস ওপেন্দা  (ইংরেজি)  \nসকারবেসে লুইস ওপেন্দা (ইংরেজি) \nবিডিফুটবলে লুইস ওপেন্দা  (ইংরেজি)  \nইইউ-ফুটবলে লুইস ওপেন্দা (ইংরেজি) \nট্রান্সফারমার্কেটে লুইস ওপেন্দা (ইংরেজি) \nওয়ার্ল্ডফুটবল.নেটে লুইস ওপেন্দা (ইংরেজি) \nইএসপিএন এফসিতে লুইস ওপেন্দা (ইংরেজি) \nন্যাশনাল-ফুটবল-টিমস.কমে লুইস ওপেন্দা (ইংরেজি)"}