{"pageid": 1091020, "title": "ইব্রাহিম মাহুধি", "url": "https://bn.wikipedia.org/wiki?curid=1091020", "content": "ইব্রাহিম মাহুধি হুসাইন (ইংরেজি: Ibrahim Mahudhee; জন্ম: ২২ আগস্ট ১৯৯৩; ইব্রাহিম মাহুধি নামে সুপরিচিত) হলেন একজন মালদ্বীপীয় পেশাদার ফুটবল খেলোয়াড়। তিনি বর্তমানে মালদ্বীপীয় ক্লাব মাজিয়া এবং মালদ্বীপ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেলেন।\n২০১৫–১৬ মৌসুমে, মালদ্বীপীয় ক্লাব ফেইধুর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ফেইধুর হয়ে দুই মৌসুম অতিবাহিত করার পর ২০১৭–১৮ মৌসুমে তিনি ট্রাস্ট অ্যান্ড কেয়ারে যোগদান করেছেন। ২০১৯–২০ মৌসুমে, তিনি ট্রাস্ট অ্যান্ড কেয়ার হতে মালদ্বীপীয় ক্লাব মাজিয়ায় যোগদান করেছেন।\nইব্রাহিম ২০১৭ সালে মালদ্বীপের হয়ে আন্তর্জাতিক পর্যায়ে অভিষেক করেছেন; মালদ্বীপের জার্সি গায়ে তিনি এপর্যন্ত ২১ ম্যাচে ২টি গোল করেছেন।\n\n\n== প্রারম্ভিক জীবন ==\nইব্রাহিম মাহুধি হুসাইন ১৯৯৩ সালের ২২শে আগস্ট তারিখে মালদ্বীপের ফেইধুতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\n২০১৭ সালের ১৪ই নভেম্বর তারিখে, ২৪ বছর, ২ মাস ও ২৩ দিন বয়সে, ডান পায়ে ফুটবল খেলায় পারদর্শী ইব্রাহিম ফিলিস্তিনের বিরুদ্ধে অনুষ্ঠিত ২০১৯ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে মালদ্বীপের হয়ে অভিষেক করেছেন। উক্ত ম্যাচের ৭০তম মিনিটে আক্রমণভাগের খেলোয়াড় নাইজ হাসানের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ফিলিস্তিন ১–৮ গোলের ব্যবধানে জয়লাভ করেছিল। মালদ্বীপের হয়ে অভিষেকের বছরে ইব্রাহিম সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ৪ মাস ও ৯ দিন পর, মালদ্বীপের জার্সি গায়ে প্রথম গোলটি করেছেন; ২০১৮ সালের ২৩শে মার্চ তারিখে, সিঙ্গাপুরের বিরুদ্ধে ম্যাচের ৬৮তম মিনিটে মালদ্বীপের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ইব্রাহিম মাহুধি  (ইংরেজি)  \nট্রান্সফারমার্কেটে ইব্রাহিম মাহুধি (ইংরেজি) \nওয়ার্ল্ডফুটবল.নেটে ইব্রাহিম মাহুধি (ইংরেজি) \nইএসপিএন এফসিতে ইব্রাহিম মাহুধি (ইংরেজি) \nন্যাশনাল-ফুটবল-টিমস.কমে ইব্রাহিম মাহুধি (ইংরেজি)"}