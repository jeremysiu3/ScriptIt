{"pageid": 1488314, "title": "ভিক্তোর সিহাঙ্কভ", "url": "https://bn.wikipedia.org/wiki?curid=1488314", "content": "ভিক্তোর ভিতালিয়োভিচ সিহাঙ্কভ (ইউক্রেনীয়: Віктор Віталійович Циганков; জন্ম: ১৫ নভেম্বর ১৯৯৭; ভিক্তোর সিহাঙ্কভ নামে সুপরিচিত) হলেন একজন ইসরায়েলি–ইউক্রেনীয় পেশাদার ফুটবল খেলোয়াড়। তিনি বর্তমানে স্পেনের পেশাদার ফুটবল লিগের শীর্ষ স্তর লা লিগার ক্লাব জিরোনা এবং ইউক্রেন জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় অথবা আক্রমণাত্মক মধ্যমাঠের খেলোয়াড় হিসেবে খেলেন।\n২০১২ সালে, সিহাঙ্কভ ইউক্রেন অনূর্ধ্ব-১৬ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় চার বছর যাবত ইউক্রেনের বয়সভিত্তিক দলের হয়ে খেলার পর, তিনি ২০১৬ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৫১ ম্যাচে ১২টি গোল করেছেন।\n\n\n== প্রারম্ভিক জীবন ==\nভিক্তোর ভিতালিয়োভিচ সিহাঙ্কভ ১৯৯৭ সালের ১৫ই নভেম্বর তারিখে ইসরায়েলের নাহারিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসিহাঙ্কভ ইউক্রেন অনূর্ধ্ব-১৬, ইউক্রেন অনূর্ধ্ব-১৭, ইউক্রেন অনূর্ধ্ব-১৯ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১২ সালের ২রা মে তারিখে তিনি তুরস্ক অনূর্ধ্ব-১৬ দলের বিরুদ্ধে ম্যাচে ইউক্রেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ৪ বছরে ৩৫ ম্যাচে অংশগ্রহণ করে ১১টি গোল করেছেন।\n২০১৬ সালের ১২ই নভেম্বর তারিখে, ১৮ বছর, ১১ মাস ও ২৮ দিন বয়সে, বাম পায়ে ফুটবল খেলায় পারদর্শী সিহাঙ্কভ ফিনল্যান্ডের বিরুদ্ধে অনুষ্ঠিত ২০১৮ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। উক্ত ম্যাচের ৮৩তম মিনিটে আক্রমণভাগের খেলোয়াড় ইয়েভগেন কোনোপ্লিঙ্কার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৩ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি ইউক্রেন ১–০ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে সিহাঙ্কভ সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৪ মাস ও ১৩ দিন পর, ইউক্রেনের জার্সি গায়ে প্রথম গোলটি করেছেন; ২০১৯ সালের ২৫শে মার্চ তারিখে, লুক্সেমবুর্গের বিরুদ্ধে ম্যাচের ৪০তম মিনিটে ওলেকসান্দ্র জিনচেঙ্কোর অ্যাসিস্ট হতে ইউক্রেনের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nভিক্তোর সিহাঙ্কভ – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ভিক্তোর সিহাঙ্কভ  (ইংরেজি)  \nসকারবেসে ভিক্তোর সিহাঙ্কভ (ইংরেজি) \nবিডিফুটবলে \nইইউ-ফুটবলে ভিক্তোর সিহাঙ্কভ (ইংরেজি) \nট্রান্সফারমার্কেটে ভিক্তোর সিহাঙ্কভ (ইংরেজি) \nওয়ার্ল্ডফুটবল.নেটে ভিক্তোর সিহাঙ্কভ (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ভিক্তোর সিহাঙ্কভ (ইংরেজি)"}