{"pageid": 1093354, "title": "সিউকুরো মানাবে", "url": "https://bn.wikipedia.org/wiki?curid=1093354", "content": "সাইকুরো \"সুকি\" মানাবে একজন জাপানি বংশোদ্ভূত মার্কিন আবহাওয়াবিদ ও জলবায়ু বিশেষজ্ঞ, যিনি কম্পিউটার ব্যবহারের মাধ্যমে বিশ্বব্যাপী জলবায়ু পরিবর্তন ও প্রাকৃতিক জলবায়ুর বৈচিত্রের অনুকরণের পথিকৃৎ। তিনি \"পৃথিবীর জলবায়ুর ভৌত প্রতিমান নির্মাণ, পরিবর্তনশীলতা পরিমাপন ও বৈশ্বিক উষ্ণায়নের নির্ভরযোগ্য ভবিষ্যদ্বাণী প্রদানে\" অবদান রাখার জন্য জার্মান বিজ্ঞানী ক্লাউস হাসেলমান ও ইতালীয় বিজ্ঞানী জর্জো পারিসির সাথে যৌথভাবে ২০২১ সালে পদার্থবিজ্ঞানে নোবেল পুরস্কার ও পুরস্কার অর্থের অর্ধেক অর্জন করেন।\"\n\n\n== কর্মজীবন ==\nজাপানের এহিমে প্রশাসনিক অঞ্চলে ১৯৩১ সালে জন্ম নেওয়া মানাবে ১৯৫৮ সালে টোকিও বিশ্ববিদ্যালয় থেকে পিএইচডি ডিগ্রি লাভ করেন। মার্কিন যুক্তরাষ্ট্রের আবহাওয়া দপ্তরের (ইউএস ওয়েদার ব্যুরো) সাধারণ পরিচলন গবেষণা (জেনারেল সার্কুলেশন রিসার্চ) বিভাগে কাজ করার জন্য যুক্তরাষ্ট্রে যাত্রা করেন (বর্তমানে যা এনওএএ-এর ভূ-পদার্থবৈজ্ঞানিক প্রবাহী গতিবিজ্ঞান গবেষণাগার বা জিওফিজিক্যাল ফ্লুইড ডায়নামিক্স ল্যাবরেটরি)। তিনি ১৯৯৭ সাল পর্যন্ত সংস্থাটিতে নিযুক্ত ছিলেন। তিনি ১৯৯৭ সাল থেকে ২০০১ সাল পর্যন্ত জাপানের বৈশ্বিক জলবায়ু পরিবর্তনের জন্য ফ্রন্টিয়ার রিসার্চ সিস্টেমে কাজ করেন এবং বৈশ্বিক উষ্ণায়ন গবেষণা বিভাগের (গ্লোবাল ওয়ার্মিং রিসার্চ ডিভিশন) পরিচালক হিসেবে কাজ করেন। তিনি  ২০০২ সালে প্রিন্সটন বিশ্ববিদ্যালয়ের বায়ুমণ্ডলীয় ও মহাসাগরীয় বিজ্ঞান কর্মসূচির একজন পরিদর্শন গবেষণা সহযোগী হিসাবে যুক্তরাষ্ট্রে ফিরে আসেন। বর্তমানে তিনি বিশ্ববিদ্যালয়টির ঊর্ধ্বতন আবহাওয়াবিদ হিসেবে দায়িত্ব পালন করছেন।\n\n\n== তথ্যসূত্র =="}