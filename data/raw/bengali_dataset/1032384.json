{"pageid": 1032384, "title": "এমেরি পর্বত", "url": "https://bn.wikipedia.org/wiki?curid=1032384", "content": "এমেরি পর্বত কানাডার আলবার্টা প্রদেশের ব্যানফ জাতীয় উদ্যানের অবস্থিত উত্তর সাসক্যাচুয়ান নদীর উপত্যাকা অঞ্চলের ৩,৩২৯-মিটার (১০,৯২২-ফুট) একটি পর্বত চূড়া। ভৌগোলিকভাবে পর্বতটি কানাডিয় রকিজের অংশ। ১০.৫৬ কিলোমিটার (৬.৫৬ মাইল) উত্তরে অবস্থিত সাসক্যাচুয়ান পর্বত, এটির নিকটতম পর্বত। পর্বত দুইটির মধ্যদিয়ে আলেকজান্দ্রা নদী প্রবাহিত হয়ে পর্বতসীমা বিভাজিত করেছে। সাসক্যাচুয়ান ক্রসিং-এর উত্তরে আইসফিল্ডস পার্কওয়ে থেকে দেখা যায়, এবং ভোরের আলোতে এটির সবচেয়ে ভাল আলোকচিত্র তোলা যায়।\n\n\n== ইতিহাস ==\nব্রিটিশ রাজনীতিবিদ ও সাংবাদিক লিওপোল্ড এমেরি (১৮৭৩ - ১৯৫৫) জীবদ্দশায় দুইবার কানাডিয় রকিজ পরিভ্রমণ করেছিলেন। ১৯২৯ সালে তিনি ও তার দুই সঙ্গী ব্রায়ান মেরেডিথ ও এডওয়ার্ড ফিউজ জুনিয়র সর্বপ্রথম এই পর্বত আরোহণ করেছিলেন। তার সম্মানে ১৯২৮ সালে এই পর্বতের নামকরণ করা হয়েছিল।\n\n\n== ভূতত্ত্ব ==\nব্যানফ জাতীয় উদ্যানের অন্যান্য পর্বতের মত এমেরি পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী এমেরি পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়। বছরের জুন থেকে আগস্ট মাসের সময় এই পর্বত আরোহণ ও দর্শনের জন্য সবচেয়ে উপযোগী আবহাওয়া থাকে। এমেরি পর্বতের বারিপাতে জমা পানি নেমে এসে সাসক্যাচুয়ান নদীর মাধ্যমে নিষ্কাশিত হয়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ভৌগোলিক অবস্থান ==\n\n\n== তথ্যসূত্র ==\n\n\n== বহিঃসংযোগ ==\nএমেরি পর্বতের আবহাওয়া\nফ্লিকারে এমেরি পর্বতের ছবি"}