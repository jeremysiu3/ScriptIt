{"pageid": 1477208, "title": "মাউরো নেস্পোলি", "url": "https://bn.wikipedia.org/wiki?curid=1477208", "content": "মাউরো নেস্পোলি (ইতালীয়: Mauro Nespoli; জন্ম: ২২ নভেম্বর ১৯৮৭) হলেন একজন ইতালীয় তীরন্দাজ, যিনি ইতালির প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nনেস্পোলি ইতালির হয়ে ২০০৮, ২০১২, ২০১৬, ২০২০ এবং ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ১টি স্বর্ণ পদকসহ সর্বমোট ৩টি পদক জয়লাভ করেছেন।\n\n\n== প্রারম্ভিক জীবন ==\nমাউরো নেস্পোলি ১৯৮৭ সালের ২২শে নভেম্বর তারিখে ইতালির ভোগেরায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nনেস্পোলি ইতালির প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৭০ পয়েন্ট নিয়ে তিনি ২০তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪৫তম স্থান অধিকারী বাংলাদেশের সাগর ইসলামের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর কোয়ার্টার-ফাইনালে লি উ-সোকের কাছে ৬–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি ফেদেরিকো মুসোলেসি এবং আলেসসান্দ্রো পাওলির সাথে ইতালীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৩টি ১০ পয়েন্ট অর্জন করে সর্বমোট ১৯৯০ পয়েন্ট নিয়ে ৭ম স্থান অধিকার করেছিল। অতঃপর প্রাথমিক পর্বে তারা কাজাখস্তানকে ৫–৪ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে ফ্রান্সের কাছে ৪–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং কিয়ারা রেবালিয়াতি একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৩টি ১০ পয়েন্ট অর্জন করে সর্বমোট ১৩৩৩ পয়েন্ট নিয়ে ৯ম স্থান অধিকার করেছিল। অতঃপর কোয়ার্টার-ফাইনালে দক্ষিণ কোরিয়ার কাছে ৬–২ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\n\nওয়ার্ল্ড আর্চারিতে মাউরো নেস্পোলি (ইংরেজি)\nঅলিম্পিকস.কমে মাউরো নেস্পোলি (ইংরেজি)\nঅলিম্পিডিয়ায় মাউরো নেস্পোলি (ইংরেজি)\nইতালীয় জাতীয় অলিম্পিক কমিটিতে মাউরো নেস্পোলি (ইতালিয়)"}