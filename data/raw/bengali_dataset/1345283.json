{"pageid": 1345283, "title": "জ্যোতি অ্যান বুরেট", "url": "https://bn.wikipedia.org/wiki?curid=1345283", "content": "জ্যোতি অ্যান বুরেট (জন্ম ১৮ই সেপ্টেম্বর ১৯৮৯) হলেন একজন ভারতীয় ফুটবল খেলোয়াড়। তিনি দিল্লি রাজ্য দলের হয়ে নিজের ক্রীড়া জীবন শুরু করেছিলেন। তিনি ভারতীয় মহিলা লীগে কিকস্টার্ট এফসি-এর হয়ে খেলেন।\n\n\n== প্রাথমিক জীবন ==\nজ্যোতি দেরাদুনে জন্মগ্রহণ করেছিলেন। তিনি দেরাদুনের ওয়েলহাম গার্লস স্কুল এবং দিল্লির সেন্ট স্টিফেন কলেজে অধ্যয়ন করেন। এরপরে তিনি যুক্তরাষ্ট্রের ইউনিভার্সিটি অফ এক্সেটার থেকে ক্রীড়া ও স্বাস্থ্য বিজ্ঞানে স্নাতকোত্তর ডিগ্রি অর্জন করেন।\n\n\n== খেলোয়াড় জীবন ==\nতিনি দিল্লির একটি ক্লাব জাগুয়ার ইভসের হয়ে খেলার মাধ্যমে নিজের ফুটবল জীবন শুরু করেন। একই সময়ে, তিনি ফরোয়ার্ড হিসাবে ২০১৪ সালে এএফসি মহিলা এশীয় কাপের কোয়ালিফায়ার পর্বের জন্য ২৩-সদস্যের দলের একজন হিসেবে নির্বাচিত হন। যুক্তরাষ্ট্রের ইউনিভার্সিটি অফ এক্সেটারে স্নাতকোত্তর করার সময়ও তিনি তাঁর বিশ্ববিদ্যালয় দলের হয়ে খেলেছিলেন।\nবর্তমানে তিনি ভারতের মহিলা সিনিয়র জাতীয় দলের স্ট্রাইকার। তিনি ২০১২ সালের জুন থেকে জুলাই মাসে তাঁদের প্রাক-মরশুম শিবিরের সময় টটেনহ্যাম হটস্পারের সাথে প্রশিক্ষণও নিয়েছিলেন। ভারতে মহিলা ক্রীড়াবিদদের প্রচারের জন্য ২০১৬ সালে প্রকাশিত নাইকির ভাইরাল ডা-ডা-ডিং ভিডিওতে তাঁকে দেখানো হয়েছিল।\nজ্যোতি এবং আরও কয়েকজন মহিলা খেলোয়াড় ২০১৭ সালে দিল্লি মহিলা ফুটবল খেলোয়াড় কল্যাণ সমিতির সূচনা ও নিবন্ধন করেন। এই উদ্যোগটিকে ভারতীয় জনতা পার্টির জাতীয় মুখপাত্র মীনাক্ষী লেখি সমর্থন করছেন এবং তিনি দলটিকে সরোজিনী নগরে একটি মাঠ ব্যবহার করতে দেওয়ার প্রতিশ্রুতি দিয়েছেন।\nতিনি ২০১৯ সালের জন্য ভারতীয় মহিলা লীগের দল হান্স ফুটবল ক্লাবে যোগদান করেছিলেন। ২০১৯ সালের ৭ই মে তিনি এফসি আলখপুরার বিপক্ষে প্রথম গোল করেন।\n\n\n== সম্মান ==\nভারত\n\nসাফ মহিলা চ্যাম্পিয়নশিপ : ২০১৪\n\n\n== আরও দেখুন ==\nবিদেশী লিগে ভারতীয় ফুটবল খেলোয়াড়দের তালিকা\n\n\n== তথ্যসূত্র ==\n\n\n== বহিঃসংযোগ ==\nদিল্লি মহিলা ফুটবল খেলোয়াড় কল্যাণ সমিতি  ওয়েব্যাক মেশিনে আর্কাইভকৃত ২৫ মার্চ ২০২৩ তারিখে"}