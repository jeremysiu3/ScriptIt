{"pageid": 1392018, "title": "চিংহাই হ্রদ", "url": "https://bn.wikipedia.org/wiki?curid=1392018", "content": "চিংহাই হ্রদ (অন্য নাম কিংহাই হ্রদ হিসেবেও পরিচিত) হলো চীনের বৃহত্তম হ্রদ। কিংহাই প্রদেশের একটি বদ্ধ অববাহিকায় অবস্থিত বলে এটি তার অবস্থানের নামের সাথে মিল রেখে চিংহাই হ্রদ বলে পরিচিত। হ্রদটি মূলতঃ একটি ক্ষারীয় লবণাক্ত হ্রদ শ্রেণীর জলাধার। হ্রদটির আকারে হ্রাস-বৃদ্ধি ঘটে - ২০'শতকের বেশিরভাগ সময় ধরে যা সঙ্কুচিত হয়েছে, কিন্তু ২০০৪ সাল থেকে এটি বৃদ্ধি পাচ্ছে। ২০০৮ সালের হিসেবে এর পৃষ্ঠদেশের ক্ষেত্রফল ছিলো ৪,৩১৭ কিমি২ (১,৬৬৭ মা২), গড় গভীরতা ২১ মি (৬৯ ফু) এবং সর্বোচ্চ গভীরতা ছিলো ২৫.৫ মি (৮৪ ফু)।\n\n\n== ভূগোল ==\nকিংহাই হ্রদ জিনিং থেকে প্রায় ১০০ কিলোমিটার (৬২ মাইল) পশ্চিমে সমুদ্রপৃষ্ঠ থেকে ৩,২০৫ মিটার (১০,৫১৫ ফুট) উপরে তিব্বত মালভূমির একটি ফাঁপা ভূমিতে অবস্থিত। এটি উত্তর-পশ্চিম চীনের উত্তর-পূর্ব চিংহাইয়ের হাইবেই তিব্বত স্বায়ত্তশাসিত প্রশাসনিক এলাকা এবং হাইনান তিব্বত স্বায়ত্তশাসিত প্রশাসনিক এলাকার মধ্যে অবস্থিত। হ্রদটি আকারে হ্রাস-বৃদ্ধি ঘটেছে, ২০' শতকের বেশিরভাগ সময় ধরে সঙ্কুচিত হলেও ২০০৪ সাল থেকে এটি আকারে বৃদ্ধি পাচ্ছে। ২০০৮ সালে এর পৃষ্ঠের ক্ষেত্রফল ছিল ৪,৩১৭ কিমি২ (১,৬৬৭ মা২), গড় গভীরতা ২১ মি (৬৯ ফু), এবং সর্বোচ্চ গভীরতা ছিলো ২৫.৫ মি (৮৪ ফু)।\n\n\n== জলবায়ু ==\nহ্রদটি প্রায়শঃই শীতকালে একাদিক্রমে তিন মাস বরফাচ্ছাদিত থাকে।\n\n\n== ইতিহাস ==\nহান শাসনামলে বেশ কিছু হান অধিবাসী জিনিং উপত্যকার পূর্বে বসবাস করতো। ১৭দশ শতকে মোঙ্গল-ভাষী ঐরাট জাতি এবং খালখা জাতি চিংহাই অঞ্চলে অভিগমন করে এবং পরবর্তীকালে তারা চিংহাই মোঙ্গল হিসেবে পরিচিত হয়। ১৭২৪ খ্রিস্টাব্দে চিংহাই মোঙ্গলরা লবজাং ডানজিন'এর নেতৃত্বে চিং সাম্রাজ্যের বিপক্ষে বিদ্রোহ করে। ইয়ংঝেং সম্রাট এই বিদ্রোহ দমনের পর চিংহাইয়ের স্বায়ত্তশাসন বাতিল করে একে নিজের সরাসরি শাসনাধীন করে নেয়।\n\n\n== জীববৈচিত্র্য ==\nএশিয়ার বিভিন্ন পরিযায়ী পাখির ভ্রমণ পথের ওপর এই হ্রদের অবস্থান। অনেক প্রজাতি তাদের পরিভ্রমণকালে চিংহাই হ্রদকে তাদের সাময়িক বিশ্রামস্থল হিসেবে ব্যবহার করে থাকে। ফলশ্রুতিতে এটি বৈশ্বিকভাবে পাখি কর্তৃক ছড়িয়ে পড়া ইনফ্লুয়েঞ্জার জন্য গুরুত্বপূর্ণ ক্ষেত্র হিসেবে পরিগণিত হয় এবং এরমাধ্যমে এশিয়া ও ইউরোপ ব্যাপী রোগের বিস্তার ঘটে মহামারীর সৃষ্টি হতে পারে। একটি ক্ষুদ্র ছড়ানোর বিষয়টি ইতোমধ্যে চিহ্নিত করা হয়েছে। চিংহাই হ্রদ প্রাকৃতিক সংরক্ষণ এলাকার অংশ হিসেবে পক্ষী দ্বীপ ১৯৯৭ সাল থেকে পাখির অভয়াশ্রম হিসেবে তালিকাভুক্ত হয়ে আছে।\nএখানে পাঁচ প্রজাতির স্থানীয় জাতের মাছ রয়েছে : এডিবল মুক্ত কার্প (湟鱼; huángyú), যা হ্রদে প্রচুর দৃষ্ট হয় এবং আরও চার ধরণের তিব্বতীয় পাথুরে লোচ। হুয়াংহো নদীর অন্যান্য মাছও এখানে দেখা যেতো, কিন্তু হলোসিন যুগের প্রারম্ভে লবণাক্ততা বৃদ্ধি পাওয়ায় এদের সংখ্যা হ্রাস পেয়েছে।\n\n\n== সংস্কৃতি ==\nহ্রদের পশ্চিমাংশে একটি বৌদ্ধ মন্দির রয়েছে যেটি \"মহাদেব, হ্রদের হৃদপিণ্ড\" নামে পরিচিত এবং এটি ঐতিহাসিকভাবে বৌদ্ধ বিহার হিসেবে খ্যাত। মন্দিরটি ধর্মীয় এবং উৎসব উদযাপনের জন্য ব্যবহৃত হয়। এখানে গ্রীষ্মকালে কোনো নৌকা ব্যবহৃত হয় না বলে বৌদ্ধ ভিক্ষু এবং তীর্থযাত্রীরা শীতের সময় যখন বরফ জমাট বাঁধে তখন পরিভ্রমণ করেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে চিংহাই হ্রদ সম্পর্কিত মিডিয়া দেখুন।\n(চীনা ভাষায়) Qinghai Lake Protection and Utilization Administration Bureau  ওয়েব্যাক মেশিনে আর্কাইভকৃত ২৬ ডিসেম্বর ২০১৮ তারিখে (official)\n(চীনা ভাষায়) Qinghai Lake Tourism and Culture Network (official)\nMore Birds in Qinghai Lake (Eastday.com.cn 07/17/2001)\n \"Koko-nor\"। এনসাইক্লোপিডিয়া আমেরিকানা। ১৯২০। উদ্ধৃতি টেমপ্লেট ইংরেজি প্যারামিটার ব্যবহার করেছে (link)"}