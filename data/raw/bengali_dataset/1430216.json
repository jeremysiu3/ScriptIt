{"pageid": 1430216, "title": "সুমা সুধীন্দ্র", "url": "https://bn.wikipedia.org/wiki?curid=1430216", "content": "সুমা সুধীন্দ্র ভারতের কর্নাটকী সঙ্গীত ধারার একজন ধ্রুপদী সঙ্গীতজ্ঞ এবং বীণা বিশেষজ্ঞ। তিনি ২০০১ সালে কর্ণাটকের দ্বিতীয় সর্বোচ্চ বেসামরিক পুরস্কার, রাজ্যোৎসব পুরস্কারে ভূষিত হন।\n\n\n== প্রারম্ভিক দিন এবং ব্যক্তিগত জীবন ==\nতিনি গুরু বিদ্বান রাজা রাও এবং বিদ্যান চিট্টি বাবুর দ্বারা প্রশিক্ষিত ছিলেন।\nতিনি বেঙ্গালুরুতে বসবাস করেন। তার স্বামী একজন দাঁতের ডাক্তার এবং তার দুই মেয়ে আছে। তিনি একজন আগ্রহী বনসাই সংগ্রাহক।\n\n\n== কর্মজীবন ==\nতিনি চিত্তিবাবুর শৈলীতে বাজান যা বীণার সুরেলা ধ্বনির জন্য পরিচিত। তিনি ব্যাপকভাবে মার্কিন যুক্তরাষ্ট্র, যুক্তরাজ্য, সিঙ্গাপুর এবং মালয়েশিয়া সফর করেছেন এবং বিভিন্ন সময় বীণা পরিবেশন করেছেন। তিনি বছরের পর বছর ধরে অসংখ্য বীণা সংঘের নেতৃত্ব দিয়েছেন।\n\n\n=== কর্ণাটকী-জ্যাজ ===\nতিনি বহু বছর ধরে ডাচ জ্যাজ গ্রুপ স্পিনিফেক্সের সাথে অসংখ্য ফিউশন পরিবেশন উপস্থাপন করেছেন।\n\n\n=== অন্যান্য উদ্যোগ ===\nসুমা হলেন সেন্টার ফর ইন্ডিয়ান মিউজিক এক্সপেরিয়েন্স (আইএমই)-এর ডিরেক্টর আউটরিচ, যেটি হলো একটি নতুন ধরনের মিউজিয়াম যেখানে কেউ সঙ্গীতকে স্পর্শ করতে, অনুভব করতে এবং তাতে অভিজ্ঞতা লাভ করতে পারে। \nতিনি কুচিপুড়ি নৃত্যশিল্পী বীনা মূর্তি বিজয়ের সাথে আর্টিস্টস ইন্ট্রোস্পেক্টিভ মুভমেন্ট (এআইএম) সহ-প্রতিষ্ঠা করেন। এআইএম ২০০৭ সাল থেকে ব্যাঙ্গালোর আন্তর্জাতিক আর্ট ফেস্টিভ্যাল (বিআইএএফ) আয়োজন করে। বিআইএএফ শিল্পীদের জন্য একটি সাংস্কৃতিক মঞ্চ।\n\n\n== পুরস্কার ও অভিনন্দন ==\n২০০১ সালে কর্ণাটক রাজ্যোৎসব পুরস্কার\n\n\n== তথ্যসূত্র =="}