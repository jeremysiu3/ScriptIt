{"pageid": 1476928, "title": "লি উ-সোক", "url": "https://bn.wikipedia.org/wiki?curid=1476928", "content": "লি উ-সোক (কোরীয়: 이우석; জন্ম: ৭ আগস্ট ১৯৯৭) হলেন একজন দক্ষিণ কোরীয় তীরন্দাজ, যিনি দক্ষিণ কোরিয়ার প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nউ-সোক দক্ষিণ কোরিয়ার হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি ১টি স্বর্ণ পদকসহ সর্বমোট ২টি পদক জয়লাভ করেছেন।\n\n\n== প্রারম্ভিক জীবন ==\nলি উ-সোক ১৯৯৭ সালের ৭ই আগস্ট তারিখে দক্ষিণ কোরিয়ার ইনছনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nউ-সোক দক্ষিণ কোরিয়ার প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ২টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৫টি ১০ পয়েন্ট অর্জন করে সর্বমোট ৬৮১ পয়েন্ট নিয়ে তিনি ৫ম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৬০তম স্থান অধিকারী অস্ট্রেলিয়ার পিটার বুকুভালাসের মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর সেমি-ফাইনালে কিম উ-জিনের কাছে ৬–৫ সেট পয়েন্টের ব্যবধানে পরাজিত হয়ে ব্রোঞ্জ পদক ম্যাচে অংশগ্রহণ করেছিলেন, যেখানে তিনি জার্মানির ফ্লোরিয়ান উনরুহকে পরাজিত করে ব্রোঞ্জ পদক জয়লাভ করেছেন।\nএছাড়াও তিনি কিম জে-দোক এবং কিম উ-জিনের সাথে দক্ষিণ কোরীয় দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১২০টি ১০ পয়েন্ট অর্জন করে সর্বমোট ২০৪৯ পয়েন্ট নিয়ে ১ম স্থান অধিকার করেছিল। অতঃপর কোয়ার্টার-ফাইনালে তারা জাপানকে ৬–০ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে চীনের বিরুদ্ধে ৫–১ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা ফ্রান্সকে পরাজিত করে স্বর্ণ পদক জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে লি উ-সোক (ইংরেজি)\nঅলিম্পিকস.কমে লি উ-সোক (ইংরেজি)\nঅলিম্পিডিয়ায় লি উ-সোক (ইংরেজি)"}