{"pageid": 13980, "title": "পার্স ইন্টারমেডিয়া", "url": "https://bn.wikipedia.org/wiki?curid=13980", "content": "পার্স ইন্টেরমেডিয়া (ইংরেজি: Pars intermedia) তথা অন্তর্বর্তী খণ্ড পিটুইটারি গ্রন্থির পশ্চাৎ ও সম্মুখ খণ্ডের মধ্যবর্তী সীমানা নির্দেশকারী অংশ। এখানে তিন ধরনের কোষ দেখতে পাওয়া যায়: বেজোফিল, ক্রোমোফোব এবং কোলয়েড-পূর্ণ সিস্ট। সিস্টগুলি রাটকে-র থলির অবশেষ।\nমানুষের ফিটাসে এই অঞ্চল থেকে মেলানোসাইট উদ্দীপক হরমোন নিঃসৃত হয়, যা ত্বকে মেলানোসাইট কোষগুলি থেকে মেলানিন রঞ্জকের নিঃসরণ ঘটায়। পূর্ণবয়স্ক মানুষের দেহে পার্স ইন্টারমেডিয়া হয় খুব ক্ষুদ্র অথবা সম্পূর্ণ অনুপস্থিত।"}