{"pageid": 1516130, "title": "হানিয়া নাফিসা", "url": "https://bn.wikipedia.org/wiki?curid=1516130", "content": "হানিয়া নাফিসা একজন স্বাধীন সঙ্গীতশিল্পী, অভিনেত্রী, নেপথ্য গায়িকা এবং মডেল যিনি মূলত মালয়ালম চলচ্চিত্র এবং সঙ্গীত শিল্পে কাজ করেন। তিনি কেরালার কন্নুরে জন্মগ্রহণ করেছেন। তিনি ২০২২ সালে নয়নতারার সাথে কানেক্টের চলচ্চিত্রের মাধ্যমে অভিনয় জীবনে আত্মপ্রকাশ করেন। তিনি ও.বেবি এবং অ্যাপলচেদিকাল-এও কাজ করেছেন। তিনি মুলচেদি [২০২৪] গানের মাধ্যমে স্বাধীন সঙ্গীত জীবনে আত্মপ্রকাশ করেন।\n\n\n== প্রাথমিক জীবন এবং কর্মজীবন ==\nহানিয়া নাফিসা ২০০৩ সালে কন্নুরে জন্মগ্রহণ করেন। কোভিড মহামারী এবং লকডাউনের কারণে তাঁর সঙ্গীত জগতে প্রবেশ প্রভাবিত হয়েছিল। তিনি বলেছেন এই সময় শুধুমাত্র গান গাওয়া ছাড়া তাঁর আর কিছুই করার ছিলনা। এই সময়েই তাঁর সাফল্য আসে \"লুকা ছুপি\"-র ভাইরাল প্রচ্ছদের মাধ্যমে, যেটি তিনি ২০২০ সালের আগস্টে সামাজিক মাধ্যমে (ইনস্টাগ্রাম এবং ইউটিউব) পোস্ট করেছিলেন। এই গানটি দ্রুত মনোযোগ আকর্ষণ করে, এবং এর দর্শন সংখ্যা হাজার ছাড়িয়ে যায়।\nহানিয়া কানেক্ট (২০২২) চলচ্চিত্রের মাধ্যমে তাঁর অভিনয় জীবনে প্রবেশ করেন। একজন অভিনয়শিল্পী হিসেবে তিনি বহুমুখী প্রতিভা প্রদর্শন করেছেন।  প্রথম ছবির পর, তিনি অ্যাপলচেদিকাল (২০২৩) এবং ও.বেবি (২০২৩) ছবিতে অভিনয় করেন।\nহানিয়া জনপ্রিয় সঙ্গীত সুরকার গোপী সুন্দরের নজরে পড়েন, গোপী তাঁকে মোস্ট এলিজিবল ব্যাচেলর (২০২১) চলচ্চিত্রে  নেপথ্য কণ্ঠ শিল্পী হিসেবে আত্মপ্রকাশ করার সুযোগ দিয়েছিলেন, গানটি ছিল 'ইয়ে জিন্দেগি' এবং গোপী সুন্দরের সঙ্গে এটি তাঁর দ্বৈত সঙ্গীত ছিল। এরপর তিনি 'আদি' (২০২৩) ছবির 'থোনে মোহাঙ্গল' গানটির মাধ্যমে মালয়ালম চলচ্চিত্র সঙ্গীত জগতে আত্মপ্রকাশ করেন। যদিও তিনি এই গানটি আগে করেছিলেন কিন্তু এটি প্রকাশ পেয়েছিল 'ইয়ে জিন্দেগি'র পর। তিনি ২০২৪ সালে গোবিন্দ বসন্ত অভিনীত 'মুলচেদি' গানের মাধ্যমে স্বাধীন সঙ্গীত জগতে পা রাখেন। সেই বছরেই পরবর্তীতে তিনি একাধিক স্বাধীন সঙ্গীত প্রকাশ করেন।\n\n\n== চলচ্চিত্র তালিকা ==\n\n\n== তথ্যসূত্র =="}