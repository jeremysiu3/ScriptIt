{"pageid": 1528124, "title": "সুধীরা সুন্দরী দেবী", "url": "https://bn.wikipedia.org/wiki?curid=1528124", "content": "কোচবিহারের সুধীরা সুন্দরী দেবী নারায়ণ, যিনি রাজকুমারী ম্যাণ্ডার নামেও পরিচিত, ব্রিটিশ ভারতের কোচবিহার রাজ্যের একজন ভারতীয় রাজকন্যা ছিলেন। তিনি ১৮৯৪ সালের ৭ই মার্চ কলকাতায় জন্মগ্রহণ করেন। তিনি কোচবিহারের মহারাজা নৃপেন্দ্র নারায়ণ ভূপ বাহাদুরের কনিষ্ঠ কন্যা। তাঁর মা ছিলেন কোচবিহারের একসময়ের রাজ প্রতিনিধি এবং রাজ্য পরিষদের সভাপতি মহারানি সুনীতি দেবী।\nতিনি ১৯১৪ সালের ২৫শে ফেব্রুয়ারি কলকাতার উডল্যাণ্ডসে, লিওনেল (যিনি ১৯১২ সালে তাঁর বোন প্রতিভা সুন্দরী দেবীকে বিয়ে করেছিলেন) এবং জিওফ্রে ম্যাণ্ডারের ভাই অ্যালান ম্যাণ্ডারকে বিবাহ করেন। তাঁদের দুই ছেলে এবং দুই মেয়ে ছিল।\nলন্ডনে, রাজকুমারী সুধীরা ইংল্যান্ড ও ভারতের মধ্যে উন্নত সম্পর্ক গড়ে তোলার প্রচারণার জন্য বিখ্যাত হয়ে ওঠেন। তাঁর বোন প্রতিভা সুন্দরী দেবী, পিসি মৃণালিনী সেন এবং রাজকুমারী সোফিয়া দিলীপ সিং এর সাথে ভারতীয় মহিলাদের ভোটাধিকারের জন্য তিনি আন্দোলন করেছিলেন। সোফিয়া দিলীপ সিংয়ের সাথে তিনি রেড ক্রসের স্বেচ্ছাসেবক সহায়তা দলের সদস্য হিসেবে কাজ করেছিলেন। তিনি প্রথম বিশ্বযুদ্ধের সময় ভারতীয় সৈন্যদের জন্য তহবিল সংগ্রহ করেছিলেন।\n১৯৬৮ সালের ৭ই জানুয়ারি লন্ডনের ৪০ হেরফোর্ড রোডে তিনি মারা যান। ১৯৬৮ সালের ১৫ই ফেব্রুয়ারি লন্ডনে তাঁর উইলের সম্পত্তির পরিমাণ ছিল ৯১ পাউন্ড।\n\n\n== আরও দেখুন ==\nম্যাণ্ডার পরিবার\nসুনীতি দেবী (১৯২১), একজন ভারতীয় রাজকুমারীর আত্মজীবনী, লন্ডন: জে. মারে, ইন্টারনেট আর্কাইভে\n\n\n== তথ্যসূত্র =="}