{"pageid": 1472861, "title": "পুলিন দে", "url": "https://bn.wikipedia.org/wiki?curid=1472861", "content": "পুলিন দে (১৪ মে ১৯১৪ - ১১ অক্টোবর ২০০০) একজন বাঙালি সমাজতান্ত্রিক নেতা ছিলেন। ব্রিটিশ শাসনামলে তিনি ১২ বছর কারাবাস করেন। \n\n\n== প্রারম্ভিক জীবন ==\nদে চট্টগ্রাম জেলার (বর্তমান বাংলাদেশ) ধলঘাট গ্রামে জন্মগ্রহণ করেন। তার বাবা সরোদা কুমার দে একজন ডাক কর্মচারী এবং মা সাবিত্রী দেবী ছিলেন একজন গৃহিণী। ছাত্রাবস্থায় তিনি যুগান্তর আন্দোলনে যোগ দেন। ব্রিটিশ কর্তৃপক্ষ তাকে গ্রেফতার করে এবং ছয় বছরের জন্য জেল খাটেন। জেলে থাকা অবস্থায় তিনি বিএ ডিগ্রি লাভ করেন। দে ১৯৩৮ সালে মুক্তি লাভ করেন তারপর তিনি কংগ্রেস সমাজতান্ত্রিক দলে যোগ দেন।\n\n\n== রাজনৈতিক জীবন ==\n১৯৪১ সালে ভারতের প্রতিরক্ষা বিধির অধীনে তাকে আবার জেলে পাঠানো হয় এবং ১৯৪৫ সালে মুক্তি পান। মুক্তির পর তিনি সমাজতান্ত্রিক দলের প্রাদেশিক কার্যনির্বাহী কমিটিতে অন্তর্ভুক্ত হন। \nভারত বিভাগের পর দে পূর্ব পাকিস্তানে পাকিস্তান সমাজতান্ত্রিক দলের সচিব হন। তিনি ঢাকা কলেজে চার বছর অধ্যাপক হিসেবেও দায়িত্ব পালন করেন। ১৯৫২ সালের ভাষা আন্দোলনের সময় তিনি গ্রেফতার হন। ১৯৫৪ সালে তিনি সংখ্যালঘুদের জন্য সংরক্ষিত একটি আসন থেকে পূর্ব পাকিস্তান আইনসভায় নির্বাচিত হন।  \n১৯৬০ এর দশকের প্রথম দিকে তিনি ডালঘাট উচ্চ বিদ্যালয়ের প্রধান শিক্ষক হিসেবে দায়িত্ব পালন করেন। রাজনৈতিক পরিস্থিতির কারণে ১৯৬৯ সালে তাকে পাকিস্তান ছাড়তে হয়।\nপুলিন দে এর প্রিয় খেলা ছিল টেনিস এবং ক্রিকেট। \n\n\n== মৃত্যু ==\nতিনি ২০০০ সালের ১১ অক্টোবর মারা যান। \n\n\n== তথ্যসূত্র =="}