{"pageid": 1304667, "title": "ওয়াহিদা আক্তার", "url": "https://bn.wikipedia.org/wiki?curid=1304667", "content": "ওয়াহিদা আক্তার বাংলাদেশ সিভিল সার্ভিসের একজন কর্মকর্তা। তিনি কৃষি মন্ত্রণালয়ে অতিরিক্ত সচিব (প্রশাসন) পদে দায়িত্ব পালন করেছেন। বর্তমানে তিনি কৃষি মন্ত্রণালয়ে সচিব হিসেবে দায়িত্ব পালন করছেন।\n\n\n== প্রাথমিক জীবন ==\nওয়াহিদার বাড়ি খুলনা জেলার দিঘলিয়া উপজেলার সেনহাটি গ্রামে। তিনি বাংলাদেশ কৃষি বিশ্ববিদ্যালয় থেকে কৃষি বিভাগে স্নাতক ও স্নাতকোত্তর সম্পন্ন করেন।\n\n\n== কর্মজীবন ==\nওয়াহিদা আক্তার বিসিএস (প্রশাসন) ক্যাডারের ১৩তম ব্যাচের কর্মকর্তা। প্রশাসনের বিভিন্ন স্তরে তার দায়িত্ব পালনের অভিজ্ঞতা রয়েছে। তিনি শিক্ষা মন্ত্রণালয়ের উপসচিব, প্রধানমন্ত্রীর কার্যালয়ের পরিচালক এবং প্রধানমন্ত্রীর একান্ত সচিব-২ হিসেবে দায়িত্ব পালন করেছেন। তিনি কৃষি মন্ত্রণালয়ে অতিরিক্ত সচিব (প্রশাসন) পদে কর্মরত ছিলেন। ২০২২ খ্রিষ্টাব্দের ২২ ডিসেম্বর তিনি সচিব পদে পদোন্নতি লাভ করেন। বর্তমানে তিনি কৃষি মন্ত্রণালয়ে সচিব হিসেবে দায়িত্ব পালন করছেন।\n\n\n== তথ্যসূত্র =="}