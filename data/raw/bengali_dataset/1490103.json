{"pageid": 1490103, "title": "কমলার বনবাস (১৯৯৭-এর চলচ্চিত্র)", "url": "https://bn.wikipedia.org/wiki?curid=1490103", "content": "কমলার বনবাস ১৯৯৭ সালের একটি বাংলা ভাষার বাংলাদেশী প্রনয়ধর্মী নাট্য চলচ্চিত্র। চিত্রনাট্য ও কাহিনী লেখার সাথে পরিচালনা করেছেন ফিরোজ আল মামুন। প্রধান চরিত্রে অভিনয় করেছেন আনোয়ার শরীফ, রেবেকা ও উত্তরা। যা ২২ আগস্ট প্রেক্ষাগৃহে মুক্তি পায়।\n১৯৯৮ সালে একই শিরোনামে স্বপন সাহা পরিচালিত তাপস পাল ও শতাব্দী রায় অভিনয়ীত একটি ভারতীয় বাংলা চলচ্চিত্র মুক্তি পায়। ২০২৪ সালের মার্কিন নির্বাচনের ফলাফলে কমলা নাকি ট্রাম্প দ্বন্দ্বে সামাজিক যোগাযোগ মাধ্যমে চলচ্চিত্র দুটি ব্যাপক আলোচনায় আসে।\n\n\n== কাহিনী ==\nকমলা রাজা সাঁচি ও তাঁর স্ত্রী চিত্রার একমাত্র কন্যা। একদিন কমলা তার সখিদের সঙ্গে প্রমোদভ্রমণে বের হয় এবং সেখানে রাজপুত্র কাঞ্চন কুমার তাকে দেখে মুগ্ধ হন। কিছুদিনের মধ্যেই দুজনের মধ্যে প্রেম গড়ে ওঠে এবং দুই পরিবারের সম্মতিতে তাদের বিবাহ সম্পন্ন হয়। তবে বাসর রাতে এক তান্ত্রিক চামুণ্ডা কাঞ্চন কুমারের কাছে আবির্ভূত হন এবং তাকে পিতার মানত পূরণ করতে নীল সরোবর থেকে নীলপদ্ম আনার নির্দেশ দেন। কাঞ্চন কুমার পিতার প্রতিশ্রুতি রক্ষার্থে বাসর রাতেই যাত্রা করেন, কিন্তু যাত্রাপথে অস্থির বোধ করেন এবং স্ত্রীর সাথে দেখা করার আকাঙ্ক্ষা জাগে।\nপরদিন সকালে কাঞ্চনের মা পুত্রবধূ কমলার অস্বাভাবিক অবস্থা দেখে তাকে আদালতে তলব করেন এবং মৃত্যুদণ্ডের নির্দেশ দেন। কিন্তু জল্লাদের দয়ায় কমলা প্রাণে রক্ষা পেয়ে বনবাসে আশ্রয় নেন। কিছুদিন পর, তিনি গর্ভবতী হয়ে মানিক কুমার নামে একটি পুত্রসন্তানের জন্ম দেন। দুর্ভাগ্যক্রমে, তার পুত্রকে এক মহিলার সাথে বিনিময় করা হয়, যার মৃত সন্তান জন্মেছিল। অনেক চেষ্টার পর, কমলা তার সন্তানকে খুঁজে পান এবং তাকে ফেরত পাওয়ার দাবি জানান।\nঅবশেষে, কমলা তার সন্তানকে ফিরে পান। এদিকে, কাঞ্চন কুমার নীলপদ্ম নিয়ে রাজ্যে ফিরে আসেন এবং জানতে পারেন তার স্ত্রী আর প্রাসাদে নেই। তিনি স্ত্রীর সন্ধানে বেরিয়ে পড়েন এবং দীর্ঘ খোঁজাখুঁজির পর স্ত্রী ও সন্তানের সন্ধান পান।\n\n\n== অভিনয়শিল্পী ==\nআনোয়ার শরীফ\nরেবেকা\nনাসির খান\nসুষমা\nআকতার হোসেন\nশাহ অরুণ\n\n\n== সঙ্গীত ==\nচলচ্চিত্রের সংগীত পরিচালনা করেছেন শেখ সাদী খান। গানের কথা লিখেছেন আলাউদ্দিন কোবিয়াল, ফিরোজ আল মামুন, হাসান মতিউর রহমান ও মুজিব পরদেশী।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কমলার বনবাস   (ইংরেজি)\nবাংলা মুভি ডেটাবেজে কমলার বনবাস"}