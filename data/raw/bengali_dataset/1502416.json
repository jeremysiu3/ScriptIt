{"pageid": 1502416, "title": "রাজা কুমারী", "url": "https://bn.wikipedia.org/wiki?curid=1502416", "content": "শ্বেতা ইয়াল্লাপ্রগড রাও (জন্ম: ১১ জানুয়ারি, ১৯৮৬), যিনি পেশাগতভাবে রাজা কুমারী নামে পরিচিত, একজন মার্কিন র‍্যাপার, গীতিকার ও সঙ্গীতশিল্পী। তিনি গোয়েন স্টেফানি, ইগি আজালিয়া, ফিফথ হারমোনি, সিধু মুসে ওয়ালা, নাইফ পার্টি, ফল আউট বয় সহ খ্যাতনামা শিল্পীদের সঙ্গে কাজ করার জন্য সর্বাধিক পরিচিত। ২০১৬ সালে তিনি গীতিকার হিসেবে বিএমআই পপ অ্যাওয়ার্ড অর্জন করেছিলেন এবং একই বছরের ৫ জুলাই বিবিসি এশিয়ান নেটওয়ার্কের ববি ফ্রিকশন প্রোগ্রামে উপস্থিতির জন্যও প্রশংসিত হন।\n\n\n== প্রারম্ভিক জীবন ==\nরাজা কুমারীর জন্মনাম শ্বেতা ইয়াল্লাপ্রগড রাও, তিনি ক্যালিফোর্নিয়ার ক্লেয়ারমন্টে একটি তেলুগু পরিবারে জন্মগ্রহণ করেন। তার পরিবারের আদিনিবাস ভারতের অন্ধ্রপ্রদেশ। রাজা কুমারী ধর্মবিদ্যায় স্নাতক ডিগ্রি অর্জন করেছেন, যেখানে দক্ষিণ এশিয়ার ধর্মগুলোর ওপর বিশেষ জোর দেওয়া হয়।\nতার বাবা-মা তার ভারতীয় সংস্কৃতি ও মূল্যবোধে গভীর প্রভাব ফেলেছিলেন এবং তাকে একজন ভারতীয় ধ্রুপদী নৃত্যশিল্পী হিসেবে প্রশিক্ষণ দিয়েছিলেন, তিনি মাত্র ৫ বছর বয়সে মঞ্চে পরিবেশনা শুরু করেছিলেন। রোলিং স্টোনের সঙ্গে এক সাক্ষাৎকারে রাজা কুমারী উল্লেখ করেন যে, লস অ্যাঞ্জেলেসে একজন দক্ষিণ ভারতীয় মেয়ে হিসেবে বেড়ে ওঠা তার জন্য কঠিন ও একাকীত্বপূর্ণ ছিল।\nপঞ্চম শ্রেণিতে পড়ার সময়, কুমারী ফুজিসের দ্য স্কোর অ্যালবামের মাধ্যমে হিপ হপের সঙ্গে পরিচিত হয়েছিলেন। ১৪ বছর বয়সে তিনি \"ইন্ডিয়ান প্রিন্সেস\" (আইপি) বা \"রাজা কুমারী\" নামে পরিচিত একজন ফ্রিস্টাইল এমসি হয়ে ওঠেন। তিনি কুচিপুড়ি, কত্থক ও ভরতনাট্যমে প্রশিক্ষিত একজন নৃত্যশিল্পী এবং হায়দ্রাবাদে রবীন্দ্র ভারতীতে অনেকবার সরাসরি পরিবেশনা করেছেন।\n\n\n== সঙ্গীত তালিকা ==\n\n\n=== চলচ্চিত্রের গান ===\n\n\n=== এক্সটেন্ডেড প্লে ও মিক্সটেপ ===\n\n\n=== একক ও যৌথ সঙ্গীত ===\n\n\n=== গীতিকার ===\n\n\n== চলচ্চিত্রের তালিকা ==\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল ওয়েবসাইট\nইউটিউবে রাজা কুমারীর চ্যানেল"}