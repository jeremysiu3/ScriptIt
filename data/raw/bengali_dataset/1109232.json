{"pageid": 1109232, "title": "ফয়েজ মুহাম্মাদ সিরাজুল হক", "url": "https://bn.wikipedia.org/wiki?curid=1109232", "content": "ফয়েজ মুহাম্মদ সিরাজুল হক একজন বাংলাদেশী শিক্ষাবিদ, অধ্যাপক, কলামিস্ট এবং লেখক। তিনি ইসলামী বিশ্ববিদ্যালয়ের নবম উপাচার্য ছিলেন। এছাড়াও তিনি ইসলামী বিশ্ববিদ্যালয়ের ইংরেজি বিভাগের অধ্যাপক ছিলেন। তিনি ১০ আগস্ট ২০০৬ সাল থেকে ৮ মার্চ ২০০৯ পর্যন্ত এই বিশ্ববিদ্যালয়ের উপাচার্য হিসেবে দায়িত্ব পালন করেন।\n\n\n== কর্মজীবন ==\nতিনি ইসলামী বিশ্ববিদ্যালয়ের ইংরেজি বিভাগের অধ্যাপক এবং তিনি দীর্ঘদিন ধরে এখানে শিক্ষকতা করছেন। তিনি ইসলামী বিশ্ববিদ্যালয়ের শিক্ষক সমিতির (আইইউটিএ) সভাপতি ছিলেন। ২০০৬ সালে ইসলামী বিশ্ববিদ্যালয়ের সকল শিক্ষকগণ, এই বিশ্ববিদ্যালয়ের কোন শিক্ষককে উপাচার্য নিয়োগের দাবিতে আন্দোলন শুরু করেন। সেই প্রেক্ষিতে সিরাজুল হককে উপাচার্য নিয়োগ দেওয়া হয়।\n\n\n=== উপাচার্য পদ ===\nতিনি ১০ আগস্ট ২০০৬ সালে ইসলামী বিশ্ববিদ্যালয়, বাংলাদেশের উপাচার্য হিসেবে নিযুক্ত হন, তিনি প্রায় তিন বছর দায়িত্ব পালন করেন। ইসলামী বিশ্ববিদ্যালয়ের শিক্ষক হিসেবে তিনি প্রথম উপাচার্য । তিনি তার সময়ের দুটি বিভাগ খোলেন। কিন্তু কিছু বিতর্কিত শিক্ষকের ঘনিষ্ঠতার কারণে সমালোচিত হওয়ার পর ৮ মার্চ ২০০৯-এ তিনি পদত্যাগ করেন।\n\n\n== আরো দেখুন ==\nইসলামী বিশ্ববিদ্যালয়, বাংলাদেশ\nএম আলাউদ্দিন\n\n\n== তথ্যসূত্র =="}