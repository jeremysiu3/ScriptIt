{"pageid": 1124351, "title": "বারদিয়ানস্ক", "url": "https://bn.wikipedia.org/wiki?curid=1124351", "content": "বারদিয়ানস্ক হল দক্ষিণ-পূর্ব ইউক্রেনের জাপোরিঝিয়া ওব্লাস্তের (প্রদেশ) একটি বন্দর শহর। এটি কৃষ্ণ সাগরের উত্তরের সম্প্রসারণ আজভ সাগরের উত্তর উপকূলে অবস্থিত। এটি বারদিয়ানস্ক রায়নের (জেলা) একটি প্রশাসনিক কেন্দ্র হিসাবে কাজ করে, যদিও এটি রায়নের অন্তর্গত নয়। শহরটির নামকরণ বারদা নদীর থেকে করা হয়েছে, নদীটি শহরের পাদদেশে অবস্থিত বারদিয়ানস্ক স্পিট তৈরি করেছে। বারদিয়ানস্কে একটি সাফারি চিড়িয়াখানা, ওয়াটার পার্ক, জাদুঘর, কাদা স্নান ও জলবায়ু চিকিত্সা সহ স্বাস্থ্য রিসর্ট ও অসংখ্য জল ক্রীড়া কার্যক্রম রয়েছে। ২০২১ সালের হিসাবে শহরটির আনুমানিক জনসংখ্যা ১,০৭,৯২৮ জন ছিল।\n\n\n== অর্থনীতি ==\nশহরের প্রধান উদ্যোগসমূহের মধ্যে একটি হল সমুদ্র বাণিজ্য বন্দর। এটি ধাতু প্রক্রিয়াকরণ, স্ক্র্যাপ ধাতু, শস্য, কয়লা, আকরিক, কাদামাটি, সূর্যমুখী-বীজের তেল, শিল্প তেল, খনিজ তেল ও ঢালাই-লোহা পরিবহন করে। বন্দরে সার ও খনিজ তেল প্রক্রিয়াকরণের জন্য একটি কমপ্লেক্স, কন্টেইনার টার্মিনাল এবং একটি রেল ডিপো রয়েছে। ট্র্যাক ও রাস্তাসমূহে সমস্ত মুরিংয়ের সঙ্গে জুক্ত রয়েছে এবং বন্দর সমস্ত বৈদ্যুতিক ক্রেন দিয়ে সজ্জিত। বন্দর জলের গভীরতা ৮.৪ মিটার (২৮ ফুট)।\nবারদিয়ানস্ক একটি গুরুত্বপূর্ণ মৎস্য কেন্দ্র, যা শহরের খাদ্য শিল্পের একটি অবিচ্ছেদ্য অংশ। এছাড়াও একটি বৈজ্ঞানিক সংস্থা রয়েছে, যা আজভ অববাহিকার জলাশয়ে মাছের গবেষণা করে।\n\n\n== তথ্যসূত্র =="}