{"pageid": 1533035, "title": "সেন্ট হেলেনায় ইসলাম", "url": "https://bn.wikipedia.org/wiki?curid=1533035", "content": "সেন্ট হেলেনায় ইসলাম একটি সংখ্যালঘু ধর্ম হিসেবে পালিত হয়। সেন্ট হেলেনা ব্রিটিশ নিয়ন্ত্রণাধীন একটি নির্জন আগ্নেয়গিরির দ্বীপ, যা নিকটতম আফ্রিকীয় উপকূল থেকে প্রায় ১,৭০০ কিলোমিটার দূরে এটি আটলান্টিক মহাসাগরে অবস্থিত। এটি যুক্তরাজ্যের একটি অতিপ্রান্তীয় অঞ্চল হিসেবে বিবেচিত হয়। ২০১৬ সালের হিসাব অনুযায়ী দ্বীপটির জনসংখ্যা ছিল ৪,২৫৫ জন। এখানকার সংখ্যাগরিষ্ঠ ধর্ম হলো খ্রিস্টধর্মের অ্যাংলিকীয় শাখা (প্রায় ৭৪%)। যদিও ক্যাথলিক, ব্যাপটিস্টসহ আরো কিছু খ্রিস্টধর্মীয় সম্প্রদায়ের অনুসারীরাও এখানে বাস করেন।\nইসলাম এখানে একটি ক্ষুদ্র সংখ্যালঘু ধর্ম হিসেবে বিদ্যমান। মুসলিমরা মোট জনসংখ্যার মাত্র ০.১% অংশ গঠন করে।  মুসলিমরা মূলত ভারত ও পশ্চিম আফ্রিকা থেকে আগত অভিবাসীদের বংশধর। ধারণা করা হয়, এখানে বর্তমান কমপক্ষে দশ\n\n\n== ইতিহাস ==\nসেন্ট হেলেনার জনসংখ্যা প্রায় ৭,০০০ জন, যার মধ্যে স্থানীয় ও অভিবাসী মিলে প্রায় ৭০ জনের মত মুসলিম রয়েছে, যা দ্বীপটির মোট জনসংখ্যার ১% এরও কম। \nজানা যায় যে, সেন্ট হেলেনা দ্বীপে প্রথম স্থায়ী বাসিন্দা ছিলেন পর্তুগিজ নাবিক ফেরনান লপেস, যিনি ভারতে ইসলাম ধর্ম গ্রহণ করেছিলেন। তিনি এই দ্বীপে প্রায় ত্রিশ বছর ধরে স্বেচ্ছায় বসবাস করেন।\nদ্বীপটিতে ইসলামের আগমন ঘটে মূলত ব্রিটিশ ইস্ট ইন্ডিয়া কোম্পানির ঔপনিবেশিক আমলে। কোম্পানি ১৭৯২ সালের পূর্বে পশ্চিম আফ্রিকা থেকে অনেক আফ্রিকীয় দাস দ্বীপে কৃষিকাজের জন্য নিয়ে আসে, যাদের মধ্যে কিছু মুসলমানও ছিলেন। তবে তাদের অধিকাংশই পরে খ্রিস্টধর্ম গ্রহণ করে বা গ্রহণে বাধ্য হয়। \n১৭৯২ সালের পরে চাষাবাদের জন্য ভারত ও চীন থেকে চুক্তিভিত্তিক শ্রমিক আনা শুরু হয়, যাদের মধ্যে অনেক মুসলমানও ছিলেন।  দাসপ্রথা বিলুপ্তির পর কিছু মুসলমান দাস এখানেই থেকে যান। ১৯শ এবং ২০শ শতকের শুরুতে ব্রিটিশ সরকার তাদের বিভিন্ন উপনিবেশে বিপ্লবের সঙ্গে যুক্ত মুসলমানদের শাস্তি স্বরূপ এই দ্বীপে নির্বাসন দিয়েছিল।\n১৯২১ সালে দ্বীপে মুসলমানদের সংখ্যা ছিল ৩২ জন, যা দ্বীপের মোট জনসংখ্যার ০.৯%। এটি ছিল দ্বীপে মুসলমিদের সর্বোচ্চ নথিভুক্ত সংখ্যা এবং এদের অধিকাংশ আফ্রিকা থেকে নির্বাসিত লোকজন ছিল। তাঁদের মধ্যে একজন ছিলেন জাঞ্জিবার সালতানাতের শেষ শাসক সাঈদ ইবন বারগাশ আল-বুসাঈদ, যিনি ১৯১৭ সালের জুন থেকে ১৯২১ সালের এপ্রিল পর্যন্ত এই দ্বীপে অবস্থান করেছিলেন। এর আগে তিনি মাত্র তিনি দিন জাঞ্জিবারে ক্ষমতায় অধিষ্ঠিত ছিলেন। এর পর ব্রিটিশ সরকার তাকে ক্ষমতাচ্যুত করে দ্বীপটিতে নির্বাসনে পাঠায়। তিনি তার সঙ্গে আগত গোল্ড কোস্ট, উগান্ডা, ন্যাসাল্যান্ড ও সোমালিল্যান্ডের মুসলমান বন্দীদের নিয়ে একটি ছোট মুসলিম সম্প্রদায় গঠন করেছিলেন। তবে তিনি চলে যাওয়ার পর মুসলিম সংখ্যা অনেকটা হ্রাস পায়। কারণ তার সাথে অনেক মুসলিম বন্দীকে মুক্তি দেওয়া হয়। \n১৯৬০-এর দশকে বাহরাইনে গঠিত ন্যাশনাল ইউনিয়ন কমিটির তিন প্রধান নেতা আব্দালি আল-আলাওয়াত, আব্দুর রহমান আল-বাকরি ও আব্দুল আজিজ আল-শামালানকে এই দ্বীপে নির্বাসনে পাঠানো হয়। বর্তমান সেন্ট হেলেনা দ্বীপে প্রায় ১০ জন মুসলমানের একটি ক্ষুদ্র স্থানীয় সম্প্রদায় রয়েছে। \n\n\n== তথ্যসূত্র =="}