{"pageid": 1522674, "title": "যমুনা টুডু", "url": "https://bn.wikipedia.org/wiki?curid=1522674", "content": "যমুনা টুডু (জন্ম: ১৯শে ডিসেম্বর ১৯৮০) একজন ভারতীয় পরিবেশ কর্মী। তিনি এবং আরও পাঁচজন মহিলা তাঁদের গ্রামের কাছে অবৈধভাবে গাছ কাটা রোধ করেছিলেন এবং পরে তাঁরা একটি একটি সংগঠন তৈরি করেন। ঝাড়খণ্ডে কাঠ মাফিয়া এবং নকশালদের মোকাবিলা করার জন্য তাঁকে 'লেডি টারজান ' বলা হয় \nতিনি \"বন সুরক্ষা সমিতি\"রও প্রতিষ্ঠাতা, এই সমিতি ঝাড়খণ্ডে তাঁর গ্রামের কাছে অবৈধভাবে গাছ কাটা রোধ করার চেষ্ঠা করে।\n\n\n== প্রাথমিক জীবন ==\nযমুনা টুডু ১৯৮০ সালের ১৯শে ডিসেম্বর ভারতের ওড়িশার ময়ূরভঞ্জের রায়রংপুরে জন্মগ্রহণ করেন। ১৮ বছর বয়সে তিনি অরণ্যের জন্য লড়াই করার সিদ্ধান্ত নেন। তিনি তীর-ধনুক হাতে কাঠ মাফিয়াদের ঠেকানোর এবং তাদের অনুসরণ করে পুলিশে খবর দেওয়ারও সিদ্ধান্ত নেন।\nযমুনা টুডু প্রকৃতিকে খুব ভালোবাসেন, তাঁর যাত্রা শুরু হয়েছিল ১৯৯৮ সালে। যমুনা তাঁর বিয়ের পর তাঁর শ্বশুর বাড়ীর দেশ চাকুলিয়া ব্লকের মুতুরখাম গ্রামে পৌঁছোন। সেই সময় বন মাফিয়ারা মুতুরখাম গ্রামের কাছের জঙ্গলে নির্বিচারে গাছ কেটে ফেলছিল। বাড়ির দরজা থেকে অরণ্যের এই অবস্থা দেখে, যমুনা গাছগুলি বাঁচানোর এবং জঙ্গল মাফিয়াদের বাধা দেওয়ার সিদ্ধান্ত নেন, এরপর তাঁর কার্যকলাপ শুরু হয়ে যায়। পরিবার যমুনাকে এই সব করতে বাধা দিয়েছিল, কিন্তু তিনি গ্রামের মহিলাদের একত্রিত করেন এবং বনাঞ্চল বাঁচানোর জন্য একটি অভিযানে বেরিয়ে পড়েন। অনেকবার তাঁদের ওপর মারাত্মক আক্রমণ করা হয়েছিল, কিন্তু যমুনা কখনও হাল ছাড়েননি এবং অরণ্য বাঁচানোর সিদ্ধান্ত বহাল রেখে ছিলেন।\nযমুনা টুডু তাঁর গ্রামের কাছে অবৈধভাবে গাছ কাটা রোধ করার জন্য আরও পাঁচজন মহিলার সাথে \"বন সুরক্ষা সমিতি\" গঠন করেন এবং পরে এটি সম্প্রসারিত হয়।\n\n\n== পুরস্কার ==\nতিনি ২০১৭ সালের উইমেন ট্রান্সফর্মিং ইণ্ডিয়া পুরস্কারে ভূষিত হন।\n২০১৯ সালে তিনি ভারতের চতুর্থ সর্বোচ্চ বেসামরিক সম্মান পদ্মশ্রীতে ভূষিত হন। তিনি ২০১৪ সালে গডফ্রে ফিলিপস সাহসিকতা পুরস্কার পান। ঝাড়খণ্ডের কাঠ মাফিয়াদের বিরুদ্ধে লড়াই করার জন্য তাঁকে লেডি টারজান বলা হয়।\n\nপদ্মশ্রী ২০১৯\nভারত রূপান্তরকারী নারী ২০১৭\nগডফ্রে ফিলিপস জাতীয় সাহসিকতা পুরস্কার ২০১৪\n২০২০ সালে ঘোষণা করা হয় যে তিনি এবং চামি মুর্মু ঝাড়খণ্ডের বন রক্ষার জন্য একসাথে কাজ করবেন। সংবাদমাধ্যমে তাঁদের দুজনকেই লেডি টারজান বলা হত। চামি মুর্মুর সংগঠনে ৩,০০০ সদস্য রয়েছে এবং তাঁরা একসাথে কিছু সাধন সমন্বয় করার আশা করছেন।\n\n\n== মন কি বাত ==\nপ্রধানমন্ত্রী নরেন্দ্র মোদী তাঁর মন কি বাত অনুষ্ঠানে জনগণকে সম্বোধন করে তাঁর কাজের প্রশংসা করেছেন যে, কাঠ মাফিয়া এবং নকশালদের বিরুদ্ধে ভয়ঙ্কর অভিযানে যমুনা টুডু অংশ নিয়েছিলেন। তিনি কেবল ৫০ হেক্টর বন ধ্বংসের হাত থেকে রক্ষা করেননি, বরং ১০,০০০ নারীকে একত্রিত করেছিলেন এবং গাছ ও বন্যপ্রাণী রক্ষায় তাদের উদ্বুদ্ধ করেছিলেন। এটা খুবই ভালো যে আজ গ্রামবাসীরা সন্তানের জন্মের দিনে ১৮টি গাছ এবং মেয়েদের বিবাহের দিনে ১০টি গাছ লাগায়।\n\n\n== তথ্যসূত্র ==\n\n\n== বহিঃসংযোগ ==\n[১]\nটেমপ্লেট:Padma Shri Award Recipients in Social Work"}