{"pageid": 1497319, "title": "মাহের আল আসাদ", "url": "https://bn.wikipedia.org/wiki?curid=1497319", "content": "মেজর জেনারেল মাহের হাফেজ আল আসাদ (আরবি: مَاهِرُ ٱلْأَسَدِ    , জন্ম ৮ ডিসেম্বর ১৯৬৭) একজন সিরীয় প্রাক্তন সামরিক অফিসার যিনি সিরীয় সেনাবাহিনীর অভিজাত ৪র্থ আর্মার্ড ডিভিশনের কমান্ডার হিসাবে দায়িত্ব পালন করেছেন, যেটি সিরিয়ার মিলিটারি ইন্টেলিজেন্সের সাথে একত্রে বাথিস্ট সরকারের নিরাপত্তায় নিয়োজিত ছিল ২০২৪ সালে পতনের আগে পর্যন্ত।  তিনি সিরিয়ার প্রাক্তন রাষ্ট্রপতি বাশার আল-আসাদের ছোট ভাই এবং সিরীয় বাথ পার্টির কেন্দ্রীয় কমিটির সদস্যও ছিলেন। \nসিরিয়ার বিপ্লবের শুরুতে, মাহেরকে তার ভাই বাশারের পরেই সিরিয়ার দ্বিতীয়-সবচেয়ে শক্তিশালী ব্যক্তি বলে মনে করা হত।   মাহেরকে একজন কট্টরপন্থী হিসাবে বিবেচনা করা হয়, যিনি দামেস্ক বসন্ত আন্দোলনের বিরুদ্ধে কঠোর ব্যবস্থার পক্ষপাতী ছিলেন এবং লেবাননের প্রধানমন্ত্রী রাফিক হারিরিকে হত্যার সংগঠিত করার অভিযোগ জাতিসংঘের প্রতিবেদনে উঠে এসেছে। \n\n\n== প্রাথমিক জীবন এবং শিক্ষা ==\nমাহের আল-আসাদ ১৯৬৭ সালের ৮ ডিসেম্বর জন্মগ্রহণ করেন, তিনি আনিসা মাখলুফ এবং হাফেজ আল-আসাদের কনিষ্ঠ সন্তান। তার মাত্র দুই বছর বয়সে তার বাবা সিরিয়ার রাষ্ট্রপতি হন। আল-আসাদ পরিবারের অন্যান্য শিশুদের মতো, তিনি লোকচক্ষুর অন্তরালে বড় হয়েছেন এবং সিরিয়ায় প্রশিক্ষণ নিয়েছিলেন। \nমাহের তার মাধ্যমিক শিক্ষার জন্য একাডেমি অফ ফ্রিডম স্কুলে যান এবং তারপরে দামেস্ক বিশ্ববিদ্যালয়ে ব্যবসায় প্রশাসন অধ্যয়ন করেন।  বিশ্ববিদ্যালয়ের পরে, তিনি তার বড় ভাই বাসিলের মতো সামরিক বাহিনীতে কর্মজীবন শুরু করেন।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে মাহের আল আসাদ সম্পর্কিত মিডিয়া দেখুন।"}