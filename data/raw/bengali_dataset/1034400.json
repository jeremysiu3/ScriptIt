{"pageid": 1034400, "title": "রুনা ব্যানার্জী", "url": "https://bn.wikipedia.org/wiki?curid=1034400", "content": "রুনা ব্যানার্জী হলেন একজন ভারতীয় সমাজকর্মী যিনি ভারতের উত্তর প্রদেশ রাজ্যের দরিদ্র শ্রমজীবী নারীদের স্বার্থ প্রচারকারী একটি বেসরকারী সংস্থা স্ব-কর্মজীবী নারীসমিতির সহ-প্রতিষ্ঠাতা, সাধারণ সম্পাদক ও প্রধান নির্বাহী কর্মকর্তা।  তিনি ২০০৯ সালে যৌথভাবে নোবেল শান্তি পুরস্কারের জন্য মনোনীত হয়েছিলেন। ২০০০ সালে ভারত সরকার তাকে সামাজিক অবদানের জন্য দেশের চতুর্থ সর্বোচ্চ বেসামরিক সম্মাননা পদ্মশ্রী পুরস্কার প্রদান করেছিল। \n\n\n== জীবনী ==\nরুনা ব‍্যানার্জী ১৯৫০ সালে ভারতের উত্তর প্রদেশ রাজ্যের রাজধানী লখনউয়ের মডেল হাউস এলাকার একটি হিন্দু পরিবারে জন্মগ্রহণ করেছিলেন। তিনি তার প্রথম বছরগুলিতে সমাজসেবাতে সক্রিয় ছিলেন এবং সেখানকার মহিলা ও শিশুদের শিক্ষায় জড়িত ছিলেন বলে জানা গেছে। ১৯৭৯ সালে, তিনি দেবিকা নাগের মতো স্থানীয়ভাবে পরিচিত চিকিৎসকদের অংশগ্রহণে দরিদ্রদের জন্য একটি স্বাস্থ্যশিবিরের আয়োজন করেছিলেন।\nতিনি নিজের বন্ধু শেবা হুসেনের সাথে চিকনকারি কারিগরদের বাচ্চাদের জন্য একটি প্রাথমিক বিদ্যালয় শুরু করেছিলেন।  ১৯৮৪ সালে তিনি স্ব-কর্মজীবী নারীদের জন্য একটি সংস্থা তৈরি করেছিলেন।  সংস্থাটি চিকনকারি কারিগরদের কাজ করার সময় কারুশিল্প শেখানোর জন্য একটি প্ল্যাটফর্মের ব্যবস্থা করে এবং বছরের পর বছর ধরে এর সদস্যতা বেড়ে দাঁড়িয়েছে ৭৫০০ এরও বেশি।  প্রায় ৮০০০০ নারী এই সংস্থা থেকে প্রশিক্ষণ নিয়েছে বলে জানা গেছে।  সংস্থাটি ভারত সরকারের বস্ত্র মন্ত্রণালয়ের আম্বেদকর হস্তশিল্প বিকাশ যোজনার (এএইচভিওয়াই) একটি অংশ। \n\n\n== তথ্যসূত্র =="}