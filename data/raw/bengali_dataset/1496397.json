{"pageid": 1496397, "title": "আল হামরা টাওয়ার", "url": "https://bn.wikipedia.org/wiki?curid=1496397", "content": "আল হামরা টাওয়ার একটি গগনচুম্বী অট্টালিকা, যা কুয়েত সিটি, কুয়েত-এ অবস্থিত। এটি কুয়েতের সর্বোচ্চ ভবন। এই গগনচুম্বী অট্টালিকার নির্মাণ কাজ ২০০৫ সালে শুরু হয়। এটি ২০১১ সালে সম্পন্ন হয়। স্কিডমোর, ওয়িংস অ্যান্ড মেরিল, রামশির ও কলিসন স্থাপত্য সংস্থা কর্তৃক নকশাকৃত এই ভবনটি বিশ্বের সর্বোচ্চ বাঁকানো কংক্রিট গগনচুম্বী অট্টালিকা, এবং ৪১৪ মি (১,৩৫৮ ফু) উচ্চতা নিয়ে বিশ্বের ছত্রিশতম উচ্চতম ভবন।\n\n\n== প্রোফাইল ==\nএই ভবনের পূর্ব, উত্তর এবং পশ্চিম অংশে মোড়ানো কাচ ব্যবহার করা হয়েছে, যা নকশার শৈল্পিকতার জন্য এবং দক্ষিণমুখী অংশে প্রতিফলিত পৃষ্ঠের পরিমাণ কমানোর জন্য ব্যবহৃত হয়েছে। দক্ষিণ দিকের সম্মুখভাগে ব্রাশ করা জুরা চুনাপাথর ব্যবহৃত হয়েছে। ভবনের কেন্দ্রের দক্ষিণ-পশ্চিম এবং দক্ষিণ-পূর্ব কোণ থেকে বিস্তৃত দেয়াল সম্পূর্ণ টাওয়ারের উচ্চতা পর্যন্ত প্রসারিত। এছাড়াও, এখানে একটি স্তম্ভবিহীন ২৪ মিটার উঁচু লবি রয়েছে।\nএই টাওয়ারটিতে ফ্রান্সেসকা'স নামে একটি রেস্তোরাঁ রয়েছে, যা অ্যাট দ্য টপ নামেও পরিচিত।\nল্যান্ডস্কেপ নকশা করেছিলেন ফ্রান্সিস ল্যান্ডস্কেপস।\n২০১১ সালে এই টাওয়ারটি টাইম ম্যাগাজিনের সেরা আবিষ্কারের তালিকায় অন্তর্ভুক্ত হয়।\n\n\n== পুরস্কার ==\n২০১১: এম্পোরিস স্কাইস্ক্র্যাপার অ্যাওয়ার্ড\n২০১০: সিটিস্কেপ • বাণিজ্যিক / মিশ্র ব্যবহারের নির্মাণ প্রকল্প\n২০০৮: শিকাগো অ্যাথেনিয়াম - আমেরিকান আর্কিটেকচার অ্যাওয়ার্ড\n২০০৮: শিকাগো অ্যাথেনিয়াম - সেরা নতুন বৈশ্বিক নকশার জন্য আন্তর্জাতিক আর্কিটেকচার অ্যাওয়ার্ড\n২০০৮: এমআইপিআইএম/আর্কিটেকচারাল রিভিউ - এমআইপিআইএম ফিউচার প্রজেক্ট অ্যাওয়ার্ড: সামগ্রিক\n২০০৮: এমআইপিআইএম/আর্কিটেকচারাল রিভিউ - এমআইপিআইএম ফিউচার প্রজেক্ট অ্যাওয়ার্ড: উঁচু ভবন\n২০০৭: মিয়ামি আর্কিটেকচারাল বায়েনাল - ব্রোঞ্জ আনবিল্ট প্রজেক্ট\n\n\n== তথ্যসূত্র =="}