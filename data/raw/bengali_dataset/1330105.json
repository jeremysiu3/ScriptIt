{"pageid": 1330105, "title": "৭৬তম ব্রিটিশ অ্যাকাডেমি চলচ্চিত্র পুরস্কার", "url": "https://bn.wikipedia.org/wiki?curid=1330105", "content": "৭৬তম ব্রিটিশ অ্যাকাডেমি চলচ্চিত্র পুরস্কার, বাফা (বা বাফটা) নামেও পরিচিত, ২০২২ সালের সেরা জাতীয় ও বিদেশি চলচ্চিত্রসমূহকে স্বীকৃতি প্রদানের লক্ষ্যে ২০২৩ সালের ১৯শে ফেব্রুয়ারি অনুষ্ঠিত হয়। লন্ডনের সাউথব্যাংক সেন্টারের রয়্যাল ফেস্টিভাল হলে এই অনুষ্ঠান অনুষ্ঠিত হয়। ২০১৬ সালে অনুষ্ঠিত ৬৯তম ব্রিটিশ অ্যাকাডেমি চলচ্চিত্র পুরস্কারের পর এই প্রথম রয়্যাল অ্যালবার্ট হলের বাইরে অন্য কোথাও এই আয়োজন অনুষ্ঠিত হয়। বাফটা ও সাউথব্যাংক সেন্টারের নতুন চুক্তির ফলে এই স্থান পরিবর্তন করা হয়। ব্রিটিশ অ্যাকাডেমি অব ফিল্ম অ্যান্ড টেলিভিশন আর্টস ২০২২ সালে ব্রিটিশ প্রেক্ষাগৃহে প্রদর্শিত যে কোন দেশের সেরা পূর্ণদৈর্ঘ্য চলচ্চিত্র ও প্রামাণ্যচিত্রসমূহকে এই পুরস্কার প্রদান করে।\n২০২৩ সালের ১৯শে জানুয়ারি লন্ডনের ১৯৫ পিকাডিলিতে আর্টস চ্যারিটির নতুন সদর দপ্তর থেকে বৈশ্বিক সরাসরি সম্প্রচারের মাধ্যমে মনোনয়ন ঘোষণা করা হয়। এই অনুষ্ঠানটি সঞ্চালনা করে অভিনয়শিল্পী হেইলি অ্যাটওয়েল ও তোহিব জিমো। ব্রিটিশ জনগণের ভোটে নির্বাচিত একমাত্র বিভাগ ইই রাইজিং স্টার পুরস্কারের মনোনীত প্রার্থীদের নাম ২০২৩ সালের ১৭ই জানুয়ারি ঘোষণা করা হয়।\n\n\n== আরও দেখুন ==\n৯৫তম একাডেমি পুরস্কার\n২৮তম ক্রিটিকস চয়েস চলচ্চিত্র পুরস্কার\n৮০তম গোল্ডেন গ্লোব পুরস্কার\n২৯তম স্ক্রিন অ্যাক্টরস গিল্ড পুরস্কার\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}