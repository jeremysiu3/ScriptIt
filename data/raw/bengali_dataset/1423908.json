{"pageid": 1423908, "title": "জিয়াউল হক (সমাজসেবক)", "url": "https://bn.wikipedia.org/wiki?curid=1423908", "content": "জিয়াউল হক (জন্ম ৬ জুন ১৯৩৪) হলেন একজন বাংলাদেশি সমাজসেবক। সমাজসেবায় বিশেষ অবদানের জন্য বাংলাদেশ সরকার তাকে ২০২৪ সালে একুশে পদক প্রদান করে।\n\n\n== জীবনী ==\nজিয়াউল হক ১৯৩৪ সালের ৬ জুন চাঁপাইনবাবগঞ্জ জেলার বর্তমান ভোলাহাট উপজেলায় জন্মগ্রহণ করেন। তার পিতার নাম তৈয়ব আলী মোল্লা এবং মাতা শরীফুন নেছা। ১৯৫৫ সালে পঞ্চম শ্রেণী পর্যন্ত পড়ালেখার সুযোগ পেয়েছিলেন। পরে পারিবারিক অভাবের কারণে আর শিক্ষাজীবন চালিয়ে নিতে পারেননি। পিতামাতা মৃ্ত্যুবরণ করার পর তাকে পরিবারের হাল ধরতে হয়। পরবর্তীতে তিনি দই প্রস্তুতকারক এবং ফেরী করে দই বিক্রির পেশা বেছে নেন। \n\n\n== সমাজসেবা ==\nসাংসারিক খরচ চালানোর পর উদ্বৃত্ত টাকা জমিয়ে ১৯৬৯ সালে গড়ে তুলেন ‘জিয়াউল হক সাধারণ পাঠাগার’। তবে ১৯৬০ সাল থেকেই তিনি তার জেলার অস্বচ্ছল পরিবারের শিক্ষার্থীদের মাঝে বিনামূল্যে বই বিতরন করতে থাকেন। এর পাশাপাশি তিনি জেলার বিভিন্ন সামাজিক কার্যক্রম যেমন অবকাঠামো নির্মাণ থেকে শুরু করে এলাকার খাবার পানি সংকট নিরসনে কাজ করেছেন।\n\n\n== অর্জন ==\nদীর্ঘদিন ধরে ধারাবাহিকভাবে সমাজসেবার স্বীকৃতি হিসেবে বাংলাদেশ সরকার তাকে ২০২৪ সালে দেশের দ্বিতীয় সর্বোচ্চ বেসামরিক সম্মাননা একুশে পদক প্রদান করে। ২০০৬ সালে ইউনিলিভার বাংলাদেশ তাকে ‘সাদা মনের মানুষ’ পদকে ভূষিত করে। এছাড়াও তিনি স্থানীয় বেশ কিছু পুরস্কার লাভ করেন।\n\n\n== পরিবার ==\nজিয়াউল ব্যক্তিগত জীবনে দুই কন্যা ও এক ছেলেসন্তানের জনক। প্রথম স্ত্রী সারাবান তহুরার মৃত্যুর পর তিনি ফরিদা হকের সাথে বিবাহ বন্ধনে আবদ্ধ হন।\n\n\n== তথ্যসূত্র =="}