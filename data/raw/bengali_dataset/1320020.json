{"pageid": 1320020, "title": "রেজওয়ান শাহরিয়ার সুমিত", "url": "https://bn.wikipedia.org/wiki?curid=1320020", "content": "রেজওয়ান শাহরিয়ার সুমিত একজন বাংলাদেশী চলচ্চিত্র পরিচালক এবং চিত্রনাট্যকার। তাঁর প্রথম পূর্ণদৈর্ঘ্য চলচ্চিত্র নোনা জলের কাব্য (২০২১)। নোনা জলের কাব্য ২০২১ সালে ছয়টি বিভাগে বাংলাদেশ সরকারের জাতীয় চলচ্চিত্র পুরস্কার লাভ করে। \n\n\n== প্রাথমিক জীবন ==\nসুমিত এর বাবা বাংলাদেশের একজন বিশিষ্ট কৃষিবিদ ও বাংলাদেশ আওয়ামী লীগের সভাপতিমণ্ডলীর সদস্য আব্দুর রাজ্জাক। তাঁর মা একজন শিক্ষক, তিনি ঢাকা’স্থ আবুজর গিফারী কলেজ এর অধ্যক্ষ হিসেবে অবসরগ্রহণ করেন। বাবা মায়ের বড় সন্তান তিনি। তার ছোট ভাই একজন ব্যাংক কর্মকর্তা। ছোট বোন  একজন তড়িৎ প্রকৌশলী এবং বর্তমানে ওয়াশিংটন ইউনিভার্সিটিতে বায়োমেডিক্যাল ইন্জিনিয়ারিং বিষয়ে স্নাতকোত্তর পড়াশোনা করছেন।\nসুমিত ঢাকা বিশ্ববিদ্যালয়ের আইবিএ (ইনস্টিটিউট অব বিজনেস অ্যাডমিনিস্ট্রেশন) তে পড়াশোনা করেন। পরবর্তীতে তিনি নিউ ইয়র্ক বিশ্ববিদ্যালয়ের টিশ স্কুল অব দি আর্টসে পরিচালনা ও প্রযোজনা বিষয়ে উচ্চতর ডিগ্রি অর্জন করেন।\n\n\n== চলচ্চিত্র জীবন ==\nবাংলাদেশ ও ফ্রান্সের যৌথ প্রযোজনায় তাঁর পরিচালিত প্রথম পূর্ণদৈর্ঘ্য চলচ্চিত্র নোনাজলের কাব্য। এটি কানাডার দক্ষিণ এশীয় চলচ্চিত্র প্রতিযোগিতা MISAFF-এ দুটি পুরস্কার জয় পায়। ২০২১ সালের জাতীয় চলচ্চিত্র পুরস্কারে এটি যৌথভাবে শ্রেষ্ঠ চলচ্চিত্র ক্যাটাগরিতে পুরস্কার পায়। একইসাথে তিনি শ্রেষ্ঠ চলচ্চিত্র পরিচালক এবং শ্রেষ্ঠ কাহিনিকারের পুরস্কার পেয়েছেন।\n\n\n== তথ্যসূত্র =="}