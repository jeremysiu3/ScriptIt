{"pageid": 1451342, "title": "মেরিহ দেমিরাল", "url": "https://bn.wikipedia.org/wiki?curid=1451342", "content": "মেরিহ দেমিরাল (তুর্কি: Merih Demiral; জন্ম: ৫ মার্চ ১৯৯৮) হলেন একজন তুর্কি পেশাদার ফুটবল খেলোয়াড়। তিনি বর্তমানে সৌদি ক্লাব আল আহলি এবং তুরস্ক জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৪ সালে, দেমিরাল তুরস্ক অনূর্ধ্ব-১৭ দলের হয়ে তুরস্কের বয়সভিত্তিক পর্যায়ে অভিষেক করেছিলেন। প্রায় চার বছর যাবত তুরস্কের বয়সভিত্তিক দলের হয়ে খেলার পর, তিনি ২০১৮ সালে তুরস্কের হয়ে আন্তর্জাতিক পর্যায়ে অভিষেক করেছেন; তুরস্কের জার্সি গায়ে তিনি এপর্যন্ত ৪৩ ম্যাচে ২টি গোল করেছেন।\n\n\n== প্রারম্ভিক জীবন ==\nমেরিহ দেমিরাল ১৯৯৮ সালের ৫ই মার্চ তারিখে তুরস্কের কারামুর্সেলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদেমিরাল তুরস্ক অনূর্ধ্ব-১৭, তুরস্ক অনূর্ধ্ব-১৮, তুরস্ক অনূর্ধ্ব-১৯, তুরস্ক অনূর্ধ্ব-২০ এবং তুরস্ক অনূর্ধ্ব-২১ দলের হয়ে খেলার মাধ্যমে তুরস্কের প্রতিনিধিত্ব করেছেন। ২০১৪ সালের ২১শে সেপ্টেম্বর তারিখে তিনি উত্তর আয়ারল্যান্ড অনূর্ধ্ব-১৭ দলের বিরুদ্ধে ম্যাচে তুরস্ক অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। তুরস্কের বয়সভিত্তিক দলের হয়ে তিনি প্রায় ৪ বছরে ৩১ ম্যাচে অংশগ্রহণ করে ২টি গোল করেছেন।\n২০১৮ সালের ২০শে নভেম্বর তারিখে, ২০ বছর, ৮ মাস ও ১৫ দিন বয়সে, ডান পায়ে ফুটবল খেলায় পারদর্শী দেমিরাল ইউক্রেনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে তুরস্কের হয়ে অভিষেক করেছেন। উক্ত ম্যাচের ৮৫তম মিনিটে রক্ষণভাগের খেলোয়াড় মের্ত মুলদুরের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ইউক্রেন ০–০ গোলের ব্যবধানে জয়লাভ করেছিল। তুরস্কের হয়ে অভিষেকের বছরে দেমিরাল সর্বমোট ১ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ১১ মাস ও ২৪ দিন পর, তুরস্কের জার্সি গায়ে প্রথম গোলটি করেছেন; ২০২১ সালের ১৩ই নভেম্বর তারিখে, জিব্রাল্টারের বিরুদ্ধে ম্যাচের ৬৫তম মিনিটে রিদভান ইলমাজের অ্যাসিস্ট হতে তুরস্কের হয়ে ম্যাচের চতুর্থ গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nমেরিহ দেমিরাল – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে মেরিহ দেমিরাল  (ইংরেজি)  \nসকারবেসে \nবিডিফুটবলে \nইইউ-ফুটবলে মেরিহ দেমিরাল (ইংরেজি) \nট্রান্সফারমার্কেটে মেরিহ দেমিরাল (ইংরেজি) \nওয়ার্ল্ডফুটবল.নেটে মেরিহ দেমিরাল (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মেরিহ দেমিরাল (ইংরেজি)"}