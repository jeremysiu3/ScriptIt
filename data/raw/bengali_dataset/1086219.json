{"pageid": 1086219, "title": "কুবরা নুরজাই", "url": "https://bn.wikipedia.org/wiki?curid=1086219", "content": "কুবরা নুরজাই (১৯৩২-১৯৮৬) একজন আফগান রাজনীতিবিদ ছিলেন। তিনিই প্রথম নারী যিনি আফগান সরকারের মন্ত্রীসভার একজন সদস্য অর্থাৎ মন্ত্রী হয়েছিলেন। ১৯৬৫ সাল থেকে ১৯৬৯ সালের মধ্যবর্তী সময়ে তিনি আফগান সরকারের জনস্বাস্থ্য বিষয়ক মন্ত্রী হিসাবে দায়িত্ব পালন করেন।\n\n\n== জীবনী ==\nকুবরা নুরজাই আফগানিস্তানের রাজধানী কাবুলে জন্মগ্রহণ করেন। তিনি ছিলেন তার পিতা মাতার নয় সন্তানের মধ্যে একজন। কাবুল বিশ্ববিদ্যালয়ের বিজ্ঞান কলেজ থেকে স্নাতক হওয়ার আগে তিনি লাইসি মালালা নামক ফরাসি-আফগান যৌথ ভাবে পরিচালিত শিক্ষাপ্রতিষ্ঠানে শিক্ষা গ্রহণ করেন।  স্নাতক অর্জন করার পর কুবরা নুরজাই তার পূর্বের প্রতিষ্ঠান লাইসি মালালায় শিক্ষক হিসেবে ফিরে আসেন। তখন তিনি এই প্রতিষ্ঠানের প্রধান শিক্ষক হিসেবে দ্বায়িত্ব পালন করেন এবং পরবর্তীতে কাবুল বিশ্ববিদ্যালয়ে শিক্ষকতা শুরু করেন। তিনি ছিলেন উক্ত বিশ্ববিদ্যালয়ের মহিলা অনুষদের প্রধান।  ১৯৫৮ সালে তিনি ফ্রান্সে চলে যান। সেখানে তিনি প্যারিস বিশ্ববিদ্যালয়ে এক বছর অধ্যয়ন করেন।  তিনি মেয়েদের স্কুলের স্কুল পরিদর্শক হিসেবে কাজ করেন, এবং কাবুলের ফেমিনাইন চ্যারিটেবল ইনস্টিটিউটের পরিচালক হিসেবে দায়িত্ব পালন করেন।  এছাড়াও তিনি গার্হস্থ্য অর্থনীতি কলেজের ডিন হয়েছিলেন। \nআফগানিস্তানের অন্যতম নারীবাদী নূরজাই প্রথম নারীদের মধ্যে একজন যিনি জনসমক্ষে পর্দা করা বন্ধ করেন, ১৯৫৯ সালে রানী হুমাইরা বেগম তার ছাড়া উপস্থিত হয়ে এই দৃষ্টান্ত স্থাপন করেছিলেন।  তিনি ইউনেস্কো এবং ডাবলিনে আন্তর্জাতিক মহিলা কংগ্রেসের সভায় একজন আফগান প্রতিনিধি ছিলেন।  ১৯৬৪ সালে রাজা মোহাম্মদ জহির শাহ তাকে একটি উপদেষ্টা কমিটিতে নিযুক্ত করেন যা ১৯৬৪  সালের সংবিধানের খসড়া পর্যালোচনা করে, যা মহিলাদের ভোট দেওয়ার এবং নির্বাচনে দাঁড়ানোর অধিকার প্রদান করে। ১৯৬৫ সালের আগস্ট-সেপ্টেম্বর নির্বাচনের পর ১৯৬৫ সালের ১ ডিসেম্বর প্রধানমন্ত্রী মোহাম্মদ হাশিম মাইওয়ান্দওয়াল তাকে জনস্বাস্থ্য মন্ত্রী নিযুক্ত করেন। এর ফলে তিনি আফগানিস্তানের প্রথম নারী মন্ত্রী হন। তিনি ১৯৬৯ সাল পর্যন্ত এই পদে ছিলেন। \nমহিলা ইনস্টিটিউটের পরিচালক হিসাবে, তিনি ১৯৭ সালে রাষ্ট্রপতি মোহাম্মদ দাউদ খানের শাসনামলে লয়া জিরগার একজন সদস্য নির্বাচিত হন। \nতিনি কখনও বিয়ে করেননি। তিনি ১৯৮৬ সালে কাবুলের কার্তে সেহ পাড়ায় তার নিজ বাড়িতে মৃত্যু বরণ করেন। \n\n\n== তথ্যসূত্র =="}