{"pageid": 1020126, "title": "মরিশাস জাতীয় ফুটবল দল", "url": "https://bn.wikipedia.org/wiki?curid=1020126", "content": "মরিশাস জাতীয় ফুটবল দল (ফরাসি: Équipe de Maurice de football) হচ্ছে আন্তর্জাতিক ফুটবলে মরিশাসের প্রতিনিধিত্বকারী পুরুষদের জাতীয় দল, যার সকল কার্যক্রম মরিশাসের ফুটবলের সর্বোচ্চ নিয়ন্ত্রক সংস্থা মরিশাস ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৫ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৪৭ সালে, মরিশাস প্রথমবারের মতো আন্তর্জাতিক খেলায় অংশগ্রহণ করেছে; মাদাগাস্কারে অনুষ্ঠিত উক্ত ম্যাচে মরিশাস রেউনিওঁকে ১–০ গোলের ব্যবধানে পরাজিত করেছে।\n৬,৫০০ ধারণক্ষমতাবিশিষ্ট পঞ্চম জর্জ স্টেডিয়ামে লেস দোদোস নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মরিশাসের প্লেন উইলেমজে অবস্থিত। বর্তমানে এই দলের ম্যানেজারের দায়িত্ব পালন করছেন বুয়ালেম মঁকুর এবং অধিনায়কের দায়িত্ব পালন করছেন ক্রেতেই-লুসিতানোসের মধ্যমাঠের খেলোয়াড় কেভিন ব্রু।\nমরিশাস এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে মরিশাস এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করেছে।\nঅ্যান্ডি সোফি, জিমি কুঁদাসামি, লেভিন জঁ-লুই, আদ্রিয়েঁ ফ্রঁসোয়া এবং জনাথন ব্রুর মতো খেলোয়াড়গণ মরিশাসের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯২ সালের ডিসেম্বর মাসে প্রকাশিত র‌্যাঙ্কিংয়ে মরিশাস তাদের ইতিহাসে সর্বোচ্চ অবস্থান (১১২তম) অর্জন করে এবং ২০১২ সালের নভেম্বর মাসে প্রকাশিত র‌্যাঙ্কিংয়ে তারা ২০৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মরিশাসের সর্বোচ্চ অবস্থান হচ্ছে ৪৬তম (যা তারা ১৯৬৮ সালে অর্জন করেছিল) এবং সর্বনিম্ন অবস্থান হচ্ছে ১৮৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ মরিশাস জাতীয় ফুটবল দল  ওয়েব্যাক মেশিনে আর্কাইভকৃত ৬ ডিসেম্বর ২০১৮ তারিখে (ইংরেজি)\nক্যাফ-এ মরিশাস জাতীয় ফুটবল দল (ইংরেজি)"}