{"pageid": 111281, "title": "নিউজিল্যান্ড জাতীয় ফুটবল দল", "url": "https://bn.wikipedia.org/wiki?curid=111281", "content": "নিউজিল্যান্ড জাতীয় ফুটবল দল (মাওরি: He papa whutupaoro a-motu o Aotearoa, ইংরেজি: New Zealand national football team) হচ্ছে আন্তর্জাতিক ফুটবলে নিউজিল্যান্ডের প্রতিনিধিত্বকারী পুরুষদের জাতীয় দল, যার সকল কার্যক্রম নিউজিল্যান্ডের ফুটবলের সর্বোচ্চ নিয়ন্ত্রক সংস্থা নিউজিল্যান্ড ফুটবল দ্বারা নিয়ন্ত্রিত হয়। এই দলটি ১৯৪৮ সাল হতে ফুটবলের সর্বোচ্চ সংস্থা ফিফার এবং ১৯৬৬ সাল হতে তাদের আঞ্চলিক সংস্থা ওশেনিয়া ফুটবল কনফেডারেশনের সদস্য হিসেবে রয়েছে। ১৯২২ সালের ১৭ই জুন তারিখে, নিউজিল্যান্ড প্রথমবারের মতো আন্তর্জাতিক খেলায় অংশগ্রহণ করেছে; নিউজিল্যান্ডের ডুনেডিনে অনুষ্ঠিত উক্ত ম্যাচে নিউজিল্যান্ড অস্ট্রেলিয়াকে ৩–১ গোলের ব্যবধানে পরাজিত করেছে।\nঅল ওয়াইটস নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় নিউজিল্যান্ডের রাজধানী অকল্যান্ডে অবস্থিত। বর্তমানে এই দলের ম্যানেজারের দায়িত্ব পালন করছেন ড্যানি হ্যা এবং অধিনায়কের দায়িত্ব পালন করছেন স্পোর্টিং ক্যানসাস সিটির রক্ষণভাগের খেলোয়াড় উইনস্টন রিড।\nনিউজিল্যান্ড এপর্যন্ত ২ বার ফিফা বিশ্বকাপে অংশগ্রহণ করেছে, যার মধ্যে প্রত্যেক আসরে তারা গ্রুপ পর্বে অংশগ্রহণ করেছে। অন্যদিকে, ওএফসি নেশন্স কাপে নিউজিল্যান্ড অন্যতম সফল দল, যেখানে তারা ৫টি (১৯৭৩, ১৯৯৮, ২০০২, ২০০৮ এবং ২০১৬) শিরোপা জয়লাভ করেছে। এছাড়াও, নিউজিল্যান্ড ৪ বার ফিফা কনফেডারেশন্স কাপে অংশগ্রহণ করেছে।\nইভান ভিসেলিচ, সিমন এলিয়ট, ভন কোভেনি, ক্রিস্টোফার গ্রান্ট উড এবং শেন স্মেল্টজের মতো খেলোয়াড়গণ নিউজিল্যান্ডের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০২ সালের আগস্ট মাসে প্রকাশিত র‌্যাঙ্কিংয়ে নিউজিল্যান্ড তাদের ইতিহাসে সর্বোচ্চ অবস্থান (৪৭তম) অর্জন করে এবং ২০১৬ সালের এপ্রিল মাসে প্রকাশিত র‌্যাঙ্কিংয়ে তারা ১৬১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে নিউজিল্যান্ডের সর্বোচ্চ অবস্থান হচ্ছে ৩৯তম (যা তারা ১৯৮৩ সালে অর্জন করেছিল) এবং সর্বনিম্ন অবস্থান হচ্ছে ১০০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ নিউজিল্যান্ড জাতীয় ফুটবল দল  ওয়েব্যাক মেশিনে আর্কাইভকৃত ১২ জানুয়ারি ২০১৯ তারিখে (ইংরেজি)\nওএফসি-এ নিউজিল্যান্ড জাতীয় ফুটবল দল (ইংরেজি)"}