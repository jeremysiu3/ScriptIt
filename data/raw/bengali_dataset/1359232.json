{"pageid": 1359232, "title": "জুনুন (১৯৭৮-এর চলচ্চিত্র)", "url": "https://bn.wikipedia.org/wiki?curid=1359232", "content": "জুনুন শশী কাপুর প্রযোজিত ও শ্যাম বেনেগল পরিচালিত ১৯৭৯ সালের ভারতীয় হিন্দি ভাষার চলচ্চিত্র। এটি রাসকিন বন্ডের উপন্যাসিকা আ ফ্লাইট অব পিজিওন্স অবলম্বনে নির্মিত, যার পটভূমি ১৮৫৭ সালের ভারতীয় বিপ্লব। এতে শ্রেষ্ঠাংশে অভিনয় করেন শশী কাপুর, তার স্ত্রী জেনিফার কেন্ডাল, শাবানা আজমি, কুলভূষণ খরবন্দা, নাসিরুদ্দিন শাহ। এই চলচ্চিত্রে শশী ও জেনিফারের সন্তান - করণ কাপুর, কুনাল কাপুর ও সঞ্জনা কাপুরও অভিনয় করেন।\nচলচ্চিত্রটি ১৯৭৮ সালের ৩০শে মার্চ মুক্তি পায়। চলচ্চিত্রটি ২৬তম ভারত জাতীয় চলচ্চিত্র পুরস্কারে শ্রেষ্ঠ হিন্দি ভাষার পূর্ণদৈর্ঘ্য চলচ্চিত্র-সহ তিনটি বিভাগে পুরস্কৃত হয় এবং ২৭তম ফিল্মফেয়ার পুরস্কারে ৯টি মনোনয়ন থেকে শ্রেষ্ঠ চলচ্চিত্র ও শ্রেষ্ঠ পরিচালক (শ্যাম বেনেগল)-সহ ৬টি বিভাগে পুরস্কৃত হয়।\n\n\n== তথ্যসূত্র ==\n\n\n== বহিঃসংযোগ ==\n\nঅলমুভিতে জুনুন (ইংরেজি)\nইন্টারনেট মুভি ডেটাবেজে জুনুন  (ইংরেজি)\nরটেন টম্যাটোসে জুনুন (ইংরেজি)"}