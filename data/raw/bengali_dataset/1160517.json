{"pageid": 1160517, "title": "পিঙ্ক লাইন (দিল্লি মেট্রো)", "url": "https://bn.wikipedia.org/wiki?curid=1160517", "content": "পিঙ্ক লাইন (লাইন ৭) হল ভারতের দিল্লি শহরের একটি দ্রুতগামী গণপরিবহন ব্যবস্থা দিল্লি মেট্রোর একটি মেট্রো রেলপথ। এটি উত্তর দিল্লিতে মজলিস পার্ক থেকে শিব বিহার পর্যন্ত ৩৮ টি মেট্রো স্টেশন নিয়ে গঠিত।\nপিঙ্ক লাইন, যার দৈর্ঘ্য ৫৯.২৪ কিলোমিটার (৩৬.৮১ মাইল), দিল্লি মেট্রোর দীর্ঘতম একক রেলপথ, যা পরিচালনাগত ব্লু লাইন (শাখা লাইন ব্যতীত) দ্বারা তৈরি করা রেকর্ড ভেঙে দিয়েছে। এটি বেশিরভাগই উত্তোলিত এবং প্রায় 'ইউ' আকৃতির প্যাটার্নে দিল্লিকে ঘিরে রাখে। পিঙ্ক লাইনটি রিং রোড লাইন নামেও পরিচিত, কারণ পুরো রেলপথটি প্রতিদিনের ব্যাপক যানজটের সাক্ষী দিল্লির ব্যস্ত রিং রোডের পাশাপাশি অগ্রসর হয়।\nপিঙ্ক লাইনটি নেটওয়ার্কের বেশিরভাগ পরিচালনাগত লাইনের সাথে আদান-প্রদান করেছে, যেমন রেড লাইনে নেতাজি সুভাষ প্লেস ও ওয়েলকাম,  ইয়েলো লাইনে আজাদপুর ও দিল্লি হাট-আইএনএ, গ্রীন লাইনে পাঞ্জাবি বাগ ওয়েস্ট, ব্লু লাইনে রাজৌরি গার্ডেন, ময়ূর বিহার ফেজ-১, আনন্দ বিহার ও কারকারডুমা, দুর্গাবাই দেশমুখ দক্ষিণ ক্যাম্পাসে বিমানবন্দর এক্সপ্রেসের (অরেঞ্জ লাইন) ধৌলা কুয়ান, ভায়োলেট লাইনে লাজপত নগর, সেইসাথে হযরত নিজামুদ্দিন ও আনন্দ বিহার টার্মিনাল (ভারতীয় রেল) এবং  আইএসবিটি-এর আনন্দে বিহার ও সারাই কালে খান।\nপিঙ্ক লাইনের ধৌলা কুয়ানে দিল্লি মেট্রোর সর্বোচ্চ বিন্দু রয়েছে, যার উচ্চতা ২৩.৬ মিটার, ধৌলা কুয়ান গ্রেড সেপারেটর ফ্লাইওভার এবং বিমানবন্দর এক্সপ্রেস লাইনের উপর দিয়ে গিয়েছে। এই লাইনে দেশের সবচেয়ে ছোট মেট্রো স্টেশন আশ্রমের অবস্থিত, সাধারণ ২৬৫ মিটার দীর্ঘের মেট্রো স্টেশনের বিপরীতে আশ্রম স্টেশন মাত্র ১৫১.৬ মিটার দীর্ঘ। এছাড়াও, ছয় বগির ট্রেনের প্ল্যাটফর্ম ১৪০ মিটারের হয়, কিন্তু আশ্রম স্টেশনের প্ল্যাটফর্ম ১৩৫ মিটারে নামিয়ে আনা হয়েছে।\nএই লাইনটি মৌজপুর - বাবরপুর পর্যন্ত প্রসারিত করা হবে, যা শহরে বিশ্বের দীর্ঘতম রিং লাইন তৈরি করবে। মৌজপুর-বাবরপুর থেকে শিব বিহার অংশটি তখন একটি শাখা লাইন হিসেবে কাজ করবে। সম্প্রসারণ ২০২৪ সালের নভেম্বর মাসের মধ্যে সম্পন্ন হবে বলে আশা করা হচ্ছে।\n\n\n== ইতিহাস ==\nলাইনের মোট দৈর্ঘ্য ৫৯.২৪ কিলোমিটার (৩৬.৮১ মাইল)। পিঙ্ক লাইনে ৩৮ টি স্টেশন রয়েছে, যার মধ্যে ২৬ টি উত্তোলিত ও ১২ টি ভূগর্ভস্থ।\nলাইনটি ২০১৮ সালের ১৮ই মার্চ থেকে ২০২১ সালের আগস্ট মাস পর্যন্ত পাঁচটি পর্যায়ে খোলা হয়েছিল। পিঙ্ক লাইনের প্রথম বিভাগটি ২০১৮ সালের ১৪ই মার্চ থেকে মজলিস পার্ক থেকে দুর্গাবাই দেশমুখ দক্ষিণ ক্যাম্পাসের মধ্যে চালু হয়, তারপরে দুর্গাবাই দেশমুখ দক্ষিণ ক্যাম্পাস ও লাজপত নগরের মধ্যবর্তী অংশটি ২০১৮ সালের ৬ই আগস্ট খোলা হয়, শিব বিহার থেকে ত্রিলোকপুরী অংশ ২০১৮ সালের ৩১শে অক্টোবর খোলা হয়। লাজপত নগর থেকে ময়ূর বিহার পকেট ১-এর মধ্যবর্তী বিভাগটি ২০১৮ সালের ৩১শে ডিসেম্বর খোলা হয়েছিল।\nত্রিলোকপুরী সঞ্জয় লেক ও ময়ূর বিহার পকেটের ১-এর মধ্যবর্তী  ১.৫ কিমি অংশটি নির্মাণের কারণে সম্পূর্ণ হয়নি, কারণ ত্রিলোকপুরীতে জমি অধিগ্রহণ সংক্রান্ত সমস্যা জন্য ভায়াডাক্টের নির্মাণ দেরিতে শুরু হয়েছিল। এটি পিঙ্ক লাইনকে দুটি পৃথক রেলপথে পরিণত করেছিল। তাই, মজলিস পার্ক থেকে ট্রেনগুলি ময়ূর বিহার পকেট ১ পর্যন্ত যাবে, যখন শিব বিহার থেকে আসা ট্রেনগুলির যাত্রা আইপি এক্সটেনশন বা ত্রিলোকপুরী সঞ্জয় লেকে শেষ হবে।\nত্রিলোকপুরী সঞ্জয় লেক ও ময়ুর বিহার পকেট ১-এর মধ্যে চূড়ান্ত বিভাগটি ২০২১ সালের ৬ই আগস্ট খোলা হয়েছিল।\n\n\n== স্টেশন ==\nপিঙ্ক লাইনের স্টেশনগুলি হল:\n\n\n== ট্রেনের তথ্য ==\n\n\n== মজলিস পার্কের দিকে ==\n\n\n== → শিব বিহারের দিকে ==\n\n\n== আরো দেখুন ==\nদিল্লি মেট্রো স্টেশনের তালিকা\nদিল্লিতে পরিবহন\nদিল্লি মেট্রো রেল কর্পোরেশন\nদিল্লি শহরতলির রেলওয়ে\n\n\n== তথ্যসূত্র ==\n\n\n== বহিঃসংযোগ ==\nদিল্লি মেট্রো রেল কর্পোরেশন লিমিটেড (অফিসিয়াল সাইট)\nদিল্লি মেট্রোর বার্ষিক প্রতিবেদন\n\nদিল্লি মেট্রো পিঙ্ক লাইনের বিবরণ  ওয়েব্যাক মেশিনে আর্কাইভকৃত ৩ অক্টোবর ২০২০ তারিখে"}