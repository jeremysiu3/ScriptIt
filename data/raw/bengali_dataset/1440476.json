{"pageid": 1440476, "title": "করমচাঁদ উত্তমচাঁদ গান্ধী", "url": "https://bn.wikipedia.org/wiki?curid=1440476", "content": "করমচাঁদ উত্তমচাঁদ গান্ধী (১৮২২ - ১৬ নভেম্বর ১৮৮৫) ছিলেন ব্রিটিশ ভারতের পোরবন্দর রাজ্যের একজন দরবারী কর্মকর্তা। তিনি পোরবন্দর এবং রাজকোট রাজ্যের দিওয়ান হিসেবে কাজ করেছিলেন। তিনি ছিলেন ভারতের স্বাধীনতা আন্দোলনের অন্যতম নেতা মহাত্মা গান্ধীর পিতা।\n\n\n== কর্মজীবন ==\nকরমচাঁদ গান্ধী পোরবন্দরের স্থানীয় শাসক রাজপুত্রের একজন দরবারী কর্মকর্তা বা মুখ্যমন্ত্রী ছিলেন। করমচাঁদের দায়িত্বের মধ্যে ছিল পোরবন্দরের রাজপরিবারকে পরামর্শ দেওয়া এবং অন্যান্য সরকারি কর্মকর্তাদের নিয়োগ দেওয়া।\nকরমচাঁদের প্রাতিষ্ঠানিক শিক্ষা খুব কম ছিল, কিন্তু তার জ্ঞান ও অভিজ্ঞতা তাকে একজন ভালো প্রশাসক করে তুলেছিল। তিনি ছিলেন সদয় এবং উদার, তবে কখনো কখনো তার মেজাজ গরম থাকতো। তিনি তার বাবার কাজ দেখে এবং ধর্মীয় অনুষ্ঠানে যোগ দেওয়ার অভিজ্ঞতা থেকে অনেককিছু শিখেছিলেন। তবে তিনি ভূগোল ও ইতিহাস সহ অনেক বিষয়ে জ্ঞান অর্জন করতে পারেননি। তা সত্ত্বেও তিনি পোরবন্দরে মুখ্যমন্ত্রী হিসেবে দুর্দান্ত ছিলেন।\n\n\n== ব্যক্তিগত জীবন ==\nকরমচাঁদ গান্ধী চারবার বিয়ে করেন। প্রথম তিনটি বিবাহ তার স্ত্রীদের মৃত্যুর সাথে শেষ হয়েছিল। এর মধ্যে দুইজন স্ত্রী দুই কন্যা সন্তানের জন্মের পরপরই মারা যান। পরে তিনি ১৮৫৭ সালে পুতলিবাই গান্ধীকে বিয়ে করেন এবং তাদের বিয়ে ১৮৮৫ সালে তার মৃত্যুর আগ পর্যন্ত স্থায়ী হয়। পুতলিবাই গান্ধী ও করমচাঁদ গান্ধীর সন্তান চারজন; তিন পুত্র লক্ষ্মীদাস গান্ধী, কারসানদাস গান্ধী, মোহনদাস গান্ধী এবং এক কন্যা রালিয়াতবেহন। মোহনদাস গান্ধী (মহাত্মা গান্ধী) ছিলেন তার কনিষ্ঠ সন্তান। করমচাঁদ গান্ধী বেঁচে থাকা অবস্থায় তার সকল সন্তানের বিয়ে হয়েছিল।\n\n\n== মৃত্যু ==\n১৮৮৫ সালে করমচাঁদ ফিস্টুলায় আক্রান্ত হন। পুতলবাই এবং তার সন্তানরা (বিশেষ করে মোহনদাস) তার দেখাশোনা করতেন। দিনে দিনে তার অবস্থার অবনতি হতে থাকে এবং ডাক্তাররা বিভিন্ন ধরনের চিকিৎসার চেষ্টা করলেও কোনো লাভ হয়নি। পরে তিনি এর জন্য একটি অস্ত্রোপচারের পরামর্শ দেন, কিন্তু তার পারিবারিক ডাক্তার তা করতে রাজি হননি। করমচাঁদের অবস্থার আরও অবনতি হতে থাকে। পরবর্তীতে ১৬ নভেম্বর ৬৩ বছর বয়সে তিনি মৃত্যুবরণ করেন।\n\n\n== তথ্যসূত্র =="}