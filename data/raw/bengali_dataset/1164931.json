{"pageid": 1164931, "title": "পরমহংস মণ্ডলী", "url": "https://bn.wikipedia.org/wiki?curid=1164931", "content": "পরমহংস মণ্ডলী একটি গোপন সামাজিক-ধর্মীয় সংগঠন, যা ১৮৪৯ সালে বোম্বেতে প্রতিষ্ঠিত হয়েছিল। এটি ১৮৪৪ সালে সুরাটে প্রতিষ্টিত মানব ধর্ম সভার সাথে ঘনিষ্ঠ সম্পর্ক ছিল। দুর্গারাম মেহতাজি, দাডোবা পান্ডুরং এবং তার বন্ধুদের একটি দল মিলে সংগঠনটি শুরু করেছিলেন। দাডোবা পান্ডুরং মানবধর্ম সভা ত্যাগ করার পর এই সংগঠনের নেতৃত্ব গ্রহণ করেন। তিনি ১৮৪৮ সালে মানব ধর্ম সভার জন্য ধর্ম বিবেচন এবং পরমহংস মণ্ডলীর জন্য \"পরমহংসিক ব্রাহ্ম্যধর্ম\"-এ তার নীতির রূপরেখা দেন। এটি একটি গোপন সমাজ হিসাবে কর্মকাণ্ড চালাতো এবং বিশ্বাস করা হয় যে ১৮৬০ সালে এর অস্তিত্ব প্রকাশিত হওয়ার ফলে সংগঠনটির বিলুপ্তি ত্বরান্বিত করেছিল।\nএটি ১৮৪৯ সালে প্রতিষ্ঠিত মহারাষ্ট্রের প্রথম সামাজিক-ধর্মীয় সংগঠন। এই মন্ডলীর প্রতিষ্ঠাতারা একেশ্বরে বিশ্বাস করতেন। তারা মূলত জাতপাতের নিয়ম ভাঙতে আগ্রহী ছিলেন। তাদের সভায় নিম্নবর্ণের লোকদের রান্না করা খাবার সদস্যরা গ্রহণ করত। মন্ডলী নারী শিক্ষা এবং বিধবা পুনর্বিবাহেরও পক্ষে ছিল।\n\n\n== তথ্যসূত্র =="}