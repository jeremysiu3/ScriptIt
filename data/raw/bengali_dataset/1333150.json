{"pageid": 1333150, "title": "এনভার ইজমাইলভ", "url": "https://bn.wikipedia.org/wiki?curid=1333150", "content": "এনভার ইজমাইলভ (ইউক্রেনীয়: Енвер Ізмайлов, রাশিয়ান: Энвер Измайлов, জন্ম ১২ জুন ১৯৫৫) একজন ক্রিমিয়ান তাতার লোকসংগীত এবং জ্যাজ সংগীত গিটারবাদক। ইজমাইলভ ইলেকট্রিক গিটার ব্যবহার করেন।\n\n\n== প্রাথমিক জীবন এবং অবদান ==\nএনভার ইজমাইলভ ১৯৫৫ সালের ১২ জুন সোভিয়েত ইউনিয়নের উজবেক সোভিয়েত সমাজতান্ত্রিক প্রজাতন্ত্রের ফারগানাতে একটি ক্রিমিয়ান তাতার পরিবারে জন্মগ্রহণ করেন। ইজমাইলভের পরিবার ক্রিমিয়া থেকে ফারগানাতে এসে বসবাস শুরু করেন। অবশ্য পরে তিনি ১৯৮৯ সালে ফিরে আসেন।\nইজমাইলভ পনের বছর বয়স থেকেই গিটার বাজাতেন। তিনি ফারগানা সঙ্গীত স্কুলে বেসুন বাদ্যযন্ত্র নিয়ে অধ্যয়ন করেন। বেসুন হলো দুটি রিডযুক্ত কাঠের তৈরি বাদ্যযন্ত্র। এই বাদ্যযন্ত্রটি সাধারণত ছয়টি অংশ দিয়ে গঠিত হয়। ১৯৭৩ সালে ইজমাইলভ স্নাতক হন। আট বছর ধরে তিনি সাতো ব্যান্ডের সদস্য ছিলেন। এফসানে (১৯৮৬) এবং একটি বৃত্তে বন্ধুর জন্য আপনার ভালবাসা দিন (১৯৮৭) এই দুটি অ্যালবামে তার উল্লেখযোগ্য উপস্থিতি ছিল। তাশকার্ট ইউনিভার্সিটি থেকে ডিগ্রি পাওয়ার পরে ইজমাইলভ একক কর্মজীবন শুরু করেন।\n১৯৯৫ সালে সুইজারল্যান্ডের লুসানে প্রথম ইউরোপীয় আন্তর্জাতিক গিটার প্রতিযোগিতায় তিনি পুরস্কার লাভ করেন। একই বছরে, তিনি ইউক্রেনীয় সঙ্গীত সমালোচকদের দ্বারা বর্ষসেরা সঙ্গীতশিল্পী নির্বাচিত হন। তিনি ইউক্রেন, রাশিয়া, এস্তোনিয়া, মলদাভিয়া, বুলগেরিয়া, ফিনল্যান্ড, নরওয়ে, সুইডেন, ডেনমার্ক, বেলজিয়াম, ইতালি, জার্মানি, তুরস্ক এবং মার্কিন যুক্তরাষ্ট্র সফর করেন।\nএকক অ্যালবাম রেকর্ড করার পাশাপাশি, তিনি ফরাসি কীবোর্ডবাদক জেভিয়ের গার্সিয়া, তুর্কি ড্রামার বুরহান ওকাল এবং ব্রিটিশ স্যাক্সোফোনিস্ট জিওফ ওয়ারেনের সাথে দ্বৈতসঙ্গীত পরিবেশনের কাজ করেছেন। তিনি বারি রুস্তেম এবং নারকেট রামাজানভের সাথে ক্রিমিয়ার আর্ট ট্রায়ো অফ ক্রিমিয়ার প্রতিষ্ঠা করেন। এখানে নারকেট রামাজানভ ক্লারিনেট, স্যাক্সোফোন এবং বাঁশি বাজান।\n\n\n== বৈশিষ্ট্য ==\nইজমাইলভ তার আঙুলের ডগা দিয়ে ইলেকট্রিক গিটারের ঘাড়ের দিকে চাপ (ইংরেজিতে যাকে ট্যাপিং বলে) দিয়ে গিটার বাজান। যেন এটি একটি কীবোর্ড। এই ধরনের কৌশল জ্যাজ গিটারবাদক স্ট্যানলি জর্ডানও ব্যবহার করে থাকেন।\nতিনি ক্রিমিয়ান তাতার ঐতিহ্যবাহী সঙ্গীত, তুর্কি, উজবেক, বলকান, শাস্ত্রীয় সঙ্গীত এবং জ্যাজকে একত্রিত করেছেন। তার অনেক খণ্ড সময়ের স্বাক্ষরে রচিত। যেমন ৫/৮, ৭/৮, ৯/৮, ১১/৮, ১১/১৬, এবং ১৩/১৬ যা ক্রিমিয়ান তাতার সঙ্গীতে বেশ সাধারণ ব্যাপার। তার একটি ট্রিপল-নেক গিটার রয়েছে যা কিয়েভে তারই জন্য স্বতন্ত্রভাবে তৈরি করা হয়েছিল। তিনি দুটি অমানক টিউনিং ব্যবহার করেন: (নিম্ন থেকে উচ্চ) ই, বি, ই, ই, বি, ই এবং সি, সি, জি, সি, সি, সি।\nইজমাইলভ তার গান গাওয়ার কৌশলে মৌলিক কম্পাঙ্কের বাইরে অতিরিক্ত পৃথক নোটের উপলব্ধি খুব সুন্দরভাবে জাগিয়ে তুলতে পারেন।\n\n\n== পরিবার ==\nএনভারের মেয়ে লেনিয়া ইজমাইলোভ ক্রিমিয়ান তাতারদের মধ্যে একজন জনপ্রিয় গায়িকা। তিনি তার লোক, জ্যাজ এবং পপ সঙ্গীতকে খুব দক্ষতার সাথে একত্রিত করতে পারেন।\n\n\n== ডিস্কোগ্রাফি ==\nফেরঘানা বাজারে (টুটু, ১৯৯৩)\nআর্ট অফ দ্য ডুও জিওফ ওয়ারেনের সাথে (টুটু, ১৯৯৬)\nদ্য ইস্টার্ন লিজেন্ড (বোহেম, ১৯৯৮)\nমিনার (বোহেম, ১৯৯৯)\n\n\n== তথ্যসূত্র ==\n\n\n== বহিঃসংযোগ ==\nEnver Izmailov: A Guitar From The East That Conquered The West (interview with Olga Potekhina)"}