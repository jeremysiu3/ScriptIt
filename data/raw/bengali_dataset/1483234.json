{"pageid": 1483234, "title": "সিরাজ উদ্দিন মিয়া", "url": "https://bn.wikipedia.org/wiki?curid=1483234", "content": "সিরাজ উদ্দিন মিয়া (জন্ম: ১৯৫৫), যিনি ‍সিরাজ উদ্দিন সাথী নামে সমধিক পরিচিত, একজন বাংলাদেশী লেখক ও বাংলাদেশ সিভিল সার্ভিসের অবসরপ্রাপ্ত কর্মকর্তা। বর্তমানে তিনি বাংলাদেশের অন্তর্বর্তীকালীন সরকারের প্রধান উপদেষ্টার মুখ্য সচিব হিসেবে দায়িত্ব পালন করছেন।\n\n\n== প্রাথমিক জীবন ও শিক্ষা ==\nসিরাজ ১৯৫৫ সালে নরসিংদী জেলার পলাশ উপজেলায় জন্মগ্রহণ করেন। চট্টগ্রাম বিশ্ববিদ্যালয় থেকে তিনি অর্থনীতিতে বিএ (অনার্স) ও এমএ এবং এলএলবি ডিগ্রি লাভ করেন। তিনি চট্টগ্রাম বিশ্ববিদ্যালয়ের অর্থনীতি বিভাগের অধ্যাপক ও শান্তিতে নোবেল পুরস্কার বিজয়ী অর্থনীতিবিদ মুহাম্মদ ইউনূসের সরাসরি ছাত্র ছিলেন। পরবর্তীকালে তিনি যুক্তরাজ্যের ওয়েলস বিশ্ববিদ্যালয় থেকে এমএসসি ডিগ্রি অর্জন করেন।\n\n\n== কর্মজীবন ==\nসিরাজ উদ্দিন মিয়া ১৯৮২ ব্যাচের বিসিএস প্রশাসন ক্যাডারের কর্মকর্তা। তিনি ২০০৯ সালে যুগ্ম সচিব থাকাকালীন ওএসডি হন এবং ২০১৬ সালে অবসরে যান। অবসরের ৮ বছর পর ২০২৪ সালের অক্টোবর মাসে তিনি মুহাম্মদ ইউনূসের নেতৃত্বাধীন বাংলাদেশের অন্তর্বর্তীকালীন সরকারের প্রধান উপদেষ্টার মুখ্য সচিব হিসেবে নিয়োগ লাভ করেন।\n\n\n== প্রকাশিত গ্রন্থ ==\nতিনি আমলাতন্ত্র, মুক্তিযুদ্ধ, সমাজ বিবর্তন, ধর্ম চিন্তা, অর্থনীতি প্রভৃতি বিষয়ে ৩০টির বেশি বই রচনা করেছেন। তার লেখা সংবলিত প্রথম প্রকাশিত গ্রন্থ বেলতৈল গ্রামের জরিমন ও অন্যান্য বাংলাদেশের বর্তমান অন্তর্বর্তীকালীন সরকারের প্রধান উপদেষ্টা মুহাম্মদ ইউনূস সম্পাদনা করেছিলেন। বইটি ১৯৮১ সালে গ্রামীণ ব্যাংক কর্তৃক প্রকাশিত হয়। তার রচিত অন্যান্য বইয়ের মধ্যে রয়েছে:\n\n\n== তথ্যসূত্র =="}