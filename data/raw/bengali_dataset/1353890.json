{"pageid": 1353890, "title": "ফিজিক্স ওয়ালা", "url": "https://bn.wikipedia.org/wiki?curid=1353890", "content": "ফিজিক্স ওয়ালা প্রাইভেট লিমিটেড (এছাড়া ফিজিক্স ওয়ালা বা পিডব্লিউ নামেও পরিচিত ) হল একটি ভারতীয় বহুজাতিক শিক্ষাবিষয়ক প্রযুক্তি কোম্পানি, যার সদর দপ্তর উত্তর প্রদেশের নয়ডায় অবস্থিত। সংযুক্ত প্রবেশিকা পরীক্ষার (জেইই) জন্য পদার্থবিদ্যা পাঠ্যক্রম শেখানোর লক্ষ্যে একটি ইউটিউব চ্যানেল হিসাবে ২০১৬ সালে অলক পান্ডে কোম্পানিটি প্রতিষ্ঠা করেছিলেন। ২০২০ সালে, অলক পান্ডে তার সহ-প্রতিষ্ঠাতা প্রতীক মহেশ্বরীর সাথে ফিজিক্স ওয়ালা অ্যাপ তৈরি করেছিলেন, যা শিক্ষার্থীদের জাতীয় যোগ্যতা ও প্রবেশিকা পরীক্ষা (এনইইটি) এবং জয়েন্ট এন্ট্রান্স পরীক্ষা (জেইই) সম্পর্কিত কোর্সগুলি অ্যাক্সেস করতে দেয়। ২০২২ সালের জুনে তার প্রাথমিক তহবিল রাউন্ডের সময় $১০০ মিলিয়ন সংগ্রহ করার পরে, কোম্পানিটি একটি ইউনিকর্ন কোম্পানিতে পরিণত হয়ে $১.১ বিলিয়ন মূল্যে পৌঁছেছে ৷\n\n\n== জনপ্রিয় সংস্কৃতি ==\nঅলক পান্ডে এবং তার কোম্পানির জীবনের উপর ফিজিক্স ওয়ালা নামে একটি ৬-পর্বের ওয়েব সিরিজ ১৫ ডিসেম্বর ২০২২-এ অ্যামাজন মিনি টিভিতে প্রকাশিত হয়েছিল। ধারাবাহিকে অলক পান্ডের চরিত্রে শ্রীধর দুবে অভিনয় করেছেন। অভিষেক ধান্ধারিয়া তার প্রোডাকশন হাউস অ্যাবাউট ফিল্মসের অধীনে সিরিজটি তৈরি, পরিচালনা এবং প্রযোজনা করেছেন।\n\n\n== এছাড়াও দেখুন ==\nঅনাকাডেমি\nবাইজুস\nভারতের শিক্ষা ব্যবস্থা\n\n\n== তথ্যসূত্র ==\n\n\n== বহিঃসংযোগ ==\nফিজিক্স ওয়ালা অফিসিয়াল ওয়েবসাইট"}