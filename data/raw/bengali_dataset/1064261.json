{"pageid": 1064261, "title": "ইন্ডিয়ান ইনস্টিটিউট অব ইনফরমেশন টেকনোলজি, কল্যাণী", "url": "https://bn.wikipedia.org/wiki?curid=1064261", "content": "ইন্ডিয়ান ইনফরমেশন টেকনোলজি ইনস্টিটিউট, কল্যাণী (আইআইআইটি কল্যাণী) একটি ভারতীয় তথ্যপ্রযুক্তি শিক্ষা প্রতিষ্ঠান যা পশ্চিমবঙ্গের কল্যাণীতে অবস্থিত। শিক্ষা প্রতিষ্ঠানটি সরকারী বেসরকারী অংশীদারি (এন-পিপিপি) মানদন্ড ব্যবহার করে ভারত সরকারের কেন্দ্রীয় মানবসম্পদ উন্নয়ন মন্ত্রক তথা বর্তমানে কেন্দ্রীয় শিক্ষা মন্ত্রক, পশ্চিমবঙ্গ সরকার এবং শিল্প অংশীদার (কোল ইন্ডিয়া এবং রোল্টা) কর্তৃক প্রতিষ্ঠিত হয়েছিল। জেইই মেইনে প্রাপ্ত নম্বরের ভিত্তিতে আইআইআইটি কল্যাণীতে ভর্তিচ্ছুদের ভর্তি করা হয়। আইআইআইটি আইনের আওতায় ২০১৭ সালের মার্চ মাসে মন্ত্রিপরিষদ কর্তৃক আইআইআইটি কল্যাণীকে ইনস্টিটিউট অফ ন্যাশনাল ইম্পরটেন্ট (আইএনআই) বা রাষ্ট্রীয় মহত্বের প্রতিষ্ঠান মর্যাদা প্রদান হয়। প্রতিষ্ঠানটি আইআইআইটি কল্যাণীর পরিচালনা পর্ষদ পরিচালনা করেন, যার সদস্যদের মধ্যে ভারত সরকার (এমএইচআরডি), পশ্চিমবঙ্গ সরকারের প্রতিনিধি, শিল্প অংশীদার এবং একাডেমিয়া, শিল্প ও নাগরিক সমাজের বিশিষ্ট ব্যক্তিরা অন্তর্ভুক্ত রয়েছে। বীরেন্দ্র কুমার তেওয়ারি (পরিচালক, আইআইটি খড়গপুর) আইআইআইটি কল্যাণীর মেন্টর-পরিচালক এবং আইআইটি খড়গপুর এটির মেন্টর ইনস্টিটিউট। ২০২০ সালের ১৬ ডিসেম্বর প্রফেসর ড. সান্তনু চট্টোপাধ্যায় ইনস্টিটিউটের পরিচালক হিসাবে দায়িত্ব গ্রহণ করেছেন।\n\n\n== ইতিহাস ==\nজেআইএস কলেজ অফ ইঞ্জিনিয়ারিংয়ে অবস্থিত অস্থায়ী ক্যাম্পাস থেকে আইআইইএসটি শিবপুরের সহায়তায়, জুলাই ২০১৪ এর প্রথম সপ্তাহ থেকে ক্লাস শুরু হয়। ১৯ আগস্ট ২০১৪ সালে আইআইইএসটি শিবপুরের পরিচালক ও প্রাক্তন পরামর্শদাতা পরিচালক অজয় কুমার রায় প্রতিষ্ঠানটির আনুষ্ঠানিক উদ্বোধন করেন। ২০১৭ সালে আইআইটি খড়গপুরকে এটির পরামর্শদাতা নিয়োগ করা হয় এবং এরপর থেকে প্রতিষ্ঠানটি ওয়েবেল আইটি পার্কের ট্রানজিট ক্যাম্পাস থেকে কাজ করে আসছে।\n\n\n== ক্যাম্পাস ==\n৩০শে জুন, ২০১৫ সালে মুখ্যমন্ত্রী, মমতা বন্দ্যোপাধ্যায় কল্যাণীতে ভারতীয় তথ্য প্রযুক্তি ইনস্টিটিউট (আইআইআইটি) ক্যাম্পাসের ভিত্তি প্রস্তর স্থাপন করেছিলেন। ক্যাম্পাসটি কল্যাণী শহরের উপকণ্ঠে কল্যাণী এক্সপ্রেসওয়েতে ৫০ একর জায়গায় নির্মিত হবে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}