{"pageid": 1169369, "title": "আদেল জাওয়াতি", "url": "https://bn.wikipedia.org/wiki?curid=1169369", "content": "আদেল জাওয়াতি (আরবি: عادل زواتي; জন্ম জাওয়াতা, নাবলুস, ১৯২০ – ১৯৮৪) ছিলেন একজন ফিলিস্তিনি রাজনীতিবিদ।\n\n\n== জীবনী ==\nআদেল জাওয়াতি ১৯২০ সালে জাওয়াতা, নাবলুসে ফিলিস্তিনি পিতামাতার কাছে জন্মগ্রহণ করেন। তার পিতা আবদেল রহমান ও তার ভাই নাজীব জাওয়াতি, উভয়ই ছিলেন ইসলামিক পণ্ডিত এবং কায়রোর বিশ্বের প্রাচীনতম ইসলামী বিশ্ববিদ্যালয় আল আজহার বিশ্ববিদ্যালয়ের স্নাতক।\n১৯৪৫ সালে আমেরিকান ইউনিভার্সিটি অফ বৈরুত থেকে আরবি সাহিত্যে অনার্স সহ স্নাতক এবং স্নাতকোত্তর ডিগ্রি অর্জন করার আগে তিনি জেরুজালেমের কাছে নাবলুস স্কুল এবং দ্য ফ্রেন্ডস বয়েজ স্কুলে শিক্ষা লাভ করেন। জাওয়াতি বিভিন্ন সময়ে কর্তৃত্বপ্রাপ্ত শক্তির অধীন ফিলিস্তিন থাকাকালীন সময়ে লিড্ডা, তারপর রামলা এবং জাফা শহরের প্রধান হিসাবে নিযুক্ত ছিলেন।\nপরে তিনি জেরুজালেমের ব্রিটিশ হাইকমিশনারের সচিব হিসেবে কাজ করার জন্য জেরুজালেমে চলে যান। ১৯৪৮ সালের ফিলিস্তিন ইসরায়েলি যুদ্ধের সময় তাকে ইসরায়েলি বাহিনী বন্দী করে নিয়ে যায় এবং পরে বন্দী বিনিময়ে মাধ্যমে তিনি মুক্তি পান।\nজাওয়াতি পরবর্তীকালে ১৯৬১ সালে জেনিনের মেয়র এবং পরে হেব্রন ও ইরবিডের মেয়র হিসাবে দায়িত্ব পালন করেন। পরবর্তীতে তিনি জর্ডানের রাষ্ট্রীয় রেডিও এবং টেলিভিশন ইনস্টিটিউটের জন্য কাজ করেন।১৯৮২ সালে জাতিসংঘ এবং আরব বিশ্বে নাবলুস শহরের প্রতিনিধিত্বকারী জর্ডানের সংসদ সদস্য নির্বাচিত হওয়ার আগে তিনি আরও বেশ কয়েকটি পদে দায়িত্বরত ছিলেন।\n\n\n== তথ্যসূত্র ==\n\n\n== বহিঃসংযোগ ==\n\"مؤسسة القدس للثقافة والتراث\"। Alqudslana.org। ২০১৩-০৫-২৪ তারিখে মূল থেকে আর্কাইভ করা। সংগ্রহের তারিখ ২০১৩-০৬-০৯। \n\"صحفي - أعضاء مجالس النواب منذ عام 1947 لغاية 2007\"। Sahafi.jo। ২০১৮-১০-২০ তারিখে মূল থেকে আর্কাইভ করা। সংগ্রহের তারিখ ২০১৩-০৬-০৯। \n\"jawlwa44-.pdf\" (পিডিএফ)। archive.org/download/jawlwa44-। ২০০৮-০৩-১৮। সংগ্রহের তারিখ ২০১৩-০৬-০৯। \nGharib Elmanssy। \"مع المازني والجاحظ ومارك تواين ج1\"। Ouregypt.us। ২০১৩-০৩-২৬ তারিখে মূল থেকে আর্কাইভ করা। সংগ্রহের তারিখ ২০১৩-০৬-০৯। \n\"Nu5ba.net\"। Nu5ba.net। ২০০৯-০৫-১৮ তারিখে মূল থেকে আর্কাইভ করা। সংগ্রহের তারিখ ২০১৩-০৬-০৯।"}