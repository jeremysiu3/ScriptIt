{"pageid": 1527704, "title": "জেও বং", "url": "https://bn.wikipedia.org/wiki?curid=1527704", "content": "জেও বং বা জাও বং (লাও: ແຈ່ວບອງ, উচ্চারণ [t͡ɕɛ̄w bɔ̀ːŋ]; থাই: แจ่วบอง, উচ্চারণ [t͡ɕɛ̀w bɔ̄ːŋ]) (লুয়াং প্রাবাং মরিচ সসও বলা হয়) একটি মিষ্টি ও সুস্বাদু লাওর মরিচ বাটা। এটি লাওসের লুয়াং প্রাবাং থেকে উৎপত্তি লাভ করেছে। জেও বং শুকনো মরিচ, গালানগল, রসুন, ফিশ সস এবং লাওসে প্রচলিত অন্যান্য উপাদান দিয়ে তৈরি করা হয়। তবে এর অন্যতম প্রধান বৈশিষ্ট্য হল এতে মহিষ বা শূকরের কুচি করা চামড়া যোগ করা হয়।\nজেও বং ছিল লাওসের সাবেক রাজপরিবারের অন্যতম প্রিয় খাবার। এটি ফিয়া সিং (১৮৯৮-১৯৬৭) নামে পরিচিত রাজপ্রাসাদের ব্যক্তিগত রন্ধনশিল্পী ও অনুষ্ঠানের পরিচালকের হাতে লেখা রেসিপি সংগ্রহে উল্লেখিত হয়েছে। বর্তমানে, জেও বং লাওসের অন্যতম জনপ্রিয় ঐতিহ্যবাহী খাবারগুলোর মধ্যে একটি এবং এটি পশ্চিমা দেশেও জনপ্রিয়তা অর্জন করছে।\nসাধারণত লাওসের আঠালো ভাত বা কাঁচা/আংশিক সিদ্ধ শাকসবজি এতে ডুবিয়ে খাওয়া হয়। এটি লাওসের নদীর আগাছা দিয়ে তৈরি খাবার কাইপেন এর সাথেও খাওয়া হয়। জেও বং দীর্ঘ সময় ধরে সংরক্ষণ করা যায়, সহজে নষ্ট হয় না এবং এটি যে ব্যক্তি তৈরি করেন তার উপর নির্ভর করে এটি হয়তো ঝাল বা মিষ্টি হতে পারে। সাধারণত, এটি একইসাথে মিষ্টি ও ঝাল স্বাদের হয়ে থাকে।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\n\nনাম ফ্রিক ফাও\nমরিচের পেস্ট\n\n\n== তথ্যসূত্র =="}