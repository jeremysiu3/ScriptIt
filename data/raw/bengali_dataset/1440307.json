{"pageid": 1440307, "title": "বহির্জাগতিক জীবদের আক্রমণ", "url": "https://bn.wikipedia.org/wiki?curid=1440307", "content": "বহির্জাগতিক জীবদের আক্রমণ বা মহাকাশ থেকে আক্রমণ বিজ্ঞান কল্পকাহিনী ও চলচ্চিত্রে উপস্থাপিত একটি সাধারণ বিষয়বস্তু, যেখানে বহির্জাগতিক জীবেরা পৃথিবী আক্রমণ করে এবং মানুষদেরকে হত্যা ও উচ্ছেদ করে, মানুষদেরকে দাসে পরিণত করে, মানুষকে খাদ্য হিসেবে খামারের পশুর মতো পালন করে, পৃথিবীর সম্পদ লুণ্ঠন করে বা সমগ্র পৃথিবীকে ধ্বংস করে। এ ধরনের কাহিনীকে বহিরাগত আক্রমণ সাহিত্য বর্গের একটি বিজ্ঞান কল্পকাহিনীমূলক উপবর্গ হিসেবে গণ্য করা যায়। ইংরেজ সাহিত্যিক এইচ জি ওয়েলস তাঁর যুগান্তরী উপন্যাস দ্য ওয়ার অভ দ্য ওয়ার্লডস-এ এই বিষয়টি ব্যাপকভাবে তুলে ধরেন। \nবিশেষজ্ঞদের মতে বহির্জাগতিক জীবদের দ্বারা বাস্তবিকপক্ষেই পৃথিবী আক্রমণের সম্ভাবনা অত্যন্ত কম, কেননা এতে সময় ও সম্পদের খরচ অত্যন্ত বেশি পড়বে।\n\n\n== বাস্তবায়নের সম্ভাব্যতা ==\nসেটি ইনস্টিটিউটের জ্যেষ্ঠ জ্যোতির্বিজ্ঞানী সেথ শস্ট্যাক মনে করেন যে বেশ কয়েকটি কারণে বহির্জাগতিক জীবদের পৃথিবী আক্রমণের সম্ভাবনা কম। তাঁর মতে পৃথিবীতে লভ্য সব সম্পদ ঐসব জীবদের নিজস্ব গ্রহেই বিদ্যমান কিংবা সেগুলি খুঁজে বের করা ও সৃষ্টি করা পৃথিবী দখলের চেয়ে বেশি সহজ। তিনি আরও মনে করেন যে বহির্জাগতিক জীবরা যদি পৃথিবীর সাথে যোগাযোগ স্থাপন করতে চায়, তাহলে তারা প্রথমে তা স্বয়ংক্রিয় যন্ত্র বা রোবটের মাধ্যমে করবে, নিজেরা নয়।  নাসা-এমস গবেষণা কেন্দ্রের পরিচালক জ্যোতিঃপদার্থবিজ্ঞানী ডেভিড মরিসন এই যুক্তি দিয়েছেন যে প্রথম যোগাযোগের ঘটনাটি বেতার যোগাযোগের রূপে সাধিত হবে, স্বচক্ষে পরিদর্শনের মাধ্যমে নয়।\n\n\n== আরও দেখুন ==\nপ্রথম যোগাযোগ\nআন্তঃগ্রহীয় দূষণ\nমহাকাশে উপনিবেশ স্থাপন\nঅশনাক্তকৃত উড়ন্ত বস্তু ধর্ম\nদ্য ক্র্যাকেন ওয়েকস, ১৯৫৩ সালের ইংরেজি উপন্যাস\nমহাকাশ বিরতিকেন্দ্র উপস্থাপনকারী চলচ্চিত্রের তালিকা\nওয়াও! সংকেত\n\n\n== তথ্যসূত্র =="}