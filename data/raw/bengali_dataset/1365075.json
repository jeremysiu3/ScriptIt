{"pageid": 1365075, "title": "রূপসা-শ্রেণীর টাগবোট", "url": "https://bn.wikipedia.org/wiki?curid=1365075", "content": "রূপসা-শ্রেণী হচ্ছে ডামেন স্ট্যান টাগ ৩০০৮-শ্রেণীর জাহাজের উপর ভিত্তি করে বাংলাদেশে নির্মিত টাগবোট জাহাজের শ্রেণী যা বাংলাদেশ নৌবাহিনী কর্তৃক ব্যবহৃত হয়। এই জাহাজগুলো ডামেন গ্রুপ, নেদারল্যান্ডস এর প্রযুক্তিগত সহায়তায় খুলনা শিপইয়ার্ডে নির্মাণ করা হয়। টাগবোট দুটি বহিঃনোঙ্গরে ও পোতাশ্রয়ে সাবমেরিনের নিরাপত্তা নিশ্চিতের পাশাপাশি নৌবাহিনীর অন্যান্য জাহাজ এবং বাণিজ্যিক জাহাজকে টোয়িং সহযোগিতা প্রদান, পোতাশ্রয়ে ও সমুদ্রে অগ্নিনির্বাপণ এবং উদ্ধারকারী জাহাজ হিসেবে কার্যকরী ভূমিকা পালন করে।\n\n\n== ইতিহাস ==\nসশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় ও বৈদেশিক উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এরই ধারাবাহিকতায়, ১৯৯৯ সালে বাংলাদেশ নৌবাহিনীর অধীনস্থ খুলনা শিপইয়ার্ডে দুইটি টাগবোটের নির্মাণকাজ শুরু হয়। জাহাজ নির্মাণে প্রয়োজনীয় নকশা ও প্রযুক্তি সরবরাহ করে ডামেন গ্রুপ, নেদারল্যান্ডস। জাহাজ দুটি নির্মাণে প্রয়োজনীয় সরঞ্জাম ও উপকরণ দক্ষিণ কোরিয়া হতে সংগ্রহ করা হয়। অবশেষে ৩ অক্টোবর, ২০০৪ সালে বানৌটা রূপসা ও বানৌটা শিবসা জাহাজ দুটি নৌবাহিনীতে কমিশন লাভ করে। আন্তর্জাতিক খ্যাতিসম্পন্ন যুক্তরাজ্য ভিত্তিক ক্লাসিফিকেশন সোসাইটি লয়েডস রেজিস্ট্রার এর নীতিমালা অনুসরণ করে জাহাজ সমূহ নির্মিত হয়।\n\n\n== বৈশিষ্ট্য ও যান্ত্রিক কাঠামো ==\nরূপসা-শ্রেণীর প্রতিটি জাহাজের দৈর্ঘ্য ৩০ মিটার (৯৮ ফুট), প্রস্থ ৮.৪৩ মিটার (২৭.৭ ফুট) এবং গভীরতা ৩.৫০ মিটার (১১.৫ ফুট)। এই জাহাজ সমূহকে ডামেন গ্রুপ, নেদারল্যান্ডস প্রযুক্তিগত সহায়তায় খুলনা শিপইয়ার্ডে নির্মাণ করা হয়। প্রতিটি জাহাজে রয়েছে ২টি ক্যাটারপিলার ১২ভি ৩৫১২ভি ডিজেল ইঞ্জিন ২৭০০ (মার্কিন যুক্তরাষ্ট্র) এবং ২টি শ্যাফট। যার ফলে জাহাজ দুটি সর্বোচ্চ ১২ নট (২২ কিলোমিটার প্রতি ঘণ্টা; ১৪ মাইল প্রতি ঘণ্টা) গতিতে চলতে সক্ষম।\n\n\n== জাহাজসমূহ ==\n বাংলাদেশ নৌবাহিনী\n\n\n== তথ্যসূত্র =="}