{"pageid": 1533058, "title": "শরীফা ফাতেমা", "url": "https://bn.wikipedia.org/wiki?curid=1533058", "content": "শরীফা ফাতিমা ( الشَّرِيفة فاطِمَة ; মৃত্যু: ১৪৬১ সালের সময় বা তার পরে; শরীফা  একটি সম্মানসূচক উপাধি, তার প্রকৃত নাম ফাতিমা বিনতে আল-হাসান )  ১৫ শতকের ইয়েমেনের একজন মহিলা জায়েদি সাইয়্যিদ প্রধান ছিলেন।\nতিনি সা'দা এবং নাজরান এলাকা দখল করেছিলেন বলে জানা যায়। তিনি জায়েদী ইমাম আল-নাসির মুহাম্মদ সালাহ আল-দীনের নাতনী ছিলেন। \n\n\n== জীবন ==\nফাতিমা ছিলেন হাসানের কন্যা এবং ইমাম আল-নাসির মুহাম্মদ সালাহ আল-দীনের (মৃত্যু ১৩৯১) পৈতৃক নাতনী। তিনি তার চাচাতো ভাই আন-নাসির মুহাম্মদকে বিয়ে করেন। নাসির, ইমাম আল-মনসুর আলী বিন সালাহ আদ-দীনের (মৃত্যু ১৪৩৬) পুত্র ছিলেন। এই দম্পতির বদর নামে একটি মেয়ে সন্তান ছিল।\n১৪৩৬ সালে, তার চাচা এবং শ্বশুর ইমাম প্লেগে মারা যান। পরে তার স্বামী তার স্থলাভিষিক্ত হন। তবে কিছুদিন পর তার স্বামী মারা যান। পুরুষ উত্তরাধিকারীর অভাব থাকায়, শরীফা ফাতিমা নিজেই ক্ষমতার আসনে অধিষ্ঠিত হন। তবে জায়েদীরা ইমামের পদে কোনও মহিলাকে গ্রহণ করতে রাজি হয়নি। তাই জায়েদিরা তার দূর সম্পর্কের আত্মীয় আল-মাহদী সালাহ আদ-দ্বীনকে ইমাম হিসেবে বেছে নিয়েছিল। তিনিও তাকে বিয়ে করেছিলেন।\nতবে ফাতিমার স্বামীর ইমাম হওয়াটা  অন্য দুজন দূরসম্পর্কের আত্মীয় আল-মুতাওয়াক্কিল আল-মুতাহহার ও আল-মানসুর আন-নাসির মেনে নিতে পারেনি। আল-মানসুর আন-নাসির ফাতিমার স্বামীকে বন্দি করে এবং ১৪৪৫ সালে তিনি বন্দিদশায় মারা যান। ফাতেমা নিজেই বন্দিদশা থেকে পালিয়ে এসে ধোফার এবং সাদায় তার ঘাঁটি নিয়ে নিজেকে একজন স্বাধীন শাসক হিসেবে প্রতিষ্ঠিত করেন। এই সময়কালে, তিনি জায়েদিদের নিজস্ব অংশের কার্যত নেতা ছিলেন।\nআল-মানসুর আন-নাসির যখন শরীফা ফাতিমাকে যুদ্ধে হারাতে ব্যর্থ হন, তখন তারা শান্তির জন্য এক ধরনের চুক্তি করেন।  চুক্তি অনুযায়ী আল-মানসুর আন-নাসির ফাতিমার মেয়ে বদরকে বিয়ে করেন। ১৪৫৩ সালে, ফাতিমা শেখ সাদ হাসান বিন মুহাম্মদকে তার বিরুদ্ধে আল-মনসুর আন-নাসিরে যোগদানের পরিকল্পনার অভিযোগে মৃত্যুদণ্ড দেন। মৃত্যুদণ্ডপ্রাপ্ত ব্যক্তির ভাই আল-মনসুর আন-নাসিরের পক্ষে ছিলেন। যিনি ১৪৫৬ সালে সফলভাবে সা'দা অবরোধ করেন এবং তাকে বন্দী করে সানা'আয় নিয়ে যান।\n১৪৬১ সালে আল-মুতাওয়াক্কিল সানা দখল করেন এবং ফাতিমা ও আল-মানসুরকে বন্দি করেন। এরপর আল-মানসুরের লোকেরা দুর্গ আক্রমণ করে। ফাতিমার পরে কী হয়েছিল তা জানা যায়নি, কেবল বলা হয়েছে যে তিনি মারা গেছেন।\n\n\n== টীকা ==\n\n\n== তথ্যসূত্র ==\n\n\n== আরও পড়ুন ==\nMernissi, Fatima (২০০৬), The Forgotten Queens of Islam, Mary Jo Lakeland কর্তৃক অনূদিত (Fourth paperback printing সংস্করণ), Minneapolis: University of Minnesota Press, পৃষ্ঠা 20, আইএসবিএন 0-8166-2439-9 \n\n\n== বহিঃসংযোগ ==\n\"যোদ্ধা: এশিয়ান সমাজে এশিয়ান নারী\" Colorq.org থেকে\nGuide2womenleaders.com থেকে \"ক্ষমতায় নারী ১৪৫০-১৫০০\""}