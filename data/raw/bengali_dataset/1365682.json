{"pageid": 1365682, "title": "ফ্লাভাস (সেগিমারের ছেলে)", "url": "https://bn.wikipedia.org/wiki?curid=1365682", "content": "ফ্লাভাস ছিলেন জার্মানিক চেরুস্কি উপজাতির রাজপরিবারের সদস্য যারা রোমান সামরিক বাহিনীতে কাজ করতেন। ফ্লাভাস মূূলত আর্মিনিয়াসের ছোট ভাই হিসেবে পরিচিত। আর্মিনিয়াস জার্মানিক নানা উপজাতিদের ৯ খ্রিস্টাব্দে টিউটোবার্গ ফরেস্টে রোমানদের বিরুদ্ধে যুদ্ধে নেতৃত্ব দিয়েছিলেন ও সেই যুদ্ধে বিজয় অর্জন করেছিলেন।\n\n\n== নাম ==\nআর্মিনিয়াস বা ফ্লাভাস- এর মধ্যে কোন নামই পুরনো জারমানিক ভাষার নাম নয়। লাতিন ভাষায় ফ্লাভাস অর্থ \"হলুদ\", \"সোনালী\" বা স্বর্ণকেশী এবং সম্ভবত রোমানদের দেওয়া তার এ নাম ইঙ্গিত করে যে, তার চুল ফর্সা ছিল। তার আসল নাম অর্থাৎ, তার উপজাতি তাকে যে নাম দিয়েছিল তা সম্পর্কে জানা যায়নি।\n\n\n== জীবন ==\nফ্লাভাস ছিলেন চেরুস্কি উপজাতির প্রধান সেগিমারের ছেলে এবং আর্মিনিয়াসের ছোট ভাই। তার বাবা অগাস্টাসের অধীনে থাকা একজন রোমান মিত্র ছিলেন। তার উভয় ছেলেকেই রোমান নাগরিকত্ব দেওয়া হয়েছিল এবং তার উভয় ছেলেই রোমান সামরিক বাহিনীতে চাকরি করেছিল। ইকুইটস অক্সিলিয়া হিসেবে, ফ্লাভাস ৯ খ্রিস্টাব্দে ইলিরিয়ান বিদ্রোহের সময় আন্দেট্রিয়াম অবরোধের সময় তার একটি চোখ হারিয়েছিল। একই বছরে, তার বাবা সেগিমার এবং তার ভাই আর্মিনিয়াস টিউটোবার্গ ফরেস্টে তিনটি রোমান সৈন্যদলকে (ইংরেজিঃ Roman Legion) পরাজিত করেছিল। ফ্লাভাস রোমের প্রতি অনুগত ছিলেন বলে ধারণা করা হয় এবং রোমান সেনাবাহিনীতে কাজ চালিয়ে যান। টাইবেরিয়াসের নেতৃত্বে, তিনি জারমানিয়াতে রোমান প্রতিশোধ অভিযানে জড়িত ছিলেন এবং তিনি ওয়েসার নদীতে তার ভাইকে পরাজিত করেছিলেন। এই যুদ্ধের পর, রোমানরা রাইন পার হয়ে সৈন্য প্রত্যাহার করে নিয়েছিল।\nফ্লাভাস ৪৭ খ্রিস্টাব্দের আগেই মারা গিয়েছিল বলে ধারণা করা হয়, যখন চেরুস্কি উপজাতি তাদের নেতৃত্ব দেওয়ার জন্য ফ্লাভাসের পুত্র ইতালিকাসকে (চেরুস্কি উপজাতির রাজপরিবারের শেষ জীবিত সদস্য) তাদের কাছে পাঠানোর জন্য রোমের কাছে আবেদন করেছিল।\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\nট্যাসিটাস । ইতিহাস, অধ্যায় ২ ।"}