{"pageid": 1390630, "title": "শ্রীরঙ্গ গদ্যম", "url": "https://bn.wikipedia.org/wiki?curid=1390630", "content": "শ্রীরঙ্গ গদ্যম্ ( সংস্কৃত: श्रीरंगगद्यम्     ) হল একটি সংস্কৃত প্রার্থনা যা ১১ শতকের শেষের দিকে হিন্দু দার্শনিক রামানুজ  লিখেছিলেন।   এটি শ্রী বৈষ্ণব চিন্তাধারার প্রথম ভক্তি প্রার্থনাগুলির একটি। এটি শ্রীরঙ্গম সহ ১০৮টি দিব্য দেশম মন্দিরে পাঠ করা হয়। \n\n\n== রচনার ইতিহাস ==\nশ্রী বৈষ্ণব আখ্যান অনুসারে, রামানুজ ও তাঁর শিষ্যগণ পাঙ্গুনি উত্তরম্ ( উত্তরা ফাল্গুনী) তারিখে শ্রীরঙ্গমের রঙ্গনাথস্বামী মন্দির পাঙ্গুনি মাসের একটি দিনে উত্তরাম নামক নক্ষত্রের আরোহণের দিন পরিদর্শন করেছিলেন। তামিল পুরাণ অনুসারে, মন্দিরের প্রধান দেবী রঙ্গনায়কির ( লক্ষ্মীর একটি রূপ) জন্মের সময় উত্তরম্ আরোহণে ছিলেন। রামানুজ সেদিন উৎসবের দ্বারা অনুপ্রাণিত হয়ে শ্রীরঙ্গ গদ্যম্, সরনাগতি গদ্যম্  ও বৈকুণ্ঠ গদ্যম্  রচনা করেছিলেন। \n\n\n== বিষয়বস্তু ==\n\nবেদান্তের উপর রামানুজ ভাষ্যের বিপরীতে শ্রীরঙ্গ গদ্যম সম্পর্কে  বিশদ দার্শনিক বিতর্ক নেই। পরিবর্তে, এটি ভক্তির একটি বিশুদ্ধ অভিব্যক্তি ও অসীম গুণের ভান্ডার দেবতা রঙ্গনাথের একটি বিশদ বিবরণ দেয় যাকে তিনি কল্যাণ গুণ  বলেছেন। \nপ্রথমে তিনি রঙ্গনাথকে জ্ঞান (সত্য ও নিখুঁত জ্ঞান), বল,শক্তি, ঐশ্বর্য,সার্বভৌমত্ব, বীর্য,পৌরুষ, শক্তি , তেজ,উজ্জ্বলতা, সৌশীল্য,সু-স্বভাব, বাৎসল্য ও বিশুদ্ধ প্রেম হিসাবে বর্ণনা করেন। এছাড়াও রঙ্গনাথকে মর্দব, স্নেহ, অর্জব,সততা, সৌহার্দ, উদারতা, সাম্য, সমান, কারুণ্য, মাধুর্য, গম্ভীর্য, মহিমা, ঔদার্য, উদার, চাতুর্য, বুদ্ধি, স্থৈর্য, দৃঢ়তা, ধৈর্য, সাহস, শৌর্য, পরাক্রম, সত্যকাম , সত্য সংকল্প , কৃতিত্বম্, কৃতাঙ্গনাথ, কর্মের অধিপতি আদি বৈশিষ্ট্যযুক্ত অসংখ্য গুণাবলীর সমুদ্ররূপে আখ্যায়িত করেছেন। তিনি পরব্রহ্ম ও পুরুষোত্তম হিসাবে প্রশংসিত। \nপরবর্তীতে, তিনি ব্যাখ্যা করেন কিভাবে তিনি সংসার চক্রে আটকা পড়ে তার কর্মের দ্বারা পাপের ফলস্বরূপ জগতে আবদ্ধ হন। এই স্তোত্রের গদ্যে অনেকগুলি বিশেষণ বাক্যাংশ সহ বিকল্প দীর্ঘ ও ছোট বাক্য রয়েছে। জ্ঞান যোগ   বা কর্ম যোগ নয়,বরং ভগবদ্গীতায় বর্ণিত পুণ্যকর্মের অংশ তাকে মোক্ষ অর্জনে সহায়তা করে।\nঅবশেষে তিনি নিবেদন করেন, তিনি যেহেতু  অযোগ্য তাই তাকে রঙ্গনাথ কৃপা করুক।\n\n\n== আরও দেখুন ==\nশরণাগতি গদ্যম\nরঘুবীর গদ্যম\nবৈকুন্ঠ গদ্যম\n\n\n== তথ্যসূত্র =="}