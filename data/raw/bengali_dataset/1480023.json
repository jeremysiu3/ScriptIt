{"pageid": 1480023, "title": "সোলোমোন কভির্কভেলিয়া", "url": "https://bn.wikipedia.org/wiki?curid=1480023", "content": "সোলোমোন কভির্কভেলিয়া (জর্জীয়: სოლომონ კვირკველია; জন্ম: ৬ ফেব্রুয়ারি ১৯৯২) হলেন একজন জর্জীয় পেশাদার ফুটবল খেলোয়াড়। তিনি বর্তমানে সৌদি ক্লাব আল উখলুদ এবং জর্জিয়া জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।\n২০০৯ সালে, কভির্কভেলিয়া জর্জিয়া অনূর্ধ্ব-১৯ দলের হয়ে জর্জিয়ার বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত জর্জিয়ার বয়সভিত্তিক দলের হয়ে খেলার পর, তিনি ২০১৪ সালে জর্জিয়ার হয়ে আন্তর্জাতিক পর্যায়ে অভিষেক করেছেন; জর্জিয়ার জার্সি গায়ে তিনি এপর্যন্ত ৫৫ ম্যাচে অংশগ্রহণ করেছেন।\n\n\n== প্রারম্ভিক জীবন ==\nসোলোমোন কভির্কভেলিয়া ১৯৯২ সালের ৬ই ফেব্রুয়ারি তারিখে জর্জিয়ার সামত্রেদিয়ায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nকভির্কভেলিয়া জর্জিয়া অনূর্ধ্ব-১৯ এবং জর্জিয়া অনূর্ধ্ব-২১ দলের হয়ে খেলার মাধ্যমে জর্জিয়ার প্রতিনিধিত্ব করেছেন। ২০০৯ সালে তিনি  জর্জিয়া অনূর্ধ্ব-১৯ দলের হয়ে আন্তর্জাতিক পর্যায়ে অভিষেক করেছেন। জর্জিয়ার বয়সভিত্তিক দলের হয়ে তিনি প্রায় ৫ বছরে ১৯ ম্যাচে অংশগ্রহণ করেছেন।\n২০১৪ সালের ৫ই মার্চ তারিখে, ২২ বছর ও ২৭ দিন বয়সে, ডান পায়ে ফুটবল খেলায় পারদর্শী কভির্কভেলিয়া লিশটেনস্টাইনের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে জর্জিয়ার হয়ে অভিষেক করেছেন। উক্ত ম্যাচের ৭৭তম মিনিটে রক্ষণভাগের খেলোয়াড় আকাকি খুবুতিয়ার বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি জর্জিয়া ২–০ গোলের ব্যবধানে জয়লাভ করেছিল। জর্জিয়ার হয়ে অভিষেকের বছরে কভির্কভেলিয়া সর্বমোট ৭ ম্যাচে অংশগ্রহণ করেছেন। \n\n\n== পরিসংখ্যান ==\n\n\n=== আন্তর্জাতিক ===\n২৩ সেপ্টেম্বর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসোলোমোন কভির্কভেলিয়া – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে সোলোমোন কভির্কভেলিয়া  (ইংরেজি)  \nসকারবেসে সোলোমোন কভির্কভেলিয়া (ইংরেজি) \nবিডিফুটবলে \nইইউ-ফুটবলে সোলোমোন কভির্কভেলিয়া (ইংরেজি) \nট্রান্সফারমার্কেটে সোলোমোন কভির্কভেলিয়া (ইংরেজি) \nওয়ার্ল্ডফুটবল.নেটে সোলোমোন কভির্কভেলিয়া (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে সোলোমোন কভির্কভেলিয়া (ইংরেজি)"}