{"pageid": 1195457, "title": "কামরুল আলম খান", "url": "https://bn.wikipedia.org/wiki?curid=1195457", "content": "কামরুল আলম খান একজন বাংলাদেশী পদার্থবিদ। তিনি জগন্নাথ বিশ্ববিদ্যালয়ের পদার্থবিজ্ঞান বিভাগের অধ্যাপক এবং জামালপুরে অবস্থিত বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়ের (বশেফমুবিপ্রবি) সাবেক উপাচার্য।\n\n\n== শিক্ষাজীবন ==\nকামরুল আলম ঢাকা বিশ্ববিদ্যালয়ের পদার্থবিজ্ঞান বিভাগ থেকে ১৯৮৫ সালে খ্রিষ্টাব্দে বিএসসি (সম্মান) ও ১৯৮৬ খ্রিষ্টাব্দে এমএসসি ডিগ্রি লাভ করেন। তিনি একই বিভাগ থেকে ১৯৯৯ খ্রিষ্টাব্দে পিএইচডি ডিগ্রি অর্জন করেন।\n\n\n== কর্মজীবন ==\nকামরুল আলম খান ঢাকা বিশ্ববিদ্যালয়ের এনার্জি ইনস্টিটিউটে গবেষণা সহযোগী হিসেবে কাজ করেছেন। বিসিএস শিক্ষা ক্যাডারের কর্মকর্তা হিসেবে ১৯৯৩ খ্রিষ্টাব্দে তিনি শিক্ষকতা জীবন শুরু করেন। ২০০৫ খ্রিষ্টাব্দে তিনি জগন্নাথ বিশ্ববিদ্যালয়ে যোগ দেন এবং ২০১০ খ্রিষ্টাব্দে অধ্যাপক পদে পদোন্নতি লাভ করেন।\nকর্মজীবনে অধ্যাপনার পাশাপাশি তিনি জগন্নাথ বিশ্ববিদ্যালয়ের পদার্থবিজ্ঞান বিভাগের সভাপতি, বিজ্ঞান অনুষদের ডিন, ইনস্টিটিউশনাল কোয়ালিটি অ্যাসুরেন্স সেলের (আইকিউএসি) পরিচালকসহ বিভিন্ন দায়িত্ব পালন করেছেন। ২০২২ খ্রিষ্টাব্দের ১২ ডিসেম্বর তিনি জামালপুরের বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয়ের দ্বিতীয় উপাচার্য হিসেবে নিযুক্ত হন। ২০২৪ সালের ১১ আগস্ট তিনি বিশ্ববিদ্যালয়টির উপাচার্যের পদ থেকে পদত্যাগ করেন।\n\n\n== গবেষণাকর্ম ==\nদেশি ও বিদেশি জার্নালে তার গবেষণা প্রবন্ধ প্রকাশিত হয়েছে। এছাড়া বিভিন্ন আন্তর্জাতিক সম্মেলনে তিনি প্রবন্ধ উপস্থাপন করেছেন।\n\n\n== তথ্যসূত্র =="}