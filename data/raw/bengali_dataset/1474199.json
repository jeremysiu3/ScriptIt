{"pageid": 1474199, "title": "কাজী জহির", "url": "https://bn.wikipedia.org/wiki?curid=1474199", "content": "কাজী জহির (১০ অক্টোবর ১৯২৭ – ২০ অক্টোবর ১৯৯২) একজন বাংলাদেশী চলচ্চিত্র পরিচালক, প্রযোজক ও নির্মাতা। ময়নামতি, অবুঝ মন, বধূ বিদায় প্রভৃতি তার পরিচালিত উল্লেখযোগ্য চলচ্চিত্র। রোমান্টিক পরিচালক খ্যাত এই চলচ্চিত্রকার চিত্রা মহল প্রেক্ষাগৃহেরও মালিক ছিলেন।\n\n\n== প্রারম্ভিক জীবন ==\nকাজী জহির ১৯২৭ সালের ১০ অক্টোবর মতান্তরে ২৭ অক্টোবর ঢাকায় জন্মগ্রহণ করেন। তিনি ঢাকা বিশ্ববিদ্যালয়ের অর্থনীতি বিভাগ এবং পরবর্তীতে ইংরেজি বিভাগ থেকে স্নাতকোত্তর ডিগ্রি লাভ করেন।\n\n\n== কর্মজীবন ==\nকাজী জহির নটর ডেম কলেজের ইংরেজি বিষয়ের শিক্ষক ছিলেন। পরবর্তীতে শিক্ষকতা ছেড়ে চলচ্চিত্র অঙ্গনে প্রবেশ করেন।\n১৯৬৫ সালে উর্দু চলচ্চিত্র বন্ধন পরিচালনার মধ্য দিয়ে তিনি চলচ্চিত্র জগতে প্রবেশ করেন। পরবর্তীতে গড়ে তোলেন নিজস্ব প্রযোজনা প্রতিষ্ঠান চিত্রা ফিল্মস লিমিটেড। নিজের নাম ৫ বর্ণের হওয়ায় তার নির্মিত বেশিরভাগ চলচ্চিত্রের নামও ৫ বর্ণ বিশিষ্ট। ১৯৮৩ সালে তিনি পুরান ঢাকার নাগর মহল সিনেমা হল অধিগ্রহণ করেন এবং চিত্রা মহল নামে পুনরায় চালু করেন। এছাড়া বাংলাদেশ চলচ্চিত্র প্রযোজক ও পরিবেশক সমিতির সভাপতি হিসেবেও দায়িত্ব পালন করেন তিনি।\n\n\n== চলচ্চিত্র ==\n\n\n== ব্যক্তিগত জীবন ==\n৬০-এর দশকের শেষের দিকে কাজী জহির অভিনেত্রী চিত্রা সিনহার সাথে বিবাহ বন্ধনে আবদ্ধ হন। তাদের ৩ সন্তান: সাগর, ঝিনুক ও শাপলা।\n\n\n== মৃত্যু ==\nকাজী জহির ১৯৯২ সালের ২০ অক্টোবর ঢাকায় মৃত্যুবরণ করেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কাজী জহির  (ইংরেজি)\nবাংলা মুভি ডেটাবেজে কাজী জহির"}