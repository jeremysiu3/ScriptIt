{"pageid": 1521846, "title": "নারী ইতিহাস মাস", "url": "https://bn.wikipedia.org/wiki?curid=1521846", "content": "নারী ইতিহাস মাস একটি বার্ষিক উদযাপন, যা ইতিহাস ও সমসাময়িক সমাজে নারীদের অবদান তুলে ধরার জন্য পালন করা হয়। এটি মার্চ মাসে যুক্তরাষ্ট্র, যুক্তরাজ্য ও অস্ট্রেলিয়ায় উদযাপিত হয় এবং আন্তর্জাতিক নারী দিবসের (৮ মার্চ) সঙ্গে সম্পর্কিত। তবে কানাডায় এটি পার্সনস ডে (১৮ অক্টোবর) উদযাপনের সাথে মিলিয়ে অক্টোবর মাসে পালন করা হয়।\n১৯৭৮ সালে সোনোমা কাউন্টি, ক্যালিফোর্নিয়ায় এক সপ্তাহব্যাপী উদযাপনের মাধ্যমে এর সূচনা হয়। পরে গের্ডা লার্নার এবং জাতীয় নারী ইতিহাস জোট এই উদযাপনকে ১৯৮০ সালে একটি জাতীয় সপ্তাহ এবং ১৯৮৭ সালে একটি জাতীয় মাস হিসেবে স্বীকৃতি পাওয়ার জন্য প্রচারণা চালান। পরবর্তী সময়ে এটি আন্তর্জাতিকভাবে ছড়িয়ে পড়ে।\n\n\n== ইতিহাস ==\n\n\n=== যুক্তরাষ্ট্র ===\n\n\n==== নারীর ইতিহাস সপ্তাহ ====\nযুক্তরাষ্ট্রে নারী ইতিহাস মাসের সূচনা ১৯১১ সালের প্রথম আন্তর্জাতিক নারী দিবসের মধ্য দিয়ে হয়। ১৯৬৯ সালে লরা এক্স ক্যালিফোর্নিয়ার বার্কলে শহরে আন্তর্জাতিক নারী দিবস উপলক্ষে একটি মিছিল আয়োজন করেন। এর আগে, যুক্তরাষ্ট্রে আন্তর্জাতিক নারী দিবস অনেকটাই বিস্মৃত ছিল। এই মিছিলের ফলে ১৯৬৮ থেকে ১৯৭৪ সালের নারীবাদী আন্দোলনের একটি কেন্দ্রীয় সংরক্ষণাগার হিসেবে দ্য উইমেন’স হিস্ট্রি রিসার্চ সেন্টার প্রতিষ্ঠিত হয়।\nলরা এক্স মনে করতেন, মানবজাতির অর্ধেক অংশের জন্য একটি মাত্র দিন যথেষ্ট নয়। তাই তিনি জাতীয় নারী ইতিহাস মাস-এর আহ্বান জানান, যা আন্তর্জাতিক নারী দিবসকে কেন্দ্র করে উদযাপিত হবে। দ্য উইমেন’স হিস্ট্রি রিসার্চ সেন্টার প্রায় দশ লাখ নথি মাইক্রোফিল্ম আকারে সংরক্ষণ করে এবং নারীমুক্তি আন্দোলনের দলিল-তথ্য সরবরাহ করে। বর্তমানে এগুলো জাতীয় নারী ইতিহাস জোটের মাধ্যমে পাওয়া যায়, যারা কংগ্রেসে মার্চ মাসকে নারীর ইতিহাস মাস হিসেবে স্বীকৃতি দেওয়ার জন্য সফলভাবে প্রচারণা চালিয়েছে।\n১৯৭৮ সালে সোনোমা, ক্যালিফোর্নিয়ার একটি স্কুল জেলা নারী ইতিহাস সপ্তাহ উদযাপন শুরু করে, যা ৮ মার্চ (আন্তর্জাতিক নারী দিবস) কেন্দ্র করে আয়োজন করা হয়েছিল। ১৯৭৯ সালে, ১৩ থেকে ২৯ জুলাই পর্যন্ত সারা লরেন্স কলেজে নারীদের ইতিহাস নিয়ে ১৫ দিনের একটি সম্মেলন অনুষ্ঠিত হয়, যার সভাপতিত্ব করেন ইতিহাসবিদ গের্ডা লার্নার। এই সম্মেলনের সহ-আয়োজক ছিল সারা লরেন্স কলেজ, উইমেন’স অ্যাকশন অ্যালায়েন্স, এবং স্মিথসোনিয়ান ইনস্টিটিউশন।\nসম্মেলনের অংশগ্রহণকারীরা যখন জানতে পারেন যে সোনোমা কাউন্টির নারীর ইতিহাস সপ্তাহ সফলভাবে উদযাপিত হয়েছে, তখন তারা সিদ্ধান্ত নেন যে নিজেদের সংগঠন, সম্প্রদায় এবং স্কুল মহলেও অনুরূপ উদযাপন চালু করবেন। একই সঙ্গে তারা জাতীয় নারীর ইতিহাস সপ্তাহ প্রতিষ্ঠার উদ্যোগ সমর্থন করার সিদ্ধান্ত নেন।\n১৯৮০ সালের ফেব্রুয়ারিতে, প্রেসিডেন্ট জিমি কার্টার একটি রাষ্ট্রপতি ঘোষণাপত্র জারি করে ৮ মার্চ ১৯৮০-এর সপ্তাহটিকে জাতীয় নারী ইতিহাস সপ্তাহ হিসেবে ঘোষণা করেন। ঘোষণাপত্রে তিনি উল্লেখ করেন, \"যে প্রথম অভিবাসীরা আমাদের উপকূলে এসেছিলেন, এবং যারা তাদের বন্ধু হিসেবে গ্রহণ করেছিলেন সেই প্রথম আমেরিকান আদিবাসী পরিবারগুলো—পুরুষ ও নারী একসঙ্গে কাজ করে এই দেশ গড়ে তুলেছেন। কিন্তু প্রায়ই নারীদের অবদান অগোচরে থেকে গেছে, তাদের কৃতিত্ব যথাযথ স্বীকৃতি পায়নি। অথচ, আমেরিকা গড়ে তোলার ক্ষেত্রে নারীদের অর্জন, নেতৃত্ব, সাহস, শক্তি ও ভালোবাসা পুরুষদের সমান গুরুত্বপূর্ণ ছিল, যাদের নাম আমরা এত ভালোভাবে জানি। ড. গের্ডা লার্নার যেমন বলেছেন, 'নারীর ইতিহাস, নারীর অধিকার।' এটি আমাদের গৌরব, সাহস, শক্তি ও দূরদৃষ্টির এক অপরিহার্য ঐতিহ্য।\nআমি আমার প্রিয় আমেরিকানদের প্রতি আহ্বান জানাই যে, ১৯৮০ সালের ২ থেকে ৮ মার্চ জাতীয় নারী ইতিহাস সপ্তাহ উদযাপনের সময় তারা যেন উপযুক্ত কার্যক্রমের মাধ্যমে এই ঐতিহ্যকে সম্মান জানায়। আমি গ্রন্থাগার, বিদ্যালয় ও সম্প্রদায় সংগঠনগুলোর প্রতি অনুরোধ জানাই, তারা যেন তাদের কার্যক্রমকে সেই সব নেত্রীর প্রতি উৎসর্গ করে, যারা সমতার জন্য সংগ্রাম করেছেন—সুজান বি. অ্যান্থনি, সোজার্নার ট্রুথ, লুসি স্টোন, লুক্রেশিয়া মোট, এলিজাবেথ ক্যাডি স্ট্যান্টন, হ্যারিয়েট টাবম্যান এবং অ্যালিস পল। আমাদের দেশের প্রকৃত ইতিহাস জানলে, আইনগতভাবে সকল নাগরিকের সমান অধিকারের গুরুত্ব আমরা ভালোভাবে বুঝতে পারব। এই লক্ষ্য অর্জনের জন্য আমি যুক্তরাষ্ট্রের সংবিধানে ২৭তম সংশোধনী অনুমোদনের আহ্বান জানাই, যা বলে: 'আইনের দৃষ্টিতে লিঙ্গের কারণে কারও অধিকার অস্বীকার বা খর্ব করা যাবে না, যুক্তরাষ্ট্র বা কোনো অঙ্গরাজ্যের দ্বারা।'\" কার্টার এখানে সমান অধিকার সংশোধনী-এর কথা উল্লেখ করছিলেন, যা কখনোই অনুমোদিত হয়নি। পরবর্তীতে তার রাষ্ট্রপতির মেয়াদ শেষ হওয়ার পর, অন্য একটি সংশোধনী ২৭তম সংশোধনী হিসেবে সংবিধানে যুক্ত হয়।\n১৯৮১ সালে, নারী ইতিহাস সপ্তাহের জনপ্রিয়তা বৃদ্ধি পাওয়ায়, সিনেটর ওরিন হ্যাচ (রিপাবলিকান-উটাহ) এবং প্রতিনিধি বারবারা মিকুলস্কি (ডেমোক্র্যাট-ম্যারিল্যান্ড) একসঙ্গে প্রথম যৌথ কংগ্রেসীয় প্রস্তাব উত্থাপন করেন, যা নারী ইতিহাস সপ্তাহ ঘোষণার উদ্দেশ্যে ছিল। কংগ্রেস তাদের প্রস্তাব পাস করে পাবলিক ল. ৯৭-২৮, যার মাধ্যমে রাষ্ট্রপতিকে অনুরোধ করা হয় ১৯৮২ সালের ৭ মার্চ শুরু হওয়া সপ্তাহকে \"নারী ইতিহাস সপ্তাহ\" হিসেবে ঘোষণা করতে। এরপর কয়েক বছর ধরে, কংগ্রেস মার্চ মাসের একটি সপ্তাহকে নারী ইতিহাস সপ্তাহ হিসেবে ঘোষণা করার জন্য যৌথ প্রস্তাব পাস করতে থাকে। দেশের বিভিন্ন স্কুলেও স্থানীয়ভাবে নারীর ইতিহাস সপ্তাহ এবং এমনকি নারীর ইতিহাস মাস উদযাপন শুরু হয়। ১৯৮৬ সালের মধ্যে, চৌদ্দটি রাজ্য মার্চ মাসকে নারীর ইতিহাস মাস হিসেবে ঘোষণা করে।\n\n\n== নারীর ইতিহাস মাস ==\n১৯৮৭ সালে, জাতীয় নারী ইতিহাস প্রজেক্ট-এর আবেদনের পর, কংগ্রেস Pub. L. 100-9 আইন পাস করে, যা ১৯৮৭ সালের মার্চ মাসকে নারীর ইতিহাস মাস হিসেবে ঘোষণা করে। ১৯৮৮ থেকে ১৯৯৪ সালের মধ্যে, কংগ্রেস আরও কিছু প্রস্তাব পাস করে, যেখানে প্রতি বছরের মার্চ মাসকে নারীর ইতিহাস মাস হিসেবে ঘোষণা করার জন্য প্রেসিডেন্টকে অনুরোধ ও অনুমোদন দেওয়া হয়। ১৯৮৮ সালের পর থেকে, মার্কিন প্রেসিডেন্টরা প্রায় প্রতি বছর মার্চ মাসকে নারীর ইতিহাস মাস হিসেবে ঘোষণা করে প্রজ্ঞাপন জারি করে আসছেন। রাজ্য শিক্ষা দপ্তরগুলোও শ্রেণীকক্ষে লিঙ্গের সমতা প্রচারের উদ্দেশ্যে নারীর ইতিহাস মাস উদযাপনের জন্য উৎসাহিত করতে শুরু করে।  মেরিল্যান্ড, পেনসিলভেনিয়া, আলাস্কা, নিউ ইয়র্ক, ওরেগন এবং অন্যান্য রাজ্য তাদের সকল পাবলিক স্কুলে পাঠ্যক্রমের উপকরণ তৈরি ও বিতরণ করেছিল, যা শিক্ষামূলক ইভেন্ট যেমন প্রবন্ধ প্রতিযোগিতার আয়োজন করেছিল। কয়েক বছরের মধ্যে হাজার হাজার স্কুল এবং সম্প্রদায়ে নারীর ইতিহাস মাস উদযাপন করতে শুরু করে। তারা ইতিহাস ও সমাজে নারীদের ভূমিকা নিয়ে আকর্ষণীয় এবং উদ্দীপক প্রোগ্রাম পরিকল্পনা করেছিল, যা গভর্নর, সিটি কাউন্সিল, স্কুল বোর্ড এবং মার্কিন কংগ্রেসের সমর্থন ও উৎসাহ পেয়েছিল।\nমার্চ ২০১১-এ, ওবামা প্রশাসন একটি প্রতিবেদন প্রকাশ করে, \"Women in America: Indicators of Social and Economic Well-Being\" , যা ২০১১ সালে যুক্তরাষ্ট্রে নারীদের অবস্থা এবং সময়ের সাথে এটি কীভাবে পরিবর্তিত হয়েছে তা প্রদর্শন করে।  এই প্রতিবেদনটি ছিল ১৯৬৩ সালে Commission on the Status of Women দ্বারা তৈরি প্রতিবেদনটির পরবর্তী প্রথম বিস্তৃত ফেডারেল প্রতিবেদন।\nকিছু প্রতিষ্ঠান নারীদের ইতিহাস মাস উদযাপন উপলক্ষে বিবৃতি প্রকাশ করেছে, যেমন রিপাবলিকান ন্যাশনাল কমিটি এবং ডেমোক্রেটিক ন্যাশনাল কমিটি।\nসম্প্রতি, একটি প্রেসিডেন্টের কমিশন আমেরিকায় নারীদের ইতিহাস উদযাপন সম্পর্কিত শুনানি আয়োজন করেছে দেশের বিভিন্ন অংশে। উইমেনস প্রোগ্রেস কমিশন শীঘ্রই শুনানি পরিচালনা করবে, যাতে আমেরিকান নারীদের ইতিহাসের সাথে সম্পর্কিত স্থানগুলোর সংরক্ষণে আগ্রহ বাড়ানো যায়। এই আগ্রহ প্রচারের কিছু প্রতিষ্ঠান হচ্ছে রাজ্য ঐতিহাসিক সমাজ, মহিলা সংগঠন এবং গার্ল স্কাউটস অফ দ্য ইউএসএ এর মতো গ্রুপগুলো। ৭ মার্চ ২০২৫ তারিখে, প্রেসিডেন্ট ট্রাম্প একটি নির্বাহী আদেশ স্বাক্ষর করেন, যার মাধ্যমে মার্চ মাসকে নারীদের ইতিহাস মাস হিসেবে ঘোষণা করা হয়।\n\n\n==== নারীদের ইতিহাস সপ্তাহের প্রেসিডেন্টের ঘোষণাপত্র ====\n১৯৮০ (নিচে স্ক্রল করুন) ওয়েব্যাক মেশিনে আর্কাইভকৃত ২০১৪-০৯-২৯ তারিখে \n১৯৮২ \n১৯৮৩ \n১৯৮৪ \n১৯৮৫  ওয়েব্যাক মেশিনে আর্কাইভকৃত ২০১৫-০৯-২৪ তারিখে \n১৯৮৬  ওয়েব্যাক মেশিনে আর্কাইভকৃত ২০১৫-০৯-২৪ তারিখে\n\n\n==== নারীদের ইতিহাস মাস সম্পর্কিত রাষ্ট্রপতি ঘোষণাসমূহ ====\n\n\n=== জাতীয় নারী ইতিহাস প্রকল্প কর্তৃক ঘোষিত নারী ইতিহাস মাসের বার্ষিক থিমসমূহ ===\n১৯৮৭: সাহস, সহমর্মিতা ও দৃঢ় বিশ্বাসের প্রজন্ম \n১৯৮৮: অতীতকে পুনরুদ্ধার, ভবিষ্যৎকে পুনর্লিখন \n১৯৮৯: শক্তি ও দূরদৃষ্টির উত্তরাধিকার \n১৯৯০: সাহসী কণ্ঠস্বর – আমাদের জীবনে প্রতিধ্বনিত\n১৯৯১: ঐতিহ্যকে লালন, পরিবর্তনকে প্রসার \n১৯৯২: বহু জীবনের বুনন \n১৯৯৩: এক নতুন বিশ্ব আবিষ্কার \n১৯৯৪: প্রতি প্রজন্মে, কর্ম আমাদের স্বপ্নকে মুক্তি দেয় \n১৯৯৫: রক্ষার প্রতিশ্রুতি \n১৯৯৬: এক নতুনভাবে ইতিহাসকে দেখুন\n১৯৯৭: কম্যুনিটি নেতৃত্বের এক সমৃদ্ধ ঐতিহ্য \n১৯৯৮: উত্তরাধিকারকে জীবন্ত রাখা \n১৯৯৯: নারীরা আমেরিকার পরিচয়ে আমাদের স্বাক্ষর রাখছে \n২০০০: নারীদের জন্য এক অসাধারণ শতাব্দী, ১৯০০–২০০০ \n২০০১: সাহস ও দূরদৃষ্টির নারীদের উদযাপন \n২০০২: নারীরা আমেরিকার চেতনাকে ধরে রাখছে \n২০০৩: ভবিষ্যতের পথিকৃৎ নারীরা \n২০০৪: নারীরা—আশা ও সম্ভাবনার অনুপ্রেরণা \n২০০৫: নারীরা আমেরিকাকে পরিবর্তন করছে \n২০০৬: নারীরা—কম্যুনিটি ও স্বপ্নের নির্মাতা \n২০০৭: প্রজন্মের পর প্রজন্ম, নারীরা ইতিহাসকে এগিয়ে নিচ্ছে \n২০০৮: নারীর শিল্প, নারীর দৃষ্টিভঙ্গি \n২০০৯: নারীরা নেতৃত্ব দিচ্ছে—পৃথিবীকে রক্ষার জন্য \n২০১০: নারীদের ইতিহাসকে ফিরে আনা \n২০১১: আমাদের ইতিহাস, আমাদের শক্তি \n২০১২: নারীর শিক্ষা – নারীর ক্ষমতায়ন \n২০১৩: কল্পনার মাধ্যমে উদ্ভাবনে অনুপ্রাণিত নারীরা: বিজ্ঞান, প্রযুক্তি, প্রকৌশল ও গণিতের ক্ষেত্রে নারীদের উদযাপন \n২০১৪: চরিত্র, সাহস ও অঙ্গীকারের নারীদের উদযাপন \n২০১৫: নারীদের জীবনের গল্পের বুনন \n২০১৬: আরও নিখুঁত একতা গঠনের প্রচেষ্টা: সরকারি ও জনসেবায় নারীদের সম্মাননা \n২০১৭: শ্রম ও ব্যবসায় পথিকৃৎ নারীদের সম্মাননা \n২০১৮: তবুও সে অবিচল ছিল: নারীদের বিরুদ্ধে সব ধরনের বৈষম্যের বিরুদ্ধে লড়াই করা নারীদের সম্মাননা \n২০১৯: দূরদৃষ্টিসম্পন্ন নারীরা: শান্তি ও অহিংসার পথপ্রদর্শক \n২০২০: সাহসী ভোটাধিকার সংগ্রামী নারীরা \n২০২১: সাহসী ভোটাধিকার সংগ্রামী নারীরা: নীরবতা প্রত্যাখ্যান আগের বছরের থিম অব্যাহত রাখা হয়েছে কোভিড-১৯ মহামারির কারণে।\n২০২২: চিকিৎসা প্রদানকারী নারীরা, আশার বার্তা ছড়ানো নারীরা \n২০২৩: গল্প বলা নারীদের উদযাপন\n২০২৪: ন্যায়বিচার, বৈচিত্র্য ও অন্তর্ভুক্তির জন্য সোচ্চার নারীরা\n২০২৫: একসঙ্গে এগিয়ে চলা! শিক্ষা ও অনুপ্রেরণার মাধ্যমে প্রজন্ম গড়ে তোলা নারীরা\n\n\n=== রাশিয়া ===\n২০১৭ সাল থেকে, মস্কোর উইমেনস মিউজিয়ামের একটি নারী স্বেচ্ছাসেবক দল রুশ ভাষায় নারীদের ইতিহাসের একটি ভার্চুয়াল মাস উদযাপন করে আসছে। ফেসবুক গ্রুপ\n\n\n=== কানাডায় ===\nকানাডায় ১৯৯২ সালে নারীদের ইতিহাস মাস ঘোষণা করা হয়। এর উদ্দেশ্য ছিল কানাডার জনগণকে \"সমাজে এবং আমাদের বর্তমান জীবনের মানোন্নয়নে নারী ও কন্যাশিশুদের গুরুত্বপূর্ণ অবদান সম্পর্কে জানার সুযোগ করে দেওয়া।\"\nঅক্টোবর মাসটি বেছে নেওয়া হয়েছিল ১৮ অক্টোবরের একটি ঐতিহাসিক রায়ের বার্ষিকী উদযাপনের জন্য। এই মামলাটি ছিল Edwards v. Canada, যা \"পারসনস কেস\" নামে বেশি পরিচিত। এই রায়ে নিশ্চিত করা হয় যে কানাডীয় নারীরা সিনেটর হওয়ার যোগ্য এবং রাজনৈতিক ক্ষমতার ক্ষেত্রে তারা পুরুষদের সমান অধিকার ভোগ করে।\n\n\n=== ইউক্রেনে ===\nখারকিভ শহরের জেন্ডার মিউজিয়াম [১] ইউক্রেনীয় ভাষায় নারীদের ইতিহাস মাস উদযাপনে নানা ধরনের অনুষ্ঠান আয়োজন করে।\n\n\n=== অস্ট্রেলিয়ায় ===\nঅস্ট্রেলিয়ায় ২০০০ সালে প্রথমবার নারীদের ইতিহাস মাস উদযাপিত হয়।  এটি শুরু করেন হেলেন লিওনার্ড, যিনি ন্যাশনাল উইমেন’স মিডিয়া সেন্টারের সমন্বয়ক ছিলেন এবং উইমেন’স ইলেক্টোরাল লবি-এর সঙ্গে কাজ করতেন। বার্ষিক নারীদের ইতিহাস মাস উদযাপনের আয়োজন অস্ট্রেলিয়ান উইমেন’স হিস্ট্রি ফোরামের কার্যক্রমের অংশ হিসেবে পরিচালিত হয়।\n\n\n==== বার্ষিক থিম ====\n২০০৫ সাল থেকে অস্ট্রেলিয়ায় নারী ইতিহাস মাসের বার্ষিক উদযাপন বিভিন্ন ক্ষেত্রে নারীদের অর্জনকে কেন্দ্র করে হয়ে আসছে। প্রচার সামগ্রী ও বিভিন্ন অনুষ্ঠান নির্দিষ্ট থিমের ওপর ভিত্তি করে পরিকল্পিত হয়, এবং সংগঠন, প্রতিষ্ঠান ওt সম্প্রদায়ের দলগুলোকে তাদের নিজস্ব কার্যক্রমে এই থিম ব্যবহারের জন্য উৎসাহিত করা হয়।\nAWHF ২০১৪ সালে \"Women's History Month Finale: The Great Debate\" আয়োজন করেছিল, যা তাদের আনুষ্ঠানিক উদযাপনের সমাপ্তি চিহ্নিত করে।\n\n২০১৩: প্রতিষ্ঠাতা নারীদের খোঁজে.\n২০১২: পরিকল্পনায় নারী: স্থপতি, নগর পরিকল্পনাবিদ ও ল্যান্ডস্কেপ স্থপতিরা   \n২০১১: খাদ্য ব্যবসায় নারী   \n২০০৯: সংসদে নারী   \n২০০৮: বিশ্বে নারীদের অবদান: বিদেশে অবদান রাখা অস্ট্রেলিয়ান নারীরা.\n২০০৭: কাঁধে কাঁধ মিলিয়ে: আদিবাসী ও অ-আদিবাসী নারীদের একসঙ্গে কাজ.\n২০০৬: সুরের দুনিয়ায় নারী: সংগীত জগতে নারীদের ভূমিকা\n\n২০০৫: দুঃসাহসী নারীদের উদযাপন \n\n\n=== হাঙ্গেরিতে ===\nসেন্ট ইস্তভান কিরাই মিউজিয়ামের (সেকেশফেহেরভার) প্রত্নতত্ত্ববিদরা ২০২১ সালে নারী ইতিহাস মাস উদযাপন উপলক্ষে বেশ কয়েকটি ফেসবুক পোস্ট করেছিলেন, যা ছিল হাঙ্গেরিতে প্রথমবারের মতো এই ধরনের উদ্যোগ। একই বছরে, হাঙ্গেরির জাতীয় জাদুঘরে মার্চ মাসে \"শিল্পে নারী\" শিরোনামে একটি প্রদর্শনী অনুষ্ঠিত হয়।\n\n\n== বাহ্যিক সংযোগ ==\n\nনারী ইতিহাস মাস – যুক্তরাষ্ট্রে\nনারী ইতিহাস মাস – কানাডায়\nনারী ইতিহাস মাসের পুরাতন ওয়েবসাইট সংরক্ষণাগার – অস্ট্রেলিয়ায়, প্যান্ডোরা সংরক্ষণাগার থেকে\n\n\n== তথ্যসূত্র =="}