{"pageid": 1473621, "title": "চুম্কি পেয়ালা (গান)", "url": "https://bn.wikipedia.org/wiki?curid=1473621", "content": "চুম্কি পেয়ালা (আসল নাম: সিপি কাপ/Sippy Cup) হলো মার্কিন গায়িকা মেলানি মার্টিনেজের একটি গান, যা তার  প্রথম অ্যালবাম ক্রাই বেবি থেকে তৃতীয় একক হিসাবে প্রকাশিত হয়েছে। শৈলী শিল্পী স্টেলা রোয্ সেন্ট ক্লেয়ার সমন্বিত একটি সঙ্গীতচিত্র ১৬ শ্রাবণ, ১৪২২-এ মুক্তি পায়।\n\n\n== পটভূমি এবং রচনা ==\nস্পিন/SPIN-এর সাথে সাক্ষাত্কারে, মার্টিনেয সিপি কাপ-কে ডলহাউস-এর দ্বিতীয় অংশ হিসেবে বর্ণনা করেছেন, বলেছেন: \"গানটি মূলত ডলহাউস ইপি এবং ক্রাই বেবি অ্যালবামের মধ্যে একটি সেতু। রান্নাঘরে অসলে কী হ​য় তা নিয়ে এ গানটি একটু গভীর ধারণা দেয়, - ক্রাইবেবির জীবনটুকু একটু ভালোভাবে দেখা\"। গানটি রচিত হয়েছে গিরিমধ্যমে।\n\n\n== সঙ্গীতচিত্র ==\nমার্টিনেয সিপি কাপ-এ ক্রাই বেবির চরিত্র এবং তার ঘরোয়া জীবনকে আরও অন্বেষণ করেছেন, যা দেখায় যে তার পিতামাতার সমস্যাগুলি কতটা গুরুতর। তার মা যতোই তার মদ্যপান লুকানোর চেষ্টা করুক না কেন, ক্রাই বেবি জানে যে সে তার সিপি কাপে মদ লুকিয়ে রেখেছে। মাতাল মা যখন তার স্বামীকে অন্য মহিলার সাথে দেখে, তখন সে তাদের দুজনকে বেঁধে রাখে, তাদের হত্যা করে এবং রক্তাক্ত চাদর দিয়ে লাশ ঢেকে দেয়। ক্রাই বেবি তারপর অপরাধের দৃশ্যে দেখে ফেলে; হতবাক এবং ভয়াবহ এ দৃষ্টি দ্বারা অভিভূত, সে আতঙ্কিত হতে শুরু করে। তার মা তাকে ঘুমোতে দেয় এবং যখন সে জেগে ওঠে, ক্রাই বেবিকে নিজের বিছানায় শিকল দিয়ে বাঁধা অবস্থায় পায়। হত্যা ধামাচাপা দেওয়ার জন্য তার মা তাকে জোর করে মাদক গ্রহণ করায় যাতে সে হত্যাকাণ্ডের ভয়ঙ্কর সেই স্মৃতি ভুলে যায়।\n\n\n== চক্র ==\n\n\n== তথ্যসূত্র =="}