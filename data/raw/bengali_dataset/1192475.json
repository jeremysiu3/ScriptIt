{"pageid": 1192475, "title": "জাহাঙ্গীর আলম (সচিব)", "url": "https://bn.wikipedia.org/wiki?curid=1192475", "content": "মোঃ জাহাঙ্গীর আলম (জন্ম: ১৯৬৬ খ্রি.) বাংলাদেশ সিভিল সার্ভিসের একজন কর্মকর্তা যিনি বর্তমানে পরিকল্পনা কমিশনের সদস্য (সচিব) হিসেবে দায়িত্ব পালন করছেন। ইতিপূর্বে তিনি স্বাস্থ্য সেবা বিভাগ ও সমাজকল্যাণ মন্ত্রণালয়ে সচিব হিসেবে দায়িত্ব পালন করেছেন। তিনি প্রধানমন্ত্রীর সহকারী একান্ত সচিব-১ ছিলেন।\n\n\n== প্রাথমিক জীবন ==\nআলম ১৯৬৬ খ্রিষ্টাব্দের ১৭ অক্টোবর রংপুর জেলার পীরগঞ্জ উপজেলায় জন্মগ্রহণ করেন। তিনি বাংলাদেশ কৃষি বিশ্ববিদ্যালয় থেকে বিএসসি কৃষি (স্নাতক) এবং বঙ্গবন্ধু শেখ মুজিবুর রহমান কৃষি বিশ্ববিদ্যালয় থেকে কৃষি বনায়ন ও পরিবেশ বিষয়ে এমএস ডিগ্রি লাভ করেন।\n\n\n== কর্মজীবন ==\nজাহাঙ্গীর আলম বিসিএস একাদশ ব্যাচের প্রশাসন ক্যাডারের কর্মকর্তা হিসেবে ১৯৯৩ খ্রিষ্টাব্দে সরকারি চাকরিতে যোগদান করেন। তিনি মাঠ প্রশাসনে বিভিন্ন স্তরে কাজ করেছেন। তিনি প্রধানমন্ত্রীর সহকারী একান্ত সচিব-১ ছিলেন। তিনি জননিরাপত্তা বিভাগ, স্বরাষ্ট্র মন্ত্রণালয় এবং জ্বালানি ও খনিজ সম্পদ বিভাগে বিভিন্ন পদে কর্মরত ছিলেন। এছাড়া তিনি সুন্দরবন গ্যাস কোম্পানী লিমিটেড এবং সিলেট গ্যাস ফিল্ডস লিমিটেডের চেয়ারম্যানসহ বিভিন্ন কোম্পানির পরিচালক হিসেবে দায়িত্ব পালন করেছেন। ২০২২ খ্রিষ্টাব্দে তিনি সচিব পদে পদোন্নতি লাভ করেন। তিনি সমাজকল্যাণ মন্ত্রণালয়ে সচিব হিসেবে দায়িত্ব পালন করেন। \n৫ অক্টোবর ২০২৩ সালে জাহাঙ্গীর আলমকে স্বাস্থ্য ও পরিবার কল্যাণ মন্ত্রণালয়ের স্বাস্থ্য সেবা বিভাগের সচিব হিসেবে নিয়োগ দেয়া হয়।\n\n\n== তথ্যসূত্র =="}