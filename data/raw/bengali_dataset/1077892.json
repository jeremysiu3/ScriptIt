{"pageid": 1077892, "title": "আব্দুল হাদি তালুকদার", "url": "https://bn.wikipedia.org/wiki?curid=1077892", "content": "আবদুল হাদি তালুকদার (১৯০৫ - ১৭ জুলাই ১৯৮৫) একজন বাংলাদেশী একাডেমিক প্রশাসক, শিক্ষাবিদ, রাজনীতিবিদ এবং ঢাকা বিশ্ববিদ্যালয়ের সাবেক রেজিস্ট্রার ছিলেন।\n\n\n== প্রাথমিক জীবন ==\nতালুকদার ২৬ অক্টোবর ১৯০৫ সালে পটুয়াখালী জেলার জমিদার পরিবারে জন্মগ্রহণ করেন। তিনি ১৯২৪ সালে বরিশাল জিলা স্কুল থেকে ম্যাট্রিক পাশ করেন। তিনি ১৯২৬ সালে ব্রজমোহন কলেজ থেকে থেকে কলা বিভাগ থেকে ইন্টারমিডিয়েট সম্পন্ন করেন। তিনি ১৯২৯ ও ১৯৩০ সালে ঢাকা বিশ্ববিদ্যালয় থেকে বি এ এবং সালে এমএ ডিগ্রি সম্পন্ন করেন। এরপর ১৯৩২ সালে ইউনিভার্সিটি কলেজ লন্ডনে দর্শন অধ্যয়ন করতে গমন করেন। তিনি ১৯৩৫ সালে দর্শনে আরেকটি এমএ ডিগ্রি শেষ করেন। তিনি ১৯৩৯ সালে উলানিয়া জমিদার পরিবারের সদস্য বেগম নুরুন্নাহার চৌধুরীকে বিয়ে করেন।\n\n\n== কর্মজীবন ==\nতালুকদার ঢাকা বিশ্ববিদ্যালয়ে দর্শন বিভাগে প্রভাষক হিসেবে যোগদান করেন। ঢাকা বিশ্ববিদ্যালয়ে তিনি একাডেমিক কাউন্সিল, দর্শন বিষয়ক কোর্স সম্পর্কিত কমিটি এবং ১৯৪৫ সাল থেকে থেকে ১৯৫৪ সাল পর্যন্ত নির্বাহী পরিষদ সহ বিভিন্ন বিষয়ে দায়িত্ব পালন করেন। তিনি ১৯৪৫ সালে ঢাকা বিশ্ববিদ্যালয়ের রেজিস্ট্রার নিযুক্ত হন এবং ১৯৬৮ সাল পর্যন্ত রেজিস্টার হিসেবে দায়িত্ব পালন করেন। পাকিস্তান সরকার তাকে পাকিস্তানের বেসামরিক নাগরিকদের জন্য তৃতীয় সর্বোচ্চ পুরস্কার সিতারা-ই-ইমতিয়াজ প্রদান করে যা পূর্ব পাকিস্তানে ১৯৬৯ সালের গণঅভ্যুত্থান পর তিনি ত্যাগ করেন। তিনি মুহাম্মদ আবদুল বারীর সভাপতিত্বের ৭ সদস্য বিশিষ্ট ইসলামী বিশ্ববিদ্যালয় পরিকল্পনা কমিটির সদস্য ছিলেন। তিনি ইসলামিক একাডেমি অফ কেমব্রিজের বাংলাদেশী শাখার সভাপতি ছিলেন। তিনি বেশ কয়েকটি স্কুল ও মাদ্রাসা প্রতিষ্ঠা করেন।\n\n\n== মৃত্যু ==\n১৭ জুলাই ১৯৮৫ সালে তালুকদার মৃত্যু বরণ করেন।\n\n\n== তথ্যসূত্র =="}