{"pageid": 1471533, "title": "মোহাম্মদ সোহায়েল", "url": "https://bn.wikipedia.org/wiki?curid=1471533", "content": "রিয়ার অ্যাডমিরাল মোহাম্মদ সোহায়েল ছিলেন বাংলাদেশ নৌবাহিনীর একজন প্রাক্তন দুই তারকা অ্যাডমিরাল। তার সর্বশেষ নিয়োগ ছিল চট্টগ্রাম বন্দর কর্তৃপক্ষের চেয়ারম্যান। এখানে যোগদানের আগে তিনি পায়রা বন্দর কর্তৃপক্ষের চেয়ারম্যান ছিলেন। এর আগে তিনি নৌবাহিনী সদর দফতরে সাবমেরিন পরিচালক হিসেবে দায়িত্ব পালন করছিলেন।\nসোহায়েল নৌ গোয়েন্দা বিভাগের পরিচালক হিসেবেও দায়িত্ব পালন করেন এবং কমোডর থাকাকালীন বিএনএস হাজী মহসীন কমান্ডের দায়িত্ব পালন করেন। তিনি নেভাল ট্রেনিং এবং ডকট্রিন কমান্ডের কমান্ডার হিসেবে দায়িত্ব পালন করেন।\n\n\n== প্রাথমিক জীবন এবং শিক্ষা ==\nসোহায়েল ১৯৮৬ সালে বাংলাদেশ নেভাল একাডেমিতে যোগদান করেন এবং ১ জানুয়ারি ১৯৮৮ তারিখে তিনি নির্বাহী শাখায় কমিশন লাভ করেন।\n\n\n== কর্মজীবন ==\nসোহায়েল মিরপুরের ডিফেন্স সার্ভিসেস কমান্ড অ্যান্ড স্টাফ কলেজের শিক্ষক ছিলেন। তারপর কর্নেল জিএস হিসেবে কাউন্টার টেররিজম অ্যান্ড ইন্টেলিজেন্স ব্যুরো (সিটিআইবি) এবং অভ্যন্তরীণ বিষয়ক ব্যুরো (আইএবি) ডিরেক্টরেট জেনারেল অব ফোর্সেস ইন্টেলিজেন্সে দায়িত্ব পালন করেন।\nসোহায়েল স্বরাষ্ট্র মন্ত্রণালয়ে র‍্যাপিড অ্যাকশন ব্যাটালিয়নেও নিয়োগ পান। তিনি র‍্যাপিড অ্যাকশন ব্যাটালিয়নের লিগ্যাল অ্যান্ড মিডিয়া উইং ডিরেক্টর হিসেবে দায়িত্ব পালন করেন।\nসোহায়েল ২২ ফেব্রুয়ারি ২০২২-এ কমোডোর থেকে রিয়ার অ্যাডমিরাল পদে উন্নীত হন। এরপর থেকে তিনি নৌপরিবহন মন্ত্রণালয়ে নিযুক্ত ছিলেন। ২ মে ২০২৩-এ, তিনি চট্টগ্রাম বন্দর কর্তৃপক্ষের চেয়ারম্যান নিযুক্ত হন যেখানে তিনি রিয়ার অ্যাডমিরাল এম শাহজাহানের স্থলাভিষিক্ত হন। তিনি পায়রা বন্দর কর্তৃপক্ষের চেয়ারম্যান হিসেবে দায়িত্ব পালন করছিলেন এবং রিয়ার এডমিরাল গোলাম সাদেকের স্থলাভিষিক্ত হন।\n২০২৪ সালের ১৯ আগস্ট সোহায়েলকে বাধ্যতামূলক অবসরে পাঠানো হয়।\n\n\n== বিতর্ক ==\n২০২৪ সালের ২০ আগস্ট রাতে রাজধানীর বনানী থেকে আটক করা হয়। পরে পল্টন থানায়, বাংলাদেশ জাতীয়তাবাদীর যুবদল এর নেতা নেতা নবীন তালুকদারকে গুলি করে হত্যার অভিযোগে। আটক করে ঢাকা মেট্রোপলিটন পুলিশ। ২০২৪ সালের ২১ আগস্ট (বুধবার) তাদের ঢাকার চিফ মেট্রোপলিটন ম্যাজিস্ট্রেট আদালতে হাজির করে পুলিশ। এরপর মামলার তদন্ত কর্মকর্তা পল্টন থানার এসআই নাজমুল হাচান তাদের জিজ্ঞাসাবাদের জন্য ১০ দিনের রিমান্ডের আবেদন করেন। শুনানি শেষে মেট্রোপলিটন ম্যাজিস্ট্রেট মোহাম্মদ জসিম তাদের চারদিন করে রিমান্ড মঞ্জুর করেন। তার বিরুদ্ধে জোরপূর্বক গুম, হত্যাসহ বিভিন্ন অভিযোগে জড়িত থাকার অভিযোগ ওঠে।\n\n\n== তথ্যসূত্র =="}