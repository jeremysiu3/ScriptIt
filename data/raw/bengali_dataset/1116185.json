{"pageid": 1116185, "title": "কুষ্টিয়া জেলা সুইমিংপুল", "url": "https://bn.wikipedia.org/wiki?curid=1116185", "content": "কুষ্টিয়া জেলা সুইমিংপুল ২০১৭ সাল হতে সক্রীয় বাংলাদেশের জেলা পর্যায়ের একটি সাঁতার ক্রীড়া আয়োজন ও প্রশিক্ষণ সুইমিংপুল। এটি কুষ্টিয়া জেলা স্টেডিয়ামের সীমার মধ্যে অবস্থিত। বাংলাদেশের সকল সাঁতার ক্রীড়া আয়োজনের সরকারি ভেন্যুর মতই এটি জাতীয় ক্রীড়া পরিষদের অধিভূক্ত এবং স্থানীয় কুষ্টিয়া জেলা ক্রীড়া সংস্থার তত্ত্বাবধায়নে রয়েছে।\n\n\n== নির্মাণ ইতিহাস ==\n২০১৪ সালের ৩০ মার্চ কুষ্টিয়া স্টেডিয়ামের সীমার মাঝে জাতীয় ক্রীড়া পরিষদের উদ্যোগে সুইমিংপুলটির নির্মাণ শুরু হয়। ২০১৬ সালে এটির নির্মাণ সম্পন্ন হয়। ২০১৭ সালের ২৫ এপ্রিল স্টেডিয়ামটি সাতারুদের ক্রীড়া ও প্রশিক্ষণের জন্য উদ্বোধন ও সক্রীয় করা হয়। প্রকল্পটির নির্মাণ সম্পন্ন করতে ৮ কোটি ৭৮ লাখ ৩৮ হাজার টাকা ব্যয় হয়।\n\n\n== কাঠামো ==\nকুষ্টিয়া জেলা সুইমিংপুল দোতলা প্যাভিলিয়ন, পাঁচ ধাপবিশিষ্ট সাধারণ গ্যালারি, আরসিসি সংযোগ সড়ক, গভীর নলকূপ, পুলের পানি ছাঁকনির মাধ্যমে পরিষ্কার রাখার মত কাঠামো যুক্ত। এটি খোলা আকাশের নীচে উন্মুক্ত সুইমিংপুল।\n\n\n== তথ্যসূত্র =="}