{"pageid": 1439199, "title": "আনফরগিভেন (২০০১)", "url": "https://bn.wikipedia.org/wiki?curid=1439199", "content": "আনফরগিভেন একটি পেশাদার কুস্তি প্রতি-দর্শনে-পরিশোধ (পিপিভি) এবং সরাসরি ধারাবাহিক সম্প্রচার অনুষ্ঠান ছিল, যা ওয়ার্ল্ড রেসলিং ফেডারেশন (ডাব্লিউডাব্লিউএফ) প্রযোজনা করেছে। এটি আনফরগিভেন কালানুক্রমিকের অধীনে প্রচারিত চতুর্থ অনুষ্ঠান ছিল। এই অনুষ্ঠানটি ২০০১ সালের ২৩শে সেপ্টেম্বর তারিখে মার্কিন যুক্তরাষ্ট্রের পেনসিলভেনিয়ার পিটসবার্গের মেলোন এরিনায় অনুষ্ঠিত হয়েছে।\nপ্রাক-প্রদর্শনে একটিসহ মূল অনুষ্ঠান মিলিয়ে সর্বমোট নয়টি ম্যাচ এই অনুষ্ঠানে অনুষ্ঠিত হয়েছে। এই অনুষ্ঠানের সর্বশেষ ম্যাচে কার্ট এঙ্গেল ডাব্লিউডাব্লিউএফ চ্যাম্পিয়নশিপ ম্যাচে স্টোন কোল্ড স্টিভ অস্টিনকে পরাজিত করেছে। অন্যান্য শীর্ষস্থানীয় ম্যাচে, রাইনো ডাব্লিউসিডাব্লিউ মার্কিন যুক্তরাষ্ট্র চ্যাম্পিয়নশিপের জন্য আয়োজিত একক ম্যাচে তাজিরিকে এবং ডাব্লিউডাব্লিউএফ হার্ডকোর চ্যাম্পিয়নশিপ ম্যাচে রব ভ্যান ড্যাম ক্রিস জেরিকোকে পিনফলের মাধ্যমে পরাজিত করেছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল ডাব্লিউডাব্লিউএফের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউএফের সাপ্তাহিক টেলিভিশন অনুষ্ঠানে প্রদর্শন করা হয়েছে।\n\n\n== পটভূমি ==\nআনফরগিভেন হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের সেপ্টেম্বর মাসে অনুষ্ঠিত হয়। ১৯৯৫ সালের গোড়ার দিকে, প্রতিযোগী ওয়ার্ল্ড চ্যাম্পিয়নশিপ রেসলিং (ডাব্লিউসিডাব্লিউ) দ্বারা তাদের বার্ষিক প্রতি-দর্শনে-পরিশোধ অনুষ্ঠান সংখ্যা বাড়ানোর পদক্ষেপের প্রতিক্রিয়া হিসেবে ডাব্লিউডাব্লিউএফ \"ইন ইয়র হাউজ\" নামে একটি মাসিক ধারাবাহিক প্রতি-দর্শনে-পরিশোধ প্রতিষ্ঠা করেছিল, যা বিগ ফাইভের মধ্যে যেকোন একটি অনুষ্ঠান আয়োজন না হওয়া মাসে আয়োজন করা হয় এবং কম দামে বিক্রি হয়েছিল (বিগ ফাইভের প্রতিটির মূল্য ছিল ২৯.৯৫ মার্কিন ডলার, অন্যদিকে ইন ইয়র হাউজ অনুষ্ঠানগুলোর মূল্য ছিল ১৪.৯৫ মার্কিন ডলার)। ইন ইয়র হাউজের এই কম মূল্য নেটওয়ার্ক টেলিভিশন সেটারডে নাইট'স মেইন ইভেন্টের সম্প্রচারের পতন ও বাতিল এবং হোম ভিডিও রিলিজ থেকে অপর্যাপ্ত আয়ের পর প্রতি-দর্শনে-পরিশোধ বাজার থেকে ডাব্লিউডাব্লিউএফের আয় বাড়ানোর একটি প্রচেষ্টাও ছিল। উপরন্তু, উক্ত সময়ে বিগ ফাইভ তিন ঘন্টা ধরে চলতো, অন্যদিকে ইন ইয়র হাউজের অনুষ্ঠানগুলো শুধুমাত্র দুই ঘন্টা চলতো। অতঃপর ডাব্লিউডাব্লিউএফ এক ঘোষণায় জানিয়েছিল যে আনফরগিভেন একটি বার্ষিক সরাসরি অনুষ্ঠান হিসেবে প্রতি বছরের সেপ্টেম্বর মাসে অনুষ্ঠিত হবে। আনফরগিভেন ১৯৯৮ সালের ২৪শে এপ্রিল মাসে ২১তম ইন ইয়র হাউজ প্রতি-দর্শনে-পরিশোধ (পিপিভি) হিসেবে অনুষ্ঠিত হয়েছিল।\n২০০১ সালের এই অনুষ্ঠানটি আনফরগিভেন কালানুক্রমিকের চতুর্থ অনুষ্ঠান ছিল, যা ২৩শে সেপ্টেম্বর তারিখে মার্কিন যুক্তরাষ্ট্রের পেনসিলভেনিয়ার পিটসবার্গের মেলোন এরিনায় আয়োজন করার জন্য নির্ধারণ করা হয়েছিল। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবায় সরাসরি সম্প্রচার করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}