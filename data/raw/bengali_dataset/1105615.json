{"pageid": 1105615, "title": "ইসমাইল মাতার", "url": "https://bn.wikipedia.org/wiki?curid=1105615", "content": "ইসমাইল মাতার খামিস আল মুখাইনি আল জুনাইবি (আরবি: إسماعيل مطر‎, ইংরেজি: Ismail Matar; ৭ এপ্রিল ১৯৮৩; ইসমাইল মাতার নামে সুপরিচিত) হলেন একজন আমিরাতি পেশাদার ফুটবল খেলোয়াড়। তিনি বর্তমানে আমিরাতি ক্লাব আল ওয়াহদা এবং সংযুক্ত আরব আমিরাত জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\n১৯৯৭–৯৮ মৌসুমে, আমিরাতি ফুটবল ক্লাব আল ওয়াহদার যুব পর্যায়ের হয়ে খেলার মাধ্যমে ইসমাইল ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০২–০৩ মৌসুমে, আমিরাতি ক্লাব আল ওয়াহদার মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। মাঝে তিনি এক মৌসুমের জন্য কাতারি ক্লাব আল সাদে ধারে খেলেছেন।\n২০০৩ সালে, ইসমাইল সংযুক্ত আরব আমিরাত অনূর্ধ্ব-২০ দলের হয়ে সংযুক্ত আরব আমিরাতের বয়সভিত্তিক পর্যায়ে অভিষেক করেছিলেন। প্রায় ১ বছর যাবত সংযুক্ত আরব আমিরাতের বয়সভিত্তিক দলের হয়ে খেলার পর, তিনি ২০০৩ সালে সংযুক্ত আরব আমিরাতের হয়ে আন্তর্জাতিক পর্যায়ে অভিষেক করেছেন; সংযুক্ত আরব আমিরাতের জার্সি গায়ে তিনি এপর্যন্ত ১৩১ ম্যাচে ৩৫টি গোল করেছেন।\n\n\n== প্রারম্ভিক জীবন ==\nইসমাইল মাতার খামিস আল মুখাইনি আল জুনাইবি ১৯৮৩ সালের ৭ই এপ্রিল তারিখে সংযুক্ত আরব আমিরাতের আবুধাবিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nইসমাইল সংযুক্ত আরব আমিরাত অনূর্ধ্ব-২০ এবং সংযুক্ত আরব আমিরাত অনূর্ধ্ব-২৩ দলের হয়ে খেলার মাধ্যমে সংযুক্ত আরব আমিরাতের প্রতিনিধিত্ব করেছেন।\n২০০৩ সালের ১৯শে অক্টোবর তারিখে, ২০ বছর, ৬ মাস ও ১২ দিন বয়সে, বাম পায়ে ফুটবল খেলায় পারদর্শী ইসমাইল তুর্কমেনিস্তানের বিরুদ্ধে অনুষ্ঠিত ২০০৪ এএফসি এশিয়ান কাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে সংযুক্ত আরব আমিরাতের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচটি তুর্কমেনিস্তান ১–০ গোলের ব্যবধানে জয়লাভ করেছিল। সংযুক্ত আরব আমিরাতের হয়ে অভিষেকের বছরে ইসমাইল সর্বমোট ৮ ম্যাচে ২টি গোল করেছেন।\n\n\n== পরিসংখ্যান ==\n\n\n=== আন্তর্জাতিক ===\n৮ ডিসেম্বর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nইসমাইল মাতার – ফিফা প্রতিযোগিতার রেকর্ড (ইংরেজি) \nসকারওয়েতে ইসমাইল মাতার  (ইংরেজি)  \nট্রান্সফারমার্কেটে ইসমাইল মাতার (ইংরেজি) \nওয়ার্ল্ডফুটবল.নেটে ইসমাইল মাতার (ইংরেজি) \nইএসপিএন এফসিতে ইসমাইল মাতার (ইংরেজি) \nন্যাশনাল-ফুটবল-টিমস.কমে ইসমাইল মাতার (ইংরেজি)"}