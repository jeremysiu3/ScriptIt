{"pageid": 1400774, "title": "লুই আর্থার ডুকস ডু হুরন", "url": "https://bn.wikipedia.org/wiki?curid=1400774", "content": "লুই আর্থার ডুকস ডু হুরন (৮ ডিসেম্বর ১৮৩৭ - ৩১ আগস্ট ১৯২০) ছিলেন রঙিন ফটোগ্রাফির একজন ফরাসি পথিকৃৎ।\n\n\n== ব্যক্তিগত জীবন ==\nতিনি ফ্রান্সের দক্ষিণ-পশ্চিমাঞ্চলে অবস্থিত গিরোন্দে'র ল্যাঙ্গনে জন্মগ্রহণ করেন এবং এজেনে মৃত্যুবরণ করেন।\n\n\n== আলোকচিত্র কৌশল ==\n১৮৬২ সালে তার মৌলিক ধারণাগুলি নিয়ে একটি গবেষণাপত্র লেখেন তবে এটি অপ্রকাশিত থাকে, এরপর  তিনি সংযোজন এবং বিয়োজন উভয় পদ্ধতি ব্যবহার করে তিনটি ভিন্ন রঙের মাধ্যমে রঙিন ফটোগ্রাফির জন্য ব্যবহারিক প্রক্রিয়ার উন্নয়নে কাজ করেন।   ১৮৬৮ সালে তিনি তার ধারণাগুলির পেটেন্ট করেন (ফরাসি পেটেন্ট নং ৮৩০৬১) এবং ১৮৬৯ সালে Les couleurs en photographie, solution du problème-এ প্রকাশ করেন। ১৮৭৩ সালে হারম্যান উইলহেম ভোগেল এর রঞ্জক সংবেদনশীলতা পদ্ধতির আবিষ্কার প্রাথমিকভাবে তিন-রঙের বিশ্লেষণ পদ্ধতিকে সহজতর করে এবং এর উপরই লুই ডুকস ডু হুরন এর সমস্ত পদ্ধতি নির্ভরশীল। \nভিউ অফ এজেন লুই ডুকস ডু হুরন এর রঙিন আলোকচিত্রগুলোর মধ্যে সবচেয়ে বেশিবার পুনরুত্পাদিত চিত্র, এটি ১৮৭৭ সালের দক্ষিণ ফ্রান্সের একটি প্রাকৃতিক ভূচিত্র, যা তিনি তার বিয়োজন সমাবেশ পদ্ধতি-তে মুদ্রণ করেন। ১৮৭৪ এর সময়কালে তার অ্যাটিকের জানালা থেকে তোলা আরও কিছু থেকে দৃশ্যের আলোকচিত্র এখনও টিকে আছে, এছাড়াও পরবর্তীতে আলজেরিয়ায় তোলা দৃশ্য, স্থির জীবনের বিষয়, চিত্রকর্ম এবং শিল্পকলা প্রিন্টের পুনরুত্পাদন এবং অনিশ্চিত সময়কালের অন্তত দুটি প্রতিকৃতি।\n১৮৯১ সালে তিনি অ্যানাগ্লিফ স্টেরিওস্কোপিক মুদ্রণ ব্যবস্থার প্রবর্তন করেন, যা \"লাল-নীল চশমা\" ব্যবহার করে দেখা যায় এমন এক ধরণের ত্রিমাত্রিক (3-D) চিত্র। যদিও অন্যরা এর আগে একই পদ্ধতি হাতে আঁকা শিল্পকর্মের ক্ষেত্রে প্রয়োগ করেছিলেন বা পর্দায় আলোকচিত্র দেখানোর কাজে ব্যবহার করেছিলেন, তবে তিনিই প্রথম স্টেরিওস্কোপিক আলোকচিত্রকে সহজে কাগজে অ্যানাগ্লিফ প্রিন্টের ব্যবস্থা করেছিলেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== আরও পড়ুন ==\nCoe, Brian (১৯৭৮)। Colour Photography: The First Hundred Years, 1840–1940। Ash & Grant। আইএসবিএন 978-0-904069-24-2। \n\n\n== বহিঃসংযোগ ==\n উইকিমিডিয়া কমন্সে লুই আর্থার ডুকস ডু হুরন সম্পর্কিত মিডিয়া দেখুন।\nটেমপ্লেট:EarlyFrenchPhotographers"}