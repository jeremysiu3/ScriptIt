{"pageid": 1528218, "title": "মাধুরী বিজয়", "url": "https://bn.wikipedia.org/wiki?curid=1528218", "content": "মাধুরী বিজয় হাওয়াইতে বসবাসকারী একজন ভারতীয় লেখিকা। তিনি দ্য ফার ফিল্ড -এর লেখিকা, বইটি ভারতের সবচেয়ে মর্যাদাপূর্ণ সাহিত্য পুরস্কার, সাহিত্যের জন্য দ্বিতীয় জেসিবি পুরস্কার জিতেছে।\n\n\n== প্রারম্ভিক জীবন ==\nমাধুরী বিজয়ের জন্ম এবং বড় হয়ে ওঠা ভারতের বেঙ্গালুরুতে। ২০০৯ সালে, তিনি লরেন্স বিশ্ববিদ্যালয় থেকে ফাই বিটা কাপ্পা ডিগ্রি অর্জন করেন, সেখানে তিনি মনোবিজ্ঞান এবং ইংরেজি অধ্যয়ন করেছিলেন। স্নাতক শেষ করার পর, তিনি ওয়াটসন ফেলোশিপ লাভ করেন। এই ফেলোশিপ নিয়ে তিনি দক্ষিণ আফ্রিকা, মালয়েশিয়া ও তানজানিয়ায় যাবার সুযোগ পেয়েছিলেন এবং বিদেশে বসবাসকারী ভারতীয়দের উপর গবেষণা করেছিলেন। ফেলোশিপের পর, তিনি আইওয়া রাইটার্স ওয়ার্কশপে যোগদান করেন।\n\n\n== লেখা ==\nমাধুরী বিজয়ের প্রথম উপন্যাস, দ্য ফার ফিল্ড, কাশ্মীর নিয়ে লেখা ছিল। বইটি সাহিত্যের জন্য জেসিবি পুরস্কার জিতেছে, এই পুরস্কারটি ভারতের সর্বোচ্চ সাহিত্য পুরস্কার হিসেবে বিবেচিত হয়। মাধুরী বলেন বইটি যে ভারতেও প্রকাশিত হয়েছে তাতে তিনি অবাক হয়েছেন, \"দেশের বর্তমান আবহাওয়ার\" কারণে প্রকাশকরা এটি গ্রহণ করতে অনিচ্ছুক ছিলেন।\nতিনি পুশকার্ট পুরস্কার পেয়েছিলেন এবং দক্ষিণ এশীয় সাহিত্যের ক্ষেত্রে ডিএসসি পুরস্কারের জন্য দীর্ঘ তালিকাভুক্ত হয়েছিলেন। তাঁর লেখা প্রকাশিত হয়েছে দ্য বেস্ট আমেরিকান ননরিকোয়ার্ড রিডিং, ন্যারেটিভ ম্যাগাজিন এবং স্যালন সহ অন্যান্য প্রকাশনাগুলিতে। ২০২০ সালের ১৭ আগস্ট, তাঁর ছোট গল্প \"ইউ আর মাই ডিয়ার ফ্রেণ্ড\" দ্য নিউ ইয়র্কার সংখ্যায় প্রকাশিত হয়েছিল, গল্পটিকে দ্য বেস্ট আমেরিকান শর্ট স্টোরিজ ২০২১-এ অন্তর্ভুক্ত করা হয়েছিল।\n\n\n== ব্যক্তিগত জীবন ==\n২০১৯ সাল অনুযায়ী, মাধুরী বিজয় হাওয়াইতে থাকেন, সেখানে তিনি ইংরেজি পড়ান।\n\n\n== পুরস্কার ==\nওয়াটসন ফেলোশিপ (২০০৯)\nপুশকার্ট পুরস্কার (২০১৯)\nসাহিত্যের জন্য জেসিবি পুরস্কার (২০১৯)\nটাটা লিটারেচার লাইভ ফার্স্ট বুক অ্যাওয়ার্ড (২০১৯)\nকথাসাহিত্যে শ্রেষ্ঠত্বের জন্য কার্নেগি পদক (২০২০), দীর্ঘ তালিকাভুক্ত\nক্রসওয়ার্ড বুক অ্যাওয়ার্ড (২০২০)\nসেরা কথাসাহিত্যের জন্য নারী লেখক পুরষ্কার (২০২০)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}