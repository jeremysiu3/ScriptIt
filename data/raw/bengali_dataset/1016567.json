{"pageid": 1016567, "title": "গিনি-বিসাউ জাতীয় ফুটবল দল", "url": "https://bn.wikipedia.org/wiki?curid=1016567", "content": "গিনি-বিসাউ জাতীয় ফুটবল দল (পর্তুগিজ: Seleção nacional de futebol da Guiné-Bissau) হচ্ছে আন্তর্জাতিক ফুটবলে গিনি-বিসাউয়ের প্রতিনিধিত্বকারী পুরুষদের জাতীয় দল, যার সকল কার্যক্রম গিনি-বিসাউয়ের ফুটবলের সর্বোচ্চ নিয়ন্ত্রক সংস্থা গিনি-বিসাউ ফুটবল ফেডারেশন দ্বারা নিয়ন্ত্রিত হয়। এই দলটি ১৯৮৬ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫২ সালের ২রা জুন তারিখে, গিনি-বিসাউ প্রথমবারের মতো আন্তর্জাতিক খেলায় অংশগ্রহণ করেছে; ব্রিটিশ গাম্বিয়ায় অনুষ্ঠিত উক্ত ম্যাচে গিনি-বিসাউ পর্তুগিজ গিনি হিসেবে ব্রিটিশ গাম্বিয়াকে ২–১ গোলের ব্যবধানে পরাজিত হয়েছে।\nদিয়ুর্তুস পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় গিনি-বিসাউয়ের রাজধানী বিসাউয়ে অবস্থিত। বর্তমানে এই দলের ম্যানেজারের দায়িত্ব পালন করছেন বাসিরো কঁদে এবং অধিনায়কের দায়িত্ব পালন করছেন সান্তা ক্লারার রক্ষণভাগের খেলোয়াড় মামাদু কঁদে।\nগিনি-বিসাউ এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে গিনি-বিসাউ এপর্যন্ত ২ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করেছে।\nজোনাস মেন্দেস, ইনজাই ব্রাইমা, লিনো, নঁদো কো এবং ফ্রেদেরিক মঁদির মতো খেলোয়াড়গণ গিনি-বিসাউয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৬ সালের নভেম্বর মাসে প্রকাশিত র‌্যাঙ্কিংয়ে গিনি-বিসাউ তাদের ইতিহাসে সর্বোচ্চ অবস্থান (২৬তম) অর্জন করে এবং ২০১০ সালের ফেব্রুয়ারি মাসে প্রকাশিত র‌্যাঙ্কিংয়ে তারা ১৯৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গিনি-বিসাউয়ের সর্বোচ্চ অবস্থান হচ্ছে ৯৯তম (যা তারা ১৯৮৪ সালে অর্জন করেছিল) এবং সর্বনিম্ন অবস্থান হচ্ছে ১৫৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nফিফা-এ গিনি-বিসাউ জাতীয় ফুটবল দল  ওয়েব্যাক মেশিনে আর্কাইভকৃত ১৮ জুলাই ২০১৮ তারিখে (ইংরেজি)\nক্যাফ-এ গিনি-বিসাউ জাতীয় ফুটবল দল (ইংরেজি)"}