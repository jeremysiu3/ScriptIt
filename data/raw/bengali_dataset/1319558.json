{"pageid": 1319558, "title": "এস এ কাদেরী টিচিং ভেটেরিনারি হাসপাতাল", "url": "https://bn.wikipedia.org/wiki?curid=1319558", "content": "এস এ কাদেরী টিচিং ভেটেরিনারি হাসপাতাল চট্টগ্রামের খুলশিতে অবস্থিত একটি পশু হাসপাতাল। চট্টগ্রাম ভেটেরিনারি এন্ড এনিম্যাল সাইন্সেস বিশ্ববিদ্যালয় কর্তৃক এই হাসপাতালটি পরিচালিত হয়।\n\n\n== অবস্থান ==\nচট্টগ্রামের খুলশী এলাকার চট্টগ্রাম ভেটেরিনারি ও এনিম্যাল সাইন্সেস বিশ্ববিদ্যালয়ে মূল ফটকের সাথেই এই হাসপাতাল লাগানো।\n\n\n== ইতিহাস ==\n১৯৯৬ সালে চট্টগ্রাম ভেটেরিনারি কলেজ (বর্তমানে বিশ্ববিদ্যালয়) প্রতিষ্ঠার পর টিনশেডে পশু চিকিৎসার কার্যক্রম শুরু হয়। এরপর নানান পরিবর্তন শেষে বর্তমানে হাসপাতালটি একটি পাঁচতলা ভবনে পরিচালিত হচ্ছে।\n\n\n== চিকিৎসা সেবা ==\nপ্রতিদিন গড়ে প্রায় ১০০ পশুপাখিকে এখানে চিকিৎসার জন্য আনা হয়ে থাকে। জটিল অস্ত্রপাচারসহ জ্বর-সর্দি কাশিরও চিকিৎসা প্রদান করা হয় এখানে। জরুরী প্রয়োজনে মেডিকেল বোর্ড গঠন করা হয়। প্রাণীর আকার অনুযায়ী ২০ থেকে ২০০ টাকা পর্যন্ত ফি নেওয়া হয়। এক্স-রে, আলট্রাসনোগ্রাফি, অ্যান্টিবডি টেস্টসহ আরও নানান টেস্ট এখানে করা হয়। সকাল ৯ টা থেকে সন্ধ্যা ৬ টা পর্যন্ত এখানে চিকিৎসা সেবা প্রদান করা হয়ে থাকে। শনিবার ও ছুটির দিনসহ সকাল ৯ টা থেকে দুপুর ১২ টা পর্যন্ত এখানে চিকিৎসা দেওয়া হয়। ২০১৫ সালে প্রায় সাড়ে ৪ হাজার এবং ২০১৭ সালে প্রায় ৭ হাজার প্রাণীকে চিকিৎসা দেওয়া হয়েছে এই হাসপাতালে। ২০২২ সালে এ সংখ্যা দাঁড়ায় প্রায় ১৪ হাজারে। সিভাসু এই হাসপাতাল থেকে বছরে ৬/৭ লক্ষ টাকা আয় করে থাকে।\n\n\n== তথ্যসূত্র =="}