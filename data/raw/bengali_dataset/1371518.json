{"pageid": 1371518, "title": "বিজয় পান্ডুরং ভাটকর", "url": "https://bn.wikipedia.org/wiki?curid=1371518", "content": "বিজয় পান্ডুরং ভাটকর  একজন ভারতীয় কম্পিউটার বিজ্ঞানী, তথ্যপ্রযুক্তি ক্ষেত্রে অগ্রণী এবং শিক্ষাবিদ। তিনি সুপারকম্পিউটিং-এ ভারতের জাতীয় উদ্যোগের স্থপতি হিসাবে সর্বাধিক পরিচিত যেখানে তিনি পরম সুপার কম্পিউটারের বিকাশে নেতৃত্ব দিয়েছিলেন। তিনি একজন পদ্মশ্রী, পদ্মভূষণ, এবং মহারাষ্ট্র ভূষণ পুরস্কারপ্রাপ্ত। ভারতীয় কম্পিউটার পত্রিকা ডেটা কোয়েস্ট তাঁকে ভারতের তথ্যপ্রযুক্তি শিল্পের অগ্রগামীদের মধ্যে স্থান দিয়েছে। তিনি সেন্টার ফর ডেভেলপমেন্ট অফ অ্যাডভান্সড কম্পিউটিং (সি - ড্যাক) - এর প্রতিষ্ঠাতা ও নির্বাহী পরিচালক ছিলেন এবং বর্তমানে ভারতের জন্য এক্সাস্কেল সুপারকম্পিউটিং বিকাশের কাজ করছেন।\nভাটকর জানুয়ারি ২০১৭ থেকে ভারতের নালন্দা বিশ্ববিদ্যালয়ের আচার্য ছিলেন। তিনি এর আগে ২০১২ থেকে ২০১৭  সাল পর্যন্ত ভারতীয় প্রযুক্তিবিদ্যা প্রতিষ্ঠান দিল্লি বোর্ড অফ গভর্নরসের চেয়ারম্যান হিসাবে দায়িত্ব পালন করেছিলেন। বর্তমানে তিনি ভারতীয় বিজ্ঞানীদের একটি অলাভজনক সংস্থা বিজ্ঞান ভারতীর চেয়ারম্যান হিসেবে দায়িত্ব পালন করছেন।\n\n\n== কর্মজীবন ==\nভাটকর ভারতের মহারাষ্ট্রের আকোলা জেলার মুরাম্বা তালুক মূর্তিজাপুরে জন্মগ্রহণ করেন। তিনি নাগপুর বিশ্ববিদ্যালয় থেকে বৈদ্যুতিক প্রকৌশল বিষয়ে বি. ই ডিগ্রি অর্জন করেন।\nভাটকার সুপারকম্পিউটিং - এ ভারতের জাতীয় উদ্যোগের স্থপতি হিসাবে সর্বাধিক পরিচিত ছিলেন। তিনি পরম সুপারকম্পিউটারগুলোর বিকাশে নেতৃত্ব দিয়েছিলেন। তিনি ১৯৯১ সালে প্রথম ভারতীয় সুপারকম্পিউর পরম ৮০০০ এবং পরে ১৯৯৮ সালে পরম ১০০০০ তৈরি করেছিলেন। তিনি সুপারকম্পিউটিউরগুলোর পরম সিরিজের উপর ভিত্তি করে ন্যাশনাল পরম সুপারকম্পুটিং ফেসিলিটি (এনপিএসএফ) তৈরি করেন। যা এটি এখন জাতীয় জ্ঞান নেটওয়ার্কে (এনকেএন) গরুড় গ্রিডের মাধ্যমে গ্রিড কম্পিউটিং সুবিধা হিসাবে উপলব্ধ করা হয়। এর ফলে দেশব্যাপী হাই পারফরম্যান্স কম্পিউটিং (এইচপিসি) এর সুবিধা পাওয়া যাচ্ছে। বর্তমানে ভাটকার এনকেএন - এ ক্ষমতা এবং অবকাঠামোর মাধ্যমে এক্সাস্কেল সুপারকম্পিুটিংয়ের উপর কাজ করছেন।\nতিরুবনন্তপুরমে সেন্টার ফর ডেভেলপমেন্ট অফ অ্যাডভান্সড কম্পিউটিং (সি-ড্যাক) ও ইলেকট্রনিক্স রিসার্চ অ্যান্ড ডেভেলপমেন্ট সেন্টার (ইআরডিসি) ইন্ডিয়ান ইনস্টিটিউট অফ ইনফরমেশন টেকনোলজি অ্যান্ড ম্যানেজমেন্ট (আইআইআইটিএম-কে) কেরল (আইআইআইটিএএম-কেএ) ইটিএইচ রিসার্চ ল্যাবরেটরি এবং পুনের ইন্টারন্যাশনাল ইনস্টিটিউট অফ ইনফোরমেশন টেকনোলজির (আইআইটি) মহারাষ্ট্র নলেজ কর্পোরেশন (এমকেসিএল) এবং ইন্ডিয়া ইন্টারন্যাশনাল মাল্টিভার্সিটি সহ বেশ কয়েকটি জাতীয় প্রতিষ্ঠান ও গবেষণা কেন্দ্র গঠনে ভাটকর গুরুত্বপূর্ণ ভূমিকা পালন করেছেন। তিনি ভারত সরকারের বৈজ্ঞানিক উপদেষ্টা কমিটির সদস্য হিসাবে দায়িত্ব পালন করেছেন - সিএসআইআর পরিচালনা পর্ষদ - আইটি টাস্ক ফোর্স এবং মহারাষ্ট্র ও গোয়া সরকারের ই - গভর্নেন্স কমিটির চেয়ারম্যান। তিনি বিজ্ঞান ভারতীর সভাপতি হিসাবেও কাজ করেন।\n২০১৬ সালে ভাটকর বিজ্ঞান ও প্রকৌশল গবেষণা সংস্থার (এসইআরবি) চেয়ারপার্সন হিসাবে নিযুক্ত হন। ২০১৭ সালের জানুয়ারিতে ভাটকরকে নালন্দা বিশ্ববিদ্যালয়ের আচার্য হিসেবে নিযুক্ত করা হয়। তিনি মাল্টিভার্সিটির প্রতিষ্ঠাতা আচার্য এবং প্রধান পরামর্শদাতা। ডঃ বিজয় ভাটকর (২০১২ - ২০১৭) সালে আইআইটি-দিল্লির বোর্ড অফ গভর্নরস-এর চেয়ারম্যান হিসাবে দায়িত্ব পালন করেছেন। তিনি ইটিএইচ গবেষণাগারের চেয়ারম্যান, আমরাবতীতে অবস্থিত সরকারি প্রকৌশলী কলেজের পরিচালনা পর্ষদের সভাপতি, ডি ওয়াই পাতিল বিশ্ববিদ্যালয়ের আচার্য এবং বিজ্ঞান ভারতীর (ভারত জুড়ে ৬,০০০ জনেরও বেশি বিজ্ঞানীর একটি গণবিজ্ঞান আন্দোলন) জাতীয় সভাপতি।\nভাটকর ১২ টিরও বেশি বই এবং ৮০ টি প্রযুক্তিগত ও গবেষণা পত্র রচনা ও সম্পাদনা করেছেন এবং বেশ কয়েকটি বিশ্ববিদ্যালয় সমাবর্তন, আন্তর্জাতিক ও জাতীয় আলোচনাসভা এবং সম্মেলন ও জনসাধারণের অনুষ্ঠানে বক্তব্য রেখেছেন।\n\n\n== সম্মানসূচক ডক্টরেট ==\n২০১২ সালে ভাটকর ডিওয়াই পাটিল বিশ্ববিদ্যালয় থেকে সম্মানসূচক ডক্টরেট ডিগ্রি লাভ করেন। ২০১৪ সালে তিনি গুজরাট টেকনোলজিক্যাল ইউনিভার্সিটি থেকে সম্মানসূচক পিএইচডি লাভ করেন এবং নাগপুর বিশ্ববিদ্যালয় থেকে ডি. লিট ডিগ্রি অর্জন করেন।\n\n\n== তথ্যসূত্র ==\n\n\n== বহিঃসংযোগ ==\nনিজের ব্যক্তিগত ওয়েবসাইট"}