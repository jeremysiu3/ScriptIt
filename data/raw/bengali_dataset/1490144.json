{"pageid": 1490144, "title": "ধানুয়া কামালপুর স্থলবন্দর", "url": "https://bn.wikipedia.org/wiki?curid=1490144", "content": "ধানুয়া কামালপুর স্থলবন্দর , জামালপুর জেলার বকশীগঞ্জ উপজেলার ধানুয়া কামালপুর ইউনিয়নে অবস্থিত । এই বন্দরটি মেঘালয়ের ওয়েস্ট গারো হিলস এর আমপতি এর মহেন্দ্রগঞ্জ সীমান্ত দিয়ে ভারতের সাথে রপ্তানি-আমদানি করতে ব্যবহৃত হয়। এই বন্দরটি বাংলাদেশ স্থলবন্দর কর্তৃপক্ষ দ্বারা পরিচালিত। আমদানিকৃত ভারতীয় পণ্যগুলির মধ্যে পাথর, আদা ইত্যাদি এই বন্দরের মাধ্যমে বাংলাদেশে প্রবেশ করে। ২১ মে ২০১৫ সালে ধানুয়া কামালপুর শূল্ক স্টেশন কে স্থলবন্দর ঘোষণা করে নৌ-পরিবহন মন্ত্রণালয়ের আওতাধীন বাংলাদেশ স্থলবন্দর কর্তৃপক্ষকে দায়িত্ব দেয়া হয়। \n\n\n=== সংক্ষিপ্ত বিবরণ: ===\nধানুয়া কামালপুর স্থলবন্দরের আয়তন প্রায় ১৮.৫ একর। এটি বকশীগঞ্জ-কামালপুর-রৌমারী সড়কে অবস্থিত। এটি জামালপুর জেলার বকশীগঞ্জ উপজেলার ধানুয়া কামালপুর ইউনিয়নে অবস্থিত। সীমান্ত সংযোগে ভারতের মেঘালয়ের ওয়েস্ট গারো হিলস এর আমপতি এর মহেন্দ্রগঞ্জ এর সাথে সংযুক্ত।\nআমদানি-রপ্তানি: \nএ বন্দর দিয়ে প্রধানত বোল্ডার স্টোন (পাথর) ও আদা আমদানি করা হয়। এ বন্দরের প্রধান  রপ্তানি পণ্য হলঃ কটন, নেট, শাড়ি, লুঙ্গি, পিভিসি ফ্লোরমেট, প্লাস্টিক, সিমেন্ট ইত্যাদি। ২০১৮-১৯ অর্থ বছরে এ স্থলবন্দর ৭৮ লক্ষ টাকা আয় করে।\n\n\n=== চলমান অবস্থা ===\nবন্দরটি দিয়ে পণ্য আমদানি - রপ্তানি হয়ে থাকে। তবে ইমিগ্রেশন চালু না হওয়ায় এখনো যাত্রী চলাচল শুরু হয়নি। বন্দরটি বাংলাদেশ স্থলবন্দর কর্তৃপক্ষ (বাস্থবক) এর নিজস্ব তত্বাবধানে চালু আছে।\n\n\n== তথ্যসূত্র =="}