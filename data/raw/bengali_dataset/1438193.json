{"pageid": 1438193, "title": "কুবা", "url": "https://bn.wikipedia.org/wiki?curid=1438193", "content": "কুবা হলো একটি সৌদি আরবে অবস্থিত মদিনার নিকটবর্তী গ্রাম যা ইসলামের ইতিহাসে বিশেষ গুরুত্ব বহন করে। নবী মুহাম্মাদ যখন মক্কা থেকে মদিনায় হিজরত করেন, তখন তিনি কুবায় কিছুদিন অবস্থান করেন এবং সেখানে ইসলামের ইতিহাসে প্রথম মসজিদ, মসজিদে কুবা নির্মাণ করেন।\nআসর-ই-সা'দাত (সাহাবীদের যুগ)-এ কুবা মক্কা থেকে মদিনা যাওয়ার পথে অবস্থিত ছিল এবং মদিনা থেকে ৬ মাইল দূরে ছিল। গ্রামটি খেজুর বাগান সমৃদ্ধ একটি উপত্যকায় স্থাপিত হয়েছিল। গ্রামটি তার একটি কুয়ার নাম থেকে নামকরণ করা হয়েছিল। মুহাম্মাদ হিজরতের সময় এখানে কিছুদিন অবস্থান করেন এবং প্রথম মসজিদ, কুবা মসজিদ নির্মাণ করেন। মসজিদ নির্মাণে তিনি নিজেও কাজ করেছিলেন। মদিনায় স্থায়ীভাবে বসবাসের পর, মুহাম্মাদ প্রায়শই শনিবার কুবা পরিদর্শন করতেন এবং মসজিদে নামাজ আদায় করতেন। মুহাম্মাদ এর পরবর্তী সময়ে কুবা বিকশিত হতে থাকে। উসমানীয় আমলে দ্বিতীয় মাহমুদ এবং সুলতান আবদুল মজিদ কর্তৃক এটি সংস্কার ও পুনর্নির্মাণ করা হয়। কালক্রমে কুবা বৃদ্ধি পেয়ে মদিনার সাথে মিশে যায় এবং বর্তমানে এটি মদিনার একটি অংশ।\n\n\n== আরও দেখুন ==\n\nসৌদি আরবের শহর ও জনপদের তালিকা\nসৌদি আরবের অঞ্চলসমূহ\n\n\n== তথ্যসূত্র =="}