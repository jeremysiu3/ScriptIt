{"pageid": 1047790, "title": "ট্রাইডেকেন", "url": "https://bn.wikipedia.org/wiki?curid=1047790", "content": "ট্রাইডেকেন বা n-ট্রাইডেকেন (নর্মাল ট্রাইডেকেন) হলো একটি জৈব যৌগ। এটি একটি তেরো কার্বন বিশিষ্ট সম্পৃক্ত হাইড্রোকার্বন। ট্রাইডেকেনের রাসায়নিক সংকেত হল C13H28। ট্রাইডেকেন তেরোটি কার্বন পরমাণু নিয়ে যে শৃঙ্খল গঠিত করে, তাতে তিনটি করে হাইড্রোজেন পরমাণু দুই প্রান্তের শেষ দুটি কার্বন পরমাণুর সাথে যুক্ত থাকে। আর দুটি করে হাইড্রোজেন পরমাণু বাকি অন্যান্য এগারোটি কার্বন পরমাণুর প্রত্যেকটির সাথে যুক্ত হয়।\n\n\n== ভৌত ধর্ম ==\nট্রাইডেকেন একটি বর্ণহীন তরল। জলের থেকে হালকা। এর ঘনত্ব ০.৭৫৬ গ্রাম/সিসি। জলে অদ্রবনীয় কিন্তু জৈব যৌগে দ্রবণীয়। পেট্রোলের মতো গন্ধযুক্ত ও দাহ্য পদার্থ।\n\n\n== ব্যবহার ==\nশিল্পে বিভিন্ন জ্বালানী এবং দ্রাবকের উপাদানে মেশানো ছাড়া  সুনির্দিষ্ট কোনও ব্যবহার নেই বললেই চলে। গবেষণাগারে পাতনকারী যন্ত্রে ট্রাইডেকেন  ব্যবহৃত হয়।\n\n\n== প্রাকৃতিতে ==\nNezara viridula নামে  এক ধরনের পতঙ্গের অপরিণত লার্ভা(নিম্ফ ) তাদের শরীরে খুব অল্প মাত্রায় ট্রাইডেকেন তৈরি করতে পারে। তবে এটি ফেরোমন হিসাবেই উৎপন্ন হয়। বিজ্ঞানীরা মনে করেন, সম্ভবত শিকারীদের বিরুদ্ধে নিজেদের আত্মরক্ষা করার জন্য এরা এটি ব্যবহার করে। Cosmopepla bimaculata নামে এক ধরনের পোকা নিজেদের আত্মরক্ষার্থে যে তরল নিক্ষেপ করে তার প্রধান উপাদানও হলো ট্রাইডেকেন।\n\n\n== তথ্যসূত্র =="}