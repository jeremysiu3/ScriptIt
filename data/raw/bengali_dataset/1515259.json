{"pageid": 1515259, "title": "প্রার্থনা বেহেরে", "url": "https://bn.wikipedia.org/wiki?curid=1515259", "content": "প্রার্থনা বেহেরে (জন্ম ৫ জানুয়ারী ১৯৮৩) একজন ভারতীয় অভিনেত্রী। ইনি হিন্দি টেলিভিশন এবং হিন্দি ও মারাঠি চলচ্চিত্রে অভিনয় করেন।  তিনি ১৬ বছর বয়সে তার কর্মজীবন শুরু করেন। প্রার্থনা হিন্দি টেলিভিশন অনুষ্ঠান পবিত্র রিশতা -তে বৈশালী মনোহর করঞ্জকর চরিত্রে অভিনয়ের জন্য পরিচিত।  তিনি নাইন এক্স চ্যানেলের বিনোদনমূলক অনুষ্ঠান ঝাকাস হিরোইন হান্ট সিজন ১ -এর বিজয়ী ছিলেন। তিনি ২০২১ সালে জি মারাঠির মাঝি তুঝি রেশমগাঁঠ ধারাবাহিকে নেহা কামাতের চরিত্রে অভিনয় করেন। \n\n\n== কর্মজীবন ==\n২০০৯ সালে মারাঠি ছবি রীতা -তে অভিনয়ের মাধ্যমে প্রার্থনা তার অভিনয় জীবন শুরু করেন। ২০১০ সালে তিনি মারাঠি ছবি মাই লেক -এ লীলাবতীর চরিত্রে অভিনয় করেন। ২০০৯ সালে জি টিভির পবিত্র রিশতা ধারাবাহিকে বৈশালীর ভূমিকায় অভিনয়ের মাধ্যমে তিনি হিন্দী টেলিভিশন জগতে আত্মপ্রকাশ করেন  তিনি ২০১১ সালে লাভ ইউ...মিঃ কালাকার!  ছবিতে কাম্যা চরিত্রে অভিনয়ের মাধ্যমে বলিউড চলচ্চিত্র জগতে প্রবেশ করেন। একই বছর, তিনি বডিগার্ড চলচ্চিত্রে একটি পার্শ্ব চরিত্রে অভিনয় করেন।  তিনি ২০১৩ সালে মারাঠি চলচ্চিত্র জয় মহারাষ্ট্র ধাবা ভাটিন্ডায়  মুখ্য চরিত্রে অভিনয় করেন। সেই সিনেমাতে তিনি পাঞ্জাবি মেয়ে জাসবিন্দর কৌরের চরিত্রে অভিনয় করেন। এর পরে, তিনি মিতওয়া (২০১৫), কফি আনি বড়চ কাহি (২০১৬), বক্রতুন্ডা মহাকায়া (২০১৫), মিস্টার অ্যান্ড মিসেস সাদাচারী (২০১৬), ফুগে (২০১৭) এবং তি ও তি (২০২০) -এর মতো অনেক চলচ্চিত্রে অভিনয় করেছিলেন যেগুলি ব্যবসায়িকভাবে সফল হয়েছিল। \nবর্তমানে, তিনি জি মারাঠির মাঝি তুঝি রেশমগাঁঠ ধারাবাহিকে একটি মুখ্য ভূমিকায় অভিনয় করছেন। \n\n\n== ব্যাক্তিগত জীবন ==\nবেহের ১৯৮৩ সালের ৫ জানুয়ারী  গুজরাটের ভদোদরায় একটি মারাঠি পরিবারে জন্মগ্রহণ করেন।  তিনি ২০১৭ সালের নভেম্বরে গোয়ায় চলচ্চিত্র পরিচালক এবং লেখক অভিষেক জাওকারকে বিয়ে করেন। \n\n\n== চলচ্চিত্র তালিকা ==\nউল্লেখ না থাকলে, সমস্ত সিনেমা মারাঠি ভাষায়।\n\n\n=== পূর্ণদৈর্ঘ্য চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}