{"pageid": 1511610, "title": "আনা বেন", "url": "https://bn.wikipedia.org/wiki?curid=1511610", "content": "আনা বেন একজন ভারতীয় অভিনেত্রী যিনি মূলত মালয়ালম চলচ্চিত্রে কাজ করেন। তিনি চিত্রনাট্যকার বেনি পি. নায়ারামবালমের মেয়ে। তিনি ২০১৯ সালে কুম্বলাঙ্গি নাইটস চলচ্চিত্র দিয়ে নিজের অভিনয় জীবনের অভিষেক করেন। হেলেন (২০১৯) ও কাপ্পেলা (২০২০) নাট্য চলচ্চিত্রে তাঁর অভিনীত ভূমিকার জন্য, তিনি দুটি কেরালা রাজ্য চলচ্চিত্র পুরস্কার  জিতেছেন। এরপর থেকে তিনি সর্বাধিক আয়কারী তেলুগু বিজ্ঞান কল্পকাহিনী চলচ্চিত্র কল্কি ২৮৯৮ এডি (২০২৪)-তে পার্শ্ব চরিত্রে অভিনয় করেছেন।\n\n\n== প্রাথমিক জীবন ==\nআনার জন্ম ও বেড়ে ওঠা কেরালার কোচিতে। তিনি ফুলজা এবং চিত্রনাট্যকার বেনি পি. নায়ারামবালমের কন্যা। তিনি ভাদুথালার চিন্ময় বিদ্যালয় থেকে স্কুলের পড়াশোনা শেষ করেন। তিনি কোচির সেন্ট তেরেসা কলেজ থেকে ফ্যাশন এবং পোশাক ডিজাইনের স্নাতক হয়েছেন।\n\n\n== কর্মজীবন ==\n২০১৯ সালে বাণিজ্যিকভাবে এবং সমালোচকদের দ্বারা সফল হওয়া কুম্বলাঙ্গি নাইটস চলচ্চিত্রের মাধ্যমে আনা তাঁর পূর্ণদৈর্ঘ্য চলচ্চিত্রে আত্মপ্রকাশ করেন, সেখানে তিনি প্রধান নারী চরিত্র বেবির ভূমিকায় অভিনয় করেন। চার রাউণ্ডের অডিশনের মাধ্যমে তাঁকে নির্বাচিত করা হয়েছিল। তিনি এই চরিত্রটিকে \"একই সাথে আধুনিক ও ঐতিহ্যবাহী মূলগত এবং তাঁর নিজস্ব দৃষ্টিভঙ্গির মতো\" বলে বর্ণনা করেছেন। দ্য হিন্দু লিখেছে, \"অভিজ্ঞ শিল্পীদের উপস্থিতি সত্বেও তিনি আলাদা হয়ে উঠেছিলেন\"। এই ছবির সাফল্য বেঁচে থাকার একটি নাটক হেলেন এবং সেইসঙ্গে কাপ্পেলার পথ প্রশস্ত করেছিল। হেলেন চলচ্চিত্রে তিনি  নামভূমিকায় অভিনয় করেছিলেন, তাঁর অভিনয় দর্শক এবং সমালোচক উভয়ের দ্বারাই প্রশংসিত হয়েছিল। পরিচালক সত্যন আন্তিকাদ প্রথমটিতে তাঁর অভিনয়ের প্রশংসা করেছেন, এবং মনোরমা অনলাইন জানিয়েছে, আনা বেন কাপ্পেলাকে একটি আনন্দদায়ক যাত্রায় পরিণত করেছেন\"। আনা মিউজিক ভিডিওতেও অভিনয় করেছেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== পুরস্কার ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আনা বেন (ইংরেজি)\nইন্সটাগ্রামে আনা বেন"}