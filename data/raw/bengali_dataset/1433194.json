{"pageid": 1433194, "title": "মিনি লিসা", "url": "https://bn.wikipedia.org/wiki?curid=1433194", "content": "মিনি লিসা হল মোনা লিসার একটি ন্যানোস্কেল প্রতিরূপ। ২০১৩ সালে জর্জিয়া ইনস্টিটিউট অফ টেকনোলজির পিএইচডি প্রার্থী কিথ ক্যারল এটি  তৈরি করা হয়েছিল। তিনি বিশ্ববিদ্যালয় উদ্ভাবিত 'থার্মোকেমিক্যাল ন্যানোলিথোগ্রাফি' (টিসিএনএল) (অনু. তাপ-রাসায়নিক অতিক্ষুদ্র প্রস্তরাঙ্কন) নামে একটি কৌশল প্রদর্শন করতে গিয়ে প্রতিরূপটি তৈরী করেছিলেন। \n\n\n== প্রণালী ==\nমোনালিসার অতিক্ষুদ্র লিথোগ্রাফ প্রস্তুত করতে একটি পারমাণবিক শক্তিধর অণুবীক্ষণ যন্ত্রের মাধ্যমে দেখা একটি ক্ষুদ্র ক্যান্টিলিভার (একটি কঠোর কাঠামোগত উপাদান যা অনুভূমিকভাবে প্রসারিত এবং এক প্রান্ত কোন বস্তুর সাথে যুক্ত নয়) ব্যবহার করে তাপ প্রয়োগের মাধ্যমে রাসায়নিক বিক্রিয়ার একটি সিরিজ সক্রিয় করা হয় যা নতুন অণু তৈরি করে। প্রচুর পরিমাণে তাপ প্রয়োগ আরও অণু তৈরি করে যা স্তরের পৃষ্ঠকে হালকা করে, এবং একটি ধূসর চিত্র তৈরি করে দেয়।\n\n\n== আকৃতি ==\nমিনি লিসা মাত্র ৩০ মাইক্রোমিটার (০.০০১২ ইঞ্চি) প্রশস্ত, যা মানুষের চুলের প্রস্থের প্রায় এক তৃতীয়াংশ। এটি মোনালিসার মূল ফ্রেমের আকারের প্রায় ২৫ হাজার ভাগের ১ ভাগ (১/২৫০০০) ক্ষুদ্র। মিনি লিসা তৈরি করা হয়েছিল প্রতিটি ১২৫ ন্যানোমিটার (৪.৯×১০−৬ ইঞ্চি)  অবস্থিতির  শত শত পৃথক বিন্দু তৈরি করে। কিথ ক্যারল মোনালিসার প্রতিরূপ তৈরি করার সিদ্ধান্ত নেন যখন একজন ব্যক্তি দাবি করেন যে টিসিএনএল শিল্পকর্ম তৈরি করার জন্য যথেষ্ট নিখুঁত নয়। তিনি একটি সরবরাহকৃত তাপ মানচিত্রের উপর ভিত্তি করে পছন্দসই যে কোনও চিত্র তৈরি করতে একটি স্বয়ংক্রিয় প্রক্রিয়া তৈরি করেছিলেন।\n\n\n== প্রকল্প ==\nমিনি লিসা শিল্পকর্ম প্রকল্পে ওলন্দাজ চিত্রগ্রাহক আনসেল অ্যাডামসের পুননির্মিত স্থিরচিত্র অন্তর্ভুক্ত ছিল। এচিত্রগুলি ২০১৩ সালের আগস্টে গবেষণা সাময়িকিল্যাংমুইরে প্রকাশিত হয়। প্রকল্পটির গবেষণাপত্রের প্রধান লেখক, পদার্থবিজ্ঞানী জেনিফার কার্টিস বলেছেন, পরীক্ষাটি প্রথমবারের মতো প্রমাণ করেছে যে এটি কেবল ন্যানো-স্কেলে অণুগুলিকে নিপূণভাবে ব্যবহার করা ছাড়াও সেখানে কতগুলি অণু রয়েছে তা সঠিকভাবে নিয়ন্ত্রণ করাও সম্ভব। প্রকল্পটি জনপ্রিয় সংবাদমাধ্যমেও উল্লেখ পেয়েছে।\n\n\n== তথ্যসূত্র ==\n\n\n== বহিঃসংযোগ ==\nমিনি লিসা প্রকল্পের বৈজ্ঞানিক নিবন্ধ"}