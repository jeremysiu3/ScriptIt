{"pageid": 1345510, "title": "অঞ্জু তামাং", "url": "https://bn.wikipedia.org/wiki?curid=1345510", "content": "অঞ্জু তামাং (জন্ম ২২শে ডিসেম্বর ১৯৯৫) হলেন একজন ভারতীয় মহিলা আন্তর্জাতিক ফুটবলার। তিনি ওড়িশা এফসি এবং ভারতের মহিলা জাতীয় দলের হয়ে একজন ফরোয়ার্ড হিসাবে খেলেন। তিনি ২০১৮-১৯ মরশুমে ভারতীয় মহিলা লিগের জন্য গোকুলম কেরালায় যোগদান করেন।\n\n\n== প্রাথমিক জীবন ==\nঅঞ্জু তামাং ১৯৯৫ সালের ২২শে ডিসেম্বর পশ্চিমবঙ্গের আলিপুরদুয়ার জেলার বীরপাড়ায় জন্মগ্রহণ করেন। তাঁর বাবা ও মায়ের নাম যথাক্রমে রাম সিং তামাং এবং কাঞ্চি মায়া। তিনি জন্মসূত্রে সিকিমি বংশোদ্ভূত এবং পারিবারিকভাবে তাঁরা হলেন কৃষক। তিনি প্রথমে কালিম্পংয়ের আলাগারাহ হাই স্কুল, এবং তারপরে কালিম্পংয়েরই স্কটিশ ইউনিভার্সিটি'স মিশন ইনস্টিটিউশন (এসইউএমআই) থেকে বিদ্যালয় শিক্ষা সমাপ্ত করেন। তিনি উচ্চশিক্ষার জন্য শিলিগুড়ির উত্তরবঙ্গ বিশ্ববিদ্যালয়ে পড়াশোনা করেছেন।\n\n\n== কর্মজীবন ==\nতামাং বড় হওয়ার সময় ছেলেদের সাথে ফুটবল খেলতেন এবং ১৭ বছর বয়স পর্যন্ত তিনি কোনও পেশাদার প্রশিক্ষকের কাছে প্রশিক্ষণ পাননি। ১৯ বছর বয়সে, তিনি একটি প্রশিক্ষণ একাডেমিতে ভর্তি হন এবং ভারতীয় মহিলা লিগের উদ্বোধনী মরশুম থেকেই খেলেন। তিনি প্রাথমিকভাবে একজন আক্রমণ ভাগের খেলোয়াড় (ফরোয়ার্ড) ছিলেন, কিন্তু পরে উইং-ব্যাকে চলে যান এবং এই সাথে তিনি মধ্যমাঠের খেলোয়াড় (মিডফিল্ডার) হিসেবেও খেলেন। তিনি ভারতকে সাফ চ্যাম্পিয়নশিপ (দক্ষিণ এশীয় ফুটবল ফেডারেশন) এবং দক্ষিণ এশীয় গেমস ফুটবলে (এসএজি) স্বর্ণপদক জেতাতে অবদান রেখেছেন।\n\n\n== আন্তর্জাতিক গোল ==\n\n\n== সম্মান ==\nভারত\n\nসাফ মহিলা চ্যাম্পিয়নশিপ : ২০১৯\nদক্ষিণ এশিয়ান গেমসের স্বর্ণপদক: ২০১৯\nরাইজিং স্টুডেন্টস ক্লাব\n\nভারতীয় মহিলা লিগ : ২০১৭-১৮\nক্রিফসা\n\nভারতীয় মহিলা লিগের রানার্স আপ: ২০১৯-২০\n\n\n== আরও দেখুন ==\nভারতীয় গোর্খা\n\n\n== তথ্যসূত্র ==\n\n\n== বহিঃসংযোগ ==\nঅল ইন্ডিয়া ফুটবল ফেডারেশনে অঞ্জু তামাং\nগ্লোবাল স্পোর্টস আর্কাইভে অঞ্জু তামাং\nটেমপ্লেট:India squad 2022 AFC Women's Asian Cup"}