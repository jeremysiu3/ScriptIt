{"pageid": 1360335, "title": "আফফান মিতুল", "url": "https://bn.wikipedia.org/wiki?curid=1360335", "content": "আফফান মিতুল (জন্ম ২ মার্চ) একজন বাংলাদেশী চলচ্চিত্র নায়ক । বিশ্ব ভালোবাসা দিবসে ২০২৫ সালের ১৪ ফেব্রুয়ারি জাজ মাল্টিমিডিয়া প্রযোজিত 'ময়না' সিনেমার মাধ্যমে ঢাকাই সিনেমায় নায়ক হিসেবে অভিষেক ঘটে আফফান মিতুলের। মুক্তির মিছিলে রয়েছে আফফান মিতুল অভিনীত একাধিক সিনেমা, যেমন- মুনাফিক, আগুনের পাখি, জংলি (ক্যামিও চরিত্র), নীলচক্র (ক্যামিও চরিত্র), রহস্য, কাকতাড়ুয়া, মুক্তির ছোট গল্প, ব্যাচেলর ইন ট্রিপ, বেহুলা নাচারি। এখন পর্যন্ত প্রেক্ষাগৃহে মুক্তি পেয়েছে আফফান মিতুলের একাধিক সিনেমা, তারমধ্যে উল্লেখযোগ্য নেকাব্বরের মহাপ্রয়াণ (শ্রেষ্ঠ চলচ্চিত্রের শাখায় জাতীয় চলচ্চিত্র পুরস্কার পায়), হরিজন, গন্তব্য এবং আদম। আফফান মিতুল সিনেমায় অভিনয়ের পাশাপাশি নিয়মিত ওয়েব দুনিয়াতেও অভিনয় করছেন। এখন পর্যন্ত ওটিটি প্ল্যাটফর্মে মু্ক্তি পেয়েছে আফফান মিতুলের ওয়েব সিরিজ 'রঙিলা কিতাব' (হৈচৈ), ওয়েব ফিল্ম 'অপলাপ' (দীপ্ত প্লে) এবং ওয়েব সিরিজ 'রইলো বাকি ১০' (টফি অ্যাপস)। আফফান মিতুলকে নিয়মিত মডেল হিসাবে বিভিন্ন বিজ্ঞাপনচিত্রেও দেখা যায়। পাশাপাশি সিনেমা বিষয়ক নানা অনুষ্ঠান উপস্থাপনাও করেন আফফান মিতুল। বিভিন্ন সিনেমার কাহিনী, সংলাপ ও চিত্রনাট্য করেছেন বহুমুখী প্রতিভার আফফান মিতুল। \n\n\n== প্রাথমিক জীবন এবং শিক্ষা ==\nআফফান মিতুল ১৯৮৮ সালের ২ মার্চ বাংলাদেশের জন্মগ্রহণ করেন। তিনি গভর্নমেন্ট ল্যাবরেটরি হাই স্কুল থেকে মাধ্যমিক শেষ করেন এবং ড্যাফোডিল ইন্টারন্যাশনাল ইউনিভার্সিটি থেকে সাংবাদিকতায় স্নাতক হন।\n\n\n== কর্মজীবন ==\n২০০৭ সালে টেলিভিশন নাটক 'অন্তরালে'তে অভিনয়ের মাধ্যমে অভিষেক হয় মিতুলের মাত্র ১৯ বছর বয়সে। তার টেলিভিশন ক্যারিয়ারের টার্নিং পয়েন্ট আসে ২০০৮ সালে যখন তিনি হুমায়ূন আহমেদ পরিচালিত 'নুরুদ্দিন স্বর্ণপদক' নাটকে অভিনয় করেন। তার প্রথম চলচ্চিত্র হরিজন '(২০১৪), যেটিতে তিনি অভিনয় করেছেন জয়ন্ত চট্টোপাধ্যায় এবং রোকেয়া প্রাচীর সন্তান 'ভূঁইমালী' চরিত্রে। 'হরিজন' সিনেমায় প্রথম অভিনয় করলেও তার অভিনীত দ্বিতীয় সিনেমা 'নেকাব্বরের মহাপ্রয়াণ' প্রথমে মুক্তি পায় ১৩ জুন, ২০১৪ সনে। প্রধান নায়ক হিসাবে তার প্রথম বাণিজ্যিক সিনেমা ২০১৮ সালে, সিনেমার নাম নিশ্চুপ ভালোবাসা ' । ছবিতে অভিষেককারী সারা জেরিনের সাথে জুটি বেঁধে অভিনয় করেছিলেন আফফান মিতুল। এরপর টিভি নাটকে একচেটিয়া অভিনয়ের পর ২০২১ সাল থেকে ফের সিনেমায় নিয়মিত হন এবং আর কোনদিন টিভি নাটকে অভিনয় করবেন না বলে সিদ্ধান্ত নেন। ২০২১ সালে আফফান মিতুল অভিনীত ২টি সিনেমা প্রেক্ষাগৃহে মুক্তি পায়। একটি সিনেমার নাম 'পাগলের মতো ভালোবাসি'। শাহিন সুমন পরিচালিত 'পাগলের মতো ভালোবাসি' সিনেমাটি মুক্তি পায় ২০২১ সালের ১৯ ফেব্রুয়ারি। এই সিনেমায় মিতুল গেস্ট অ্যাপিয়ারেন্সে অভিনয় করেছেন। আফফান মিতুল স্বপ্নের ফেরিওয়ালা শিরোনামের সিনেমায় সালমান শাহ ভক্তের ভূমিকায় অভিনয় করছেন প্রধান নায়ক চরিত্রেই, সিনেমাটি নির্মাণ করছেন জনপ্রিয় চলচ্চিত্র পরিচালক সায়মন তারিক।  ২০২১ সালে, তিনি গন্টোব্যো নামক একটি দেশাত্মবোধক চলচ্চিত্রে উপস্থিত ছিলেন যেখানে প্রধান চরিত্রে অভিনয় করেছেন ফেরদৌস আহমেদ, জয়ন্ত চট্টোপাধ্যায় এবং এলিনা শাম্মী।  এখন পর্যন্ত, তিনি মোট ১২টি সিনেমাতে অভিনয় করেছেন।\nচলচ্চিত্র ছাড়াও তিনি বেশ কয়েকটি টেলিভিশন নাটক এবং ওয়েব সিরিজেও অভিনয় করেছেন।  তিনি বেশ কয়েকটি টেলিভিশন নাটকে অভিনয় করেছেন যার মধ্যে রয়েছে\nএখন পর্যন্ত, তিনি মোট ৮৭টি টেলিভিশন নাটক ও ১২টি চলচ্চিত্র এবং ৩টি ওয়েব সিরিজে অভিনয় করেছেন।\n\n\n== নাটকের তালিকা ==\n\n\n== চলচ্চিত্রের তালিকা ==\n\n\n== তথ্যসূত্র ==\n\n\n== বহিঃসংযোগ ==\n\nবাংলা মুভি ডেটাবেজে আফফান মিতুল\nইন্টারনেট মুভি ডেটাবেজে আফফান মিতুল (ইংরেজি)"}