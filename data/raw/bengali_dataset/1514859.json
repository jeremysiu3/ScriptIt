{"pageid": 1514859, "title": "লান্দি (খাবার)", "url": "https://bn.wikipedia.org/wiki?curid=1514859", "content": "লান্দি (বা বিধিসম্মত লান্দাই) (পশতু: لاندی ['lan: da'ɪ]) (শুকনো মাংস নামেও পরিচিত) পশতু খাবারের একটি জনপ্রিয় পদ। এটি সাধারণত লবণ দিয়ে সেদ্ধ করা মাংস দিয়ে তৈরি হয়। এটি মূলত শুষ্ক ও ঠান্ডা আবহাওয়ার অঞ্চলে বেশি প্রচলিত। শীতের মাসগুলোতে লান্দি খাওয়ার প্রচলন রয়েছে। বিশেষভাবে ভেড়াকে মোটাতাজা করা হয় যাতে তাদের মাংস লান্দি তৈরির জন্য আরও উপযুক্ত হয়।\n\n\n== পদ্ধতি ==\nলান্দি সাধারণত ভেড়া ও মেষের মাংস দিয়ে প্রস্তুত করা হয়। যদিও এটি গরুর মাংস দিয়েও তৈরি করা যেতে পারে। এটি প্রস্তুতের প্রক্রিয়া নিম্নরূপ: প্রথমে একটি ভেড়া বা মেষ ইসলামি বিধান অনুসারে (হালালভাবে) জবাই করা হয়। এরপর দক্ষতার সাথে পশম আলাদা করা হয় এবং শুধুমাত্র চামড়া রেখে দেওয়া হয়।\nএরপর চামড়ায় অবশিষ্ট থাকা লোম আগুনের মাধ্যমে পোড়ানো হয়। তারপর মাংস ভালোভাবে পরিষ্কার করে কার্বনের আস্তরণ সরানো হয়। এরপর মাংস ছোট ছোট টুকরো করে কাটা হয় এবং ব্যাকটেরিয়া প্রতিরোধের জন্য তাতে লবণ মাখানো হয়। এ ছাড়া এতে তীব্র গন্ধযুক্ত হিং (যা রসুনের মতো গন্ধযুক্ত) ব্যবহার করা হয়। এটি সংরক্ষণকারী হিসেবে কাজ করে। এটি বিশেষভাবে গুরুত্বপূর্ণ, কারণ এই অঞ্চলে বিদ্যুৎ ও ফ্রিজের সহজলভ্যতা খুব কম।\nএইভাবে প্রস্তুতকৃত মাংস লান্দি খুঁটির (উঁচু খুঁটি, যেখানে ক্রসবার থাকে এবং বেশিরভাগ আফগান কাঁচা বাড়ির বাইরে শীতকালের খাদ্যসংগ্রহ হিসেবে ব্যবহৃত হয়) ওপর ঝুলিয়ে রাখা হয়।\nলান্দি তৈরির জন্য সবচেয়ে ভালো সময় হলো ডিসেম্বর মাস। কারণ যদি যথেষ্ট ঠান্ডা থাকে, তবে মাংস মাত্র পনেরো দিনের মধ্যেই শুকিয়ে যায়। এটি সাধারণত শীতকালে খাওয়া হয়। কারণ এটি শরীরকে উষ্ণ রাখে এবং তীব্র ঠান্ডার মোকাবিলা করতে সাহায্য করে।\n\n\n== আরোও দেখুন ==\n\nশুকনো খাবারের তালিকা\nভেড়ার খাবারের তালিকা\n\n\n== তথ্যসূত্র =="}