{"pageid": 1023226, "title": "ইয়াসরা রিজভি", "url": "https://bn.wikipedia.org/wiki?curid=1023226", "content": "ইয়াসরা রিজভি (জন্ম: ১৫ নভেম্বর ১৯৮২) পাকিস্তানের একজন অভিনেত্রী এবং লেখিকা। তিনি মূলত নাটকে অভিনয় করেন; তার অভিনীত গুরুত্বপূর্ণ নাটক হচ্ছে জিও টিভির মান কে মোতি (২০১২), হাম টিভির ভো দোবারা (২০১৪), জিও টিভির থোড়া সা আসমান (২০১৬) এবং হাম টিভির উস্তানি জি (২০১৮)। ইয়াসরাকে দর্শকরা একজন শক্তিশালী অভিনেত্রী হিসেবে গণ্য করেন।\n\n\n== ব্যক্তিগত জীবন ==\nইয়াসরার জন্ম ইসলামাবাদ শহরে হয়েছিলো এবং তিনি এই শহরেই স্থায়ীভাবে বাস করেন। ২০১৬ সালের ডিসেম্বরে তিনি আব্দুল হাদি নামের একজনকে বিয়ে করেন।\n\n\n== কর্মজীবন ==\nইয়াসরা লন্ডন থেকে পড়াশোনা শেষ করে পাকিস্তানে এসে প্রথমে মঞ্চ নাটকে অভিনয় করতেন, তারপর তিনি টেলিভিশন নাটকে যোগদান করেন। জিও টিভিতে ২০১৩ সালে প্রচারিত মান কে মোতি নাটকে ইয়াসরা একজন স্বামীহীন স্ত্রী যার সন্তান আছে এইরকম একটি চরিত্রে অভিনয় করে দর্শকদের নজর কাড়েন। জিও টিভি এবং হাম টিভির বেশ কয়েকটি জনপ্রিয় নাটকে ইয়াসরা অভিনয় করেছেন, এছাড়াও ইয়াসরা ওয়েব ধারাবাহিকেও অভিনয় করেছেন।\nইয়াসরা অভিনীত প্রথম চলচ্চিত্র ছিলো ২০১৫ সালে মুক্তিপ্রাপ্ত 'জওয়ানি ফির নেহি আনি'।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ইয়াসরা রিজভি (ইংরেজি)"}