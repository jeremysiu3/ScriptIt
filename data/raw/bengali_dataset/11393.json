{"pageid": 11393, "title": "আমড়া", "url": "https://bn.wikipedia.org/wiki?curid=11393", "content": "আমড়া (ইংরেজিতে Hog Plum) একপ্রকার ফল যা মাঝারি আকারের পর্ণমোচী বৃক্ষে ফলে৷ বৈজ্ঞানিক নাম Spondias pinnaata Kurz. (বা Spondias mombin), পরিবার: (Anacardiaceae)৷\n\n\n== বিবরণ ==\n\nবৃক্ষগুলি ২০-৩০ ফুট উঁচু হয়, প্রতিটি যৌগিক পাতায় ৮-৯ জোড়া পত্রক থাকে পত্রদন্ড ৮-১২ ইঞ্চি লম্বা এবং পত্রকগুলো ২-৪ ইঞ্চি পর্যন্ত লম্বা হয়৷ কাঁচা ফল টক বা টক মিষ্টি হয়, তবে পাকলে টকভাব কমে আসে এবং মিষ্টি হয়ে যায়৷ ফলের বীজ কাঁটাযুক্ত৷ ৫-৭ বছরেই গাছ ফল দেয়৷ এই ফল কাঁচা ও পাকা রান্না করে বা আচার বানিয়ে খাওয়া যায়৷ ফল আগস্ট মাসে বাজারে আসে আর থাকে অক্টোবর পর্যন্ত৷\n\n\n== উপাদান ==\nআমড়া কষ ও অম্ল স্বাদযুক্ত ফল৷ এতে প্রায় ৯০% জল, ৪-৫% কার্বোহাইড্রেট ও সামান্য প্রোটিন থাকে৷ ১০০ গ্রাম আমড়ায় ভিটামিন-সি পাওয়া যায় ২০ মিলিগ্রাম, ক্যারোটিন ২৭০ মাইক্রোগ্রাম, সামান্য ভিটামিন-বি, ক্যালসিয়াম ৩৬ মিলিগ্রাম, আয়রন ৪ মিলিগ্রাম৷ আমড়ায় যথেষ্ট পরিমাণ পেকটিনজাতীয় ফাইবার এবং অ্যান্টি-অক্সিডেন্টজাতীয় উপাদান থাকে৷\n\n\n== বিস্তৃতি ==\nবাংলাদেশসহ আফ্রিকা, ভারত, শ্রীলঙ্কা এবং ইন্দোনেশিয়ায় এই গাছটি জন্মে৷\n\n\n== উপকারিতা ==\nফল ভিটামিন-সি সমৃদ্ধ (প্রতি ১০০ গ্রাম আমড়ায় ২০ মিলিগ্রাম পাওয়া যায়)৷\nকোষ্ঠকাঠিন্য দূর করে ওজন কমাতে সহায়তা করে৷\nরক্তের কোলেস্টেরলের মাত্রা কমায়৷\nঅ্যান্টি-অক্সিডেন্ট জাতীয় উপাদান থাকায় আমড়া বার্ধক্যকে প্রতিহত করে৷\nআমড়াতে প্রচুর আয়রন থাকায় রক্তাল্পতা দূর করতে বেশ কার্যকর৷\nআমড়া খেলে মুখের অরুচি ভাব দূর হয়৷\nমুখের রুচি ফিরে আসায় ক্ষুধা বৃদ্ধি পায়৷\nবদহজম ও কোষ্ঠকাঠিন্য রোধে আমড়া উপকারী৷\nরক্ত জমাট বাধার ক্ষমতা বৃদ্ধি করে৷\nসর্দি-কাশির ক্ষেত্রে এটি বেশ উপকারী৷\nহিমোগ্লোবিনের মাত্রা ঠিক রাখতে সাহায্য করে।\n\n\n== আমড়ার পুষ্টিগুণ ==\nপ্রতি ১০০ গ্রাম খাদ্য উপযোগী আমড়ার পুষ্টিগুণ\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}