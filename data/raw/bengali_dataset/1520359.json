{"pageid": 1520359, "title": "নবরেহ", "url": "https://bn.wikipedia.org/wiki?curid=1520359", "content": "নবরেহ (কাশ্মীরি উচ্চারণ: [naw rʲah] ) অথবা কাশ্মীরি নববর্ষ হল কাশ্মীরি হিন্দুদের দ্বারা উদযাপিত কাশ্মীরি নতুন বছরের প্রথম দিন। কাশ্মীরি হিন্দু সম্প্রদায় বা কাশ্মীরি পণ্ডিতরা এই উতসব পালন করে। কাশ্মীরি পণ্ডিতরা তাদের দেবী শারিকা, যিনি দেবী দুর্গা বা শক্তির এক রূপ, তাকে উৎসর্গ করে এবং তাঁর প্রতি শ্রদ্ধা জানিয়ে এই উতসব পালন করেন। কাশ্মীরি হিন্দু ক্যালেন্ডারের চৈত্র মাসের (মার্চ-এপ্রিল) শুক্লপক্ষের প্রথম দিনে এই উতসব অনুষ্ঠিত হয়।\n\n\n== আচার-অনুষ্ঠান ==\nনতুন বছরের প্রাক্কালে, পরিবারের কুলপুরোহিত ( কুলগুরু ) পরবর্তী বছরের জন্য একটি ধর্মীয় পঞ্জিকা ( নচিপত্র ) এবং স্থানীয় দেবীর একটি পুস্তক ( ক্রিল পাচ ) নির্দিষ্ট করেন। তারপর একটি প্রথাগত বড় থালায় ( থালি ) ভাত এবং পঞ্জিকা, পুস্তক, শুকনো ও তাজা ফুল, তেতো ওয়াই ভেষজ, নতুন ঘাস, দই, আখরোট, কলম, কালির পাত্র, সোনা ও রূপার মুদ্রা, লবণ, রান্না করা ভাত, গমের পিঠা এবং রুটি দিয়ে সজ্জিত করা হয় এবং নবরেহর প্রাক্কালে এই থালাটিকে ঢেকে দেওয়া হয়। নতুন বছরের দিন, পরিবারের সদস্যরা একত্রিত হয়ে থালিটি উন্মোচন করেন।\nএই থালার চাল এবং মুদ্রা আমাদের প্রতিদিনের রুটি এবং সম্পদের প্রতিনিধিত্ব করে, কলম এবং কাগজ শিক্ষা ও অনুসন্ধিতসার স্মারক। আয়না পশ্চাদপসরণের প্রতীক চিহ্নিত করে। ক্যালেন্ডার পরিবর্তনশীল সময়ের এবং সর্বজনীন ধ্রুবক দেবতার প্রতীক, থালার তেতো ওয়াই ভেষজ জীবনের তিক্ত্তার দিকগুলির কথা মনে করিয়ে দেয়, । তেতো ভেষজ ওয়াই সাধারণত আখরোটের সাথে খাওয়া হয় যাতে জীবনের অভিজ্ঞতার সম্পূর্ণতা মিশে যায়।\nথালির দর্শন করার পর, প্রত্যেকে একটি করে আখরোট নিয়ে নদীর উদ্দেশ্যে যাত্রা করে। ধন্যবাদ জ্ঞাপনের জন্য থালি থেকে আখরোট নদীতে ফেলে দেওয়া হয়। তারপর পরিবারের সদস্যরা মন্দিরে দেবীকে ঘি (তাহার) দিয়ে হলুদ ভাত উৎসর্গ করেন এবং আশীর্বাদ প্রার্থনা করেন। \n\n\n== তথ্যসূত্র =="}