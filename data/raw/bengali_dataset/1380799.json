{"pageid": 1380799, "title": "ফ্রেডরিক চার্লস ব্যাডেন", "url": "https://bn.wikipedia.org/wiki?curid=1380799", "content": "স্যার ফ্রেডরিক চার্লস ব্যাডেন  (১৮ আগস্ট ১৯০৮ - ৮ ফেব্রুয়ারি ১৯৭২) ছিলেন একজন উদ্ভিদ রোগ বিশেষজ্ঞ এবং ভাইরাসবিদ যিনি ১৯৩৬ সালে  রোথামস্টেড গবেষণা কেন্দ্রে গবেষণা শুরু করেছিলেন এবং ১৯৫৮ থেকে মৃত্যু অবধি উক্ত প্রতিষ্ঠানের পরিচালক হিসাবে দায়িত্ব পালন করেছিলেন।\nব্যাডেন ডেভনশায়ারের উত্তর টাউটনে জর্জ এবং অ্যালেন ব্যালমেন্টের পরিবারে জন্মগ্রহণ করেন। তার পিতা জন্ম ও মৃত্যু নিবন্ধকের কাজ করতেন। পরবর্তীতে তার পিতা  ওকেহ্যাম্পটনে চলে আসেন যেখানে তার পিতা দরিদ্র আইন প্রতিষ্ঠানের মাস্টার হিসেবে নিযুক্ত হন। এখানেই ব্যাডেন আলু চাষে আগ্রহী হয়ে উঠেন। ওকেহ্যাম্পটন গ্রামার স্কুলের প্রধান শিক্ষক ডব্লিউ. হান্টার তাকে শৈশবের প্রথম দিকে উদ্ভিদবিদ্যায় আগ্রহী করে তোলেন। সেখানকার ক্রেডিটন গ্রামার স্কুলে অধ্যয়নের পর, তিনি  এমানুয়েল কলেজ, কেমব্রিজে যোগ দেন।  ফ্রেডরিক টি. ব্রকসের অধীনে তিনি সিরিয়াল রাস্ট নিয়ে পড়াশুনা করেন এবং ১৯৩০ সালে এমএ ডিগ্রি অর্জন করেন।\nএরপর ব্যাডেন কেনেথ এম স্মিথ এবং  র‌্যাডক্লিফ সালামানের অধীনে পটেটো ভাইরাস গবেষণা কেন্দ্রে ১৯৩০ সাল থেকে গবেষণা শুরু করেন। তিনি এবং নরম্যান ডব্লিউ. পিরি একসাথে ভাইরাসকে কেলাসিত (স্ফটিক) করার কাজ করেন। ১৯৩৬ সালে তিনি  রোথামস্টেড গবেষণা কেন্দ্রে যোগ দেন এবং ভাইরাস নিয়ে গবেষণা চালিয়ে যান। ঐ বছর ব্যাডেন এবং পিরি RNA (রাইবো নিউক্লিক এসিড) কে বেশ কয়েকটি ভাইরাসের নিউক্লিক অ্যাসিড হিসেবে ব্যাখ্যা দিয়েছিলেন।\n১৯৪৯ সালে ব্যাডেন ইংল্যান্ডের রয়্যাল সোসাইটিতে কাজ করার জন্য নির্বাচিত হন এবং পরবর্তীতে ১৯৫৫ সালে রয়্যাল এগ্রিকালচারাল সোসাইটি থেকে পুরস্কার পান। ১৯৬৭ সালে তিনি নাইট উপাধি লাভ করেন।\nব্যাডেন ১৯৩৪ সালে মার্জোরি এলিজাবেথ কুডমোরকে বিয়ে করেছিলেন, যিনি ওকেহ্যাম্পটন এবং  কেমব্রিজ বিশ্ববিদ্যালয়ের শিক্ষার্থী ছিলেন। তাদের দুইটি ছেলে ছিল।\n\n\n== তথ্যসূত্র =="}