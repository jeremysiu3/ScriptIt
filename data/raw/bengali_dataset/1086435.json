{"pageid": 1086435, "title": "হাইম ওরন", "url": "https://bn.wikipedia.org/wiki?curid=1086435", "content": "হাইম \"জুমেস\" ওরন একজন ইসরায়েলি রাজনীতিবিদ ও সাবেক কৃষিমন্ত্রী। তিনি রাজনৈতিক দল মেরেৎজের প্রধান ছিলেন, যার জন্য তিনি কনেসেটের সদস্য হিসেবে দায়িত্ব পালন করেছিলেন।\n\n\n== জীবনী ==\nহাইম গিভাতায়িম শহরের জন্মগ্রহণ করেন এবং রামাত গানে বেড়ে ওঠেন। তার বাবা-মা দ্বিতীয় বিশ্বযুদ্ধের আগে পোল্যান্ড থেকে চলে এসেছিলেন। তার বাবা একজন টেক্সটাইল শ্রমিক এবং মা একজন গৃহিণী ছিলেন। তার ডাকনাম \"জামুস\" (জল মহিষ) ও পরে, \"জুমেস\" (সিকামোর ফল) ছিল।\nহাইম বিমানপোতে বাহিত নাহাল ইউনিটের সাথে ইসরায়েলের প্রতিরক্ষা বাহিনীতে কাজ করেছিলেন। তার সামরিক চাকরির সময়, তিনি ও তার স্ত্রী নিলি লাহভের কিবুৎজে যোগদান করেন, যেখানে তিনি উচ্চ বিদ্যালয়ে শিক্ষকতা করতেন এবং কিবুৎজ অর্থনীতির বিভিন্ন শাখায় (হাঁস, মাঠের ফসল, সসেজ কারখানা, প্লাস্টিক কারখানা) কাজ করতেন। তিনি কিবুৎজ কমিটির সদস্য ছিলেন এবং নির্বাহী সচিব হিসেবে দায়িত্ব পালন করেন। তিনি ১৯৬৮ সালে হাশোমার হাটজাইর আন্দোলনের সম্পাদক হন। তিনি দুবার কিবুৎজ আর্টজির জাতীয় সম্পাদক ছিলেন। \nহাইম পাঁচ সন্তানের পিতা - ইরিত, উরি, ইয়ানিভ, আসফ ও ওডেড। ইয়ানিভ ৪ বছর বয়সে একটি ট্রাক্টর দুর্ঘটনায় মারা যান। হাইম ও তার স্ত্রী কিবুৎজে বসবাস করেন এবং প্রাক্তন নেসেট সদস্য ও প্রাক্তন মন্ত্রী হিসেবে তার সুবিধা সমষ্টিগত কোষাগারে প্রদান করেন।\n\n\n=== রাজনৈতিক পেশা ===\nহাইম পিস নাউ (১৯৭৮) এর অন্যতম প্রতিষ্ঠাতা ছিলেন। তিনি ১৯৮৮ সালে ম্যাপামের পক্ষ থেকে ভোটে কনেসেট নির্বাচিত হন, যা ১৯৯২ সালে রতজ ও শিনুইয়ের সাথে মেরেৎজ হিসাবে একত্রিত হয়। ত্রয়োদশ নেসেটে তিনি নীতিশাস্ত্র কমিটির চেয়ারম্যান ছিলেন। চতুর্দশ নেসেটে তিনি মেরেৎজের নেতা হন।\nতিনি হিস্টাড্রেটের নেতৃত্বের জন্য বিড করতে হাইম রামনের সাথে যোগদান করেন এবং ১৯৯৫-১৯৯৬ সালে রামনের বিজয়ের পর, তাঁর অধীনে হাইম কোষাধ্যক্ষ হিসেবে দায়িত্ব পালন করেন। হাইম ১৯৯৬ সালে  এহুদ বারাকের সরকারের কৃষি মন্ত্রী নিযুক্ত হন। তিনি ২০০০ সালে নেসেট থেকে পদত্যাগ করেছিলেন, কিন্তু তিনি ২০০৩ সালের নির্বাচনের পরে রাজনীতিতে ফিরে আসেন।\nহাইম ২১ মার্চ তার আসন থেকে আনুষ্ঠানিকভাবে পদত্যাগ করার আগে ২০১১ সালের প্রথম দিকে ঘোষণা করেছিলেন যে তিনি কয়েক মাসের মধ্যে কনেসেট ছেড়ে দেবেন।\n\n\n== তথ্যসূত্র =="}