{"pageid": 1155991, "title": "রুবারু মিস্টার ইন্ডিয়া", "url": "https://bn.wikipedia.org/wiki?curid=1155991", "content": "মিস্টার ইন্ডিয়া বা রুবারু মিস্টার ইন্ডিয়া ভারতের পুরুষদের জন্য একটি জাতীয় সৌন্দর্য প্রতিযোগিতা। প্রতিযোগিতাটি রুবারু গ্রুপ ২০০৪ সালে তৈরি করেছিল। এটি আন্তর্জাতিক প্রতিযোগিতা, যেমন - মিস্টার গ্লোবাল, মিস্টার মডেল ইন্টারন্যাশনাল, মিস্টার মডেল ওয়ার্ল্ডওয়াইড, মিস্টার গ্র্যান্ড ইন্টারন্যাশনাল, মিস্টার ট্যুরিজম ওয়ার্ল্ড, মিস্টার ইউনাইটেড কন্টিনেন্টস, মাস্টার অফ দ্য মিস্টার, মিস্টার স্টার ইউনিভার্স এবং দ্য মিস্টার প্রতিযোগিতায় ভারতের প্রতিনিধি পাঠিয়ে থাকে।   প্রতিযোগিতাটি ভারতের প্রাচীনতম টিকে থাকা জাতীয় পর্যায়ের পুরুষদের প্রতিযোগিতা। এটি ভারতের হরিয়ানা রাজ্যের রুবারু গ্রুপের সভাপতি সন্দীপ কুমার দ্বারা প্রতিষ্ঠিত হয়েছিল এবং পঙ্কজ খারবান্দা এই প্রতিযোগিতার ভাইস প্রেসিডেন্ট। \n\n\n== ইতিহাস ==\nরুবারু মিস্টার ইন্ডিয়া প্রতিযোগিতা ২০০৪ সালে শুরু হয়েছিল, তবে এটি ২০১৪ সাল থেকে আন্তর্জাতিক প্রতিযোগিতায় ভারতের প্রতিনিধি পাঠানো শুরু করে। প্রতীক ভির্ক আন্তর্জাতিক প্রতিযোগিতায় যাওয়া প্রথম রুবারু মিস্টার ইন্ডিয়া বিজয়ী। তিনি ডোমিনিকান প্রজাতন্ত্রে অনুষ্ঠিত মিস্টার মডেল ইন্টারন্যাশনাল ২০১৪ প্রতিযোগিতায় ভারতের প্রতিনিধিত্ব করেন এবং চতুর্থ রানার আপ নির্বাচিত হন। পরের বছর, রুবারু মিস্টার ইন্ডিয়া পেজেন্ট ভারতের অন্যান্য আন্তর্জাতিক প্রতিযোগিতার ফ্র্যাঞ্চাইজি অধিকার অর্জন করে। ২০১৬ সালে, প্রতীক বাইদ থাইল্যান্ডে অনুষ্ঠিত মিস্টার গ্লোবাল ২০১৬ প্রতিযোগিতায় ভারতের প্রতিনিধিত্ব করেছিলেন এবং সেরা মডেলের পুরস্কার জিতেছিলেন। \nঅমিত খান্না (আলোকচিত্রশিল্পী) প্রতিযোগিতার অফিসিয়াল আলোকচিত্রশিল্পী হিসাবে সংগঠনের সাথে যুক্ত হয়েছেন।\n\n\n== আরো দেখুন ==\nপ্রতীক বাইদ\nগোপীনাথ রবি\nঅমিত খান্না (আলোকচিত্রশিল্পী)\n\n\n== তথ্যসূত্র ==\n\n\n== বহিঃসংযোগ ==\nইনস্টাগ্রামে রুবার মিস্টার ইন্ডিয়া"}