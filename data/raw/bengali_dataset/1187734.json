{"pageid": 1187734, "title": "মিয়ানমার ব্যাংকার্স ইউনিয়ন", "url": "https://bn.wikipedia.org/wiki?curid=1187734", "content": "মিয়ানমার ব্যাংকার্স ইউনিয়ন (এমবিইউ) মিয়ানমারের ব্যাংক কর্মচারীদের একটি শ্রমিক সংঘ। ২০২১-এ মিয়ানমারে সেনা অভ্যুত্থানের পরে আইন অমান্য আন্দোলনের অংশ হিসাবে সংঘটি গঠিত হয়েছিল।\n\n\n== ইতিহাস ==\n২০২১-এ মিয়ানমারে সেনা অভ্যুত্থানের পরে ৩ ফেব্রুয়ারি, ২০২১-এ কো বো বো মিয়ানমার ব্যাংকার্স ইউনিয়ন গঠন করেন। সঙ্ঘটি ফেসবুকের মাধ্যমে সমন্বয় করে, ৮ ফেব্রুয়ারি পর্যন্ত মিয়ানমারের কেন্দ্রীয় ব্যাংক এবং বেশিরভাগ বেসরকারি ব্যাংকের কার্যক্রম বন্ধ করে দেয়। উদ্দেশ্য ছিল মিয়ানমারের মধ্যে নগদ অর্থ প্রবাহ বন্ধ করে তাতমাডো জান্তাকে অর্থ থেকে বঞ্চিত করা, যাকে আইন অমান্য আন্দোলনের নেতারা জান্তার বিরোধিতার একটি কেন্দ্রীয় হাতিয়ার হিসাবে দেখেছিল। ৫০০ থেকে ১০০০ ব্যাংককর্মী এমবিইউতে যোগ দিয়েছিলেন। অনুমান করা হয় ৬০০০ জনেরও বেশি কর্মী আনুষ্ঠানিকভাবে আইন অমান্য আন্দোলনে যোগ দিয়েছিল এবং আরও বেশি কর্মী কাজ করতে অস্বীকার করেছিল। জান্তা-নিযুক্ত কেন্দ্রীয় ব্যাংকের ডেপুটি গভর্নর এমবিইউ তার ধর্মঘট বন্ধ না করলে দীর্ঘমেয়াদী অর্থনৈতিক পরিণতির বিষয়ে সতর্ক করেছিলেন।\nধর্মঘটের প্রেক্ষিতে নেপিডো ডেভেলপমেন্ট ব্যাংক অভ্যুত্থানের বিরুদ্ধে প্রতিবাদকারী নিজ ব্যাংকের কর্মীদের বরখাস্ত করার পর, সংঘটি ব্যাংক বয়কটের আয়োজন করে। এছাড়া এটি আমদানীকারক কোম্পানি শ্বে থানলউইনকে তাতমাডো-র সাথে সংযুক্ত না থাকার বিষয়ে অবস্থান পরিস্কার করা এবং শ্রমিকদের প্রতিবাদ করার অনুমতি দেয়ার জন্য বাধ্য করেছিল। ২০২১-এর মে মাসে, বেশিরভাগ ব্যাংককর্মীদের কাজে যোগ দিতে দেখা যায়নি, যদিও অনেক ব্যাংক এপ্রিলের শেষের দিকে আবার খুলেছিল। সঙ্ঘটির অসহোযোগ অন্দোলন পরবর্তীতে স্তিমিত হয়ে যায়।\n\n\n== তথ্যসূত্র =="}