{"pageid": 1423073, "title": "গুগল ছবি", "url": "https://bn.wikipedia.org/wiki?curid=1423073", "content": "গুগল ছবি বা গুগল ইমেজেস (পূর্বে গুগল ইমেজ সার্চ ) হলো গুগলের মালিকানাধীন একটি সার্চ ইঞ্জিন যা ব্যবহারকারীদের জন্য ওয়ার্ল্ড ওয়াইড ওয়েবে থাকা ছবি খুঁজেতে সাহায্য করে। ২০০০ সালের ফেব্রুয়ারিতে জেনিফার লোপেজের পরা ভার্সাচের সবুজ পোশাকের ছবির চাহিদার কারণে এটি ১২ জুলাই, ২০০১ সালে চালু করা হয় ২০১১ সালে, প্রতিলোম ছবি সন্ধান কার্যকারিতা যোগ করা হয়।\nযেখানে কোনও ছবি সন্ধান করার সময়, প্রতিটি মিলে থাকা ছবির সংক্ষেপচিত্র প্রদর্শিত হয়। ব্যবহারকারী সংক্ষেপচিত্রে ক্লিক করলে, ছবিটি বড় আকারে প্রদর্শিত হয় এবং সেই ওয়েবপৃষ্ঠাটি দেখতে পারেন যেখানে ছবিটি ব্যবহার করা হয়েছে।\n\n\n== ইতিহাস ==\n\n\n=== সূচনা ও সম্প্রসারণ (২০০১–২০১১) ===\n২০০০ সালের দিকে, গুগল সন্ধানের ফলাফলগুলো লিংক সম্বলিত সাধারণ পাঠ্য পাতায় হিসেবে সীমাবদ্ধ ছিল। গুগলের ডেভলপারগণ এটিকে আরও বিকশিত করার সময় বুঝতে পেরেন যে, জেনিফার লোপেজের সবুজ ভার্সেস পোশাক যা সে সময়ের \"সবচেয়ে জনপ্রিয় সন্ধান জিজ্ঞাসা\"-এর ফলাফল প্রদানের জন্য একটি ছবি-সন্ধান সরঞ্জামের প্রয়োজন।বৈশিষ্ট্যটি গড়ে তোলার উদ্দেশ্যে পণ্য ব্যবস্থাপক সুসান ওজস্কির (বর্তমানে ইউটিউবের প্রাক্তন সিইও) সাথে গুগলের সম্প্রতি নিয়োগ করা একজন প্রকৌশলী হুইকান ঝুকের জুটি গঠন করে এবং তারা জুলাই ২০০১ সালে গুগল ছবি সন্ধান চালু করে। সেই বছর, ছবি সন্ধানে ২৫০ মিলিয়ন ছবি সূচিভুক্ত করা হয়। সেটিই বৃদ্ধি পেয়ে ২০০৫ সালের মধ্যে ১ বিলিয়ন ছবি এবং ২০১০ সালের মধ্যে ১০ বিলিয়ন ছবিতে পরিণত হয়।\n২০০৭ সালের জানুয়ারিতে, গুগল ছবি সন্ধানের ইন্টারফেস হালনাগাদ করা হয়, এই হালনাগাদে ব্যবহারকারী তার সংক্ষেপচিত্রের উপর মাউসের কার্সার না আনা পর্যন্ত, সেই ছবি সম্পর্কিত তথ্য যেমন, রেজোলিউশন ও ইউআরএল লুকানো থাকে। কয়েক সপ্তাহ পর এটি বন্ধ করে দেওয়া হয়।\n২০০৯ সালের ২৭ অক্টোবর, গুগল ছবি এর ছবি সন্ধানে একটি বৈশিষ্ট্য যুক্ত করে যার মাধ্যমে অনুরূপ ছবিগুলো খুঁজে পাওয়া সম্ভব।\n২০১০ সালের ২০ জুলাই, গুগল ছবির ইন্টারফেসে আরেকটি হালনাগাদ করা হয়, এটিতে মাউসওভার করলে তবে ছবির বিবরণ দেখা যাবে।\n২০১১ সালের মে মাসে, গুগল একটি সার্চ কোয়েরির ভিজ্যুয়াল ক্যাটাগরি স্কিম ওভারভিউয়ের জন্য বিষয় অনুযায়ী সাজানোর বৈশিষ্ট্য চালু করে।\nজুন ২০১১ সালে, গুগল ছবিতে \"ছবি দ্বারা সন্ধান\" বৈশিষ্ট্য যুক্ত করেছে যা তৃতীয় পক্ষের অ্যাড-অন ছাড়াই সরাসরি ছবি সন্ধান দণ্ডে প্রতিলোম ছবি সন্ধানের অনুমতি দেয়। এই বৈশিষ্ট্যটি সন্ধান দণ্ডে কোনও ছবি টেনে এনে, আপলোড করে, বা ছবি নির্দেশ করে এমন ইউআরএল কপি-পেস্ট করে ছবি সন্ধানের সুবিধা প্রদান করে৷ \n\n\n=== নতুন অ্যালগরিদম ও সেন্সরশিপের অভিযোগ (২০১২–বর্তমান) ===\n১১ ডিসেম্বর, ২০১২ সালে, গুগল ছবির সার্চ ইঞ্জিন অ্যালগরিদম আবার পরিবর্তন করা হয়, এই পরিবর্তনের উদ্দেশ্য ছিলো মূলত অ-পর্নোগ্রাফিক সন্ধান শব্দ ব্যবহার করার সময় পর্নোগ্রাফিক ছবি প্রতীয়মান হওয়া রোধ করা। গুগলের মতে, তারপরও পর্নোগ্রাফিক ছবি দেখা যাবে যদি সন্ধানকৃত শব্দটি বিশেষভাবে পর্নোগ্রাফিক হয়; অন্যথায়, সেগুলো প্রতীয়মান হবে না। \"কোনও প্রাপ্তবয়স্ক বিষয়বস্তু সেন্সর করছে না\" বলে গুগল সুস্পষ্ট বিবৃতি দিলেও, তখনই খেয়াল করা হয় যে \"স্তনের\" মতো শব্দ দিয়ে সন্ধান করার পরও কোনও প্রাপ্তবয়স্ক ফলাফল দেখানো হয়নি৷   একমাত্র বিকল্প উপায় ছিল আরও কঠোর ছাঁকনি চালু করা যা পূর্বোক্ত শব্দগুলো সন্ধান করতেই অস্বীকার করবে। ব্যবহারকারীগণ তাঁদের সন্ধান থেকে আর কীওয়ার্ডও বাদ দিতে পারেবে না।\n২০১৮ সালের ১৫ ফেব্রুয়ারি, গেটি ইমেজের সাথে একটি নিষ্পত্তি ও লাইসেন্সিং অংশীদারিত্বের শর্তাবলী পূরণ করতে ইন্টারফেসে পরিবর্তন করা হয়। ছবির সংক্ষেপচিত্র থেকে \"ছবি দেখুন\" বোতামটি (ছবির উৎস সার্ভারের ডিপ লিংক) সরানো হয়। ব্যবহারকারীদের সরাসরি পূর্ণ-আকারের ছবি দেখতে নিরুৎসাহিত করার উদ্দেশ্যে এই পরিবর্তনটি করা হয় (যদিও অনুবিদ্ধ সংক্ষেপচিত্রে ব্রাউজারের প্রসঙ্গ মেনু ব্যবহার করে এটি করা করা পায়া যেত ), এবং নিজ নিজ ওয়েব পাতায় সেগুলোর উপযুক্ত প্রেক্ষাপটে ছবিটি দেখতে উত্সাহিত করে (যেখানে নির্দেশনা ও মেধাস্বত্বের তথ্যও থাকতে পারে)। \"ছবি দ্বারা সন্ধান করুন\" বোতামটিও হটিয়ে দেওয়া হয়, কারণ প্রতিলোম ছবি সন্ধানের মাধ্যমে মেধাস্বত্বযুক্ত উচ্চ-রেজোলিউশন অনুলিপি খুঁজতে ব্যবহার করা সম্ভব। গুগল ইন্টারফেসের মধ্যে মেধাস্বত্ব দাবিত্যাগকে আরও লক্ষণীয় করতে সম্মত হয়েছে।\n৬ আগস্ট, ২০১৯, ছবির রেজোলিউশন অনুযায়ী ছাঁকার ব্যাপার এবং সেইসাথে \"এর চেয়ে বড়,\" \"মুখ\" ও \"সম্পূর্ণ রঙ\" ছাঁকনিগুলোও সরিয়ে দেওয়া হয়।\nসন্ধান ফলাফলের প্রাসঙ্গিকতা পরীক্ষা করা হয়। অতি সম্প্রতি (অক্টোবর ২০২২), দেখা গেছে যে, ৩৯০টি শারীরবৃত্তীয় কাঠামোর ৯৩.১% ছবি সন্ধানকৃত শব্দের সাথে প্রাসঙ্গিক ছিল।\n\n\n== ছবি দ্বারা সন্ধান বৈশিষ্ট্য ==\n\nপ্রতিলোম ছবি সন্ধান করার জন্য গুগল ছবিতে কোনও ছবি দ্বারা সন্ধান বৈশিষ্ট্য রয়েছে। প্রথাগত ছবি পুনরুদ্ধারের মতো নয় বরং, এই বৈশিষ্ট্যটি গুগল সন্ধান বাক্সে কীওয়ার্ড ও শব্দ লেখার প্রয়োজনীয়তাকে সরিয়ে দেয়। পরিবর্তে, ব্যবহারকারীরা তাদের জিজ্ঞাসা হিসাবে কোনও ছবি জমা দিয়ে সন্ধান করে।  ফলাফলে একই ধরনের ছবি, ওয়েব ফলাফল, ছবির সহ পাতা ও ছবির বিভিন্ন রেজোলিউশন থাকতে পারে। ছবি সঠিকভাবে বিন্যাসিত করা থাকলে গুগলে সূচিবদ্ধ হতে ২–৩০ দিন লাগতে পারে।\nছবি দ্বারা সন্ধানের ফলাফলের নির্ভুলতা বেশি হয় যদি সন্ধানকৃত ছবিটি আরও জনপ্রিয় হয়। উপরন্তু, গুগলের ছবি দ্বারা সন্ধান ফলাফলের বর্ণনামূলক অধি-উপাত্তের উপর ভিত্তি করে \"এই ছবির জন্য সেরা অনুমান\" অফার করে।\n২০২২ সালে গুগলে পূর্বনির্ধারিতভাবে ভিজ্যুয়াল সন্ধান পদ্ধতি হিসাবে গুগল লেন্স দ্বারা বৈশিষ্ট্যটি প্রতিস্থাপিত হয়েছিল এবং ছবি দ্বারা সন্ধান ফাংশনটি গুগল লেন্সে উপলভ্য রয়েছে।\n\n\n== আরও দেখুন ==\nবিং ছবি\nগুগল লেন্স\nইয়াহু\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে গুগল ছবি সম্পর্কিত মিডিয়া দেখুন।\nদাপ্তরিক ওয়েবসাইট\nদাপ্তরিক গুগল ব্লগ\nউন্নত গুগল ছবি সন্ধান পরামর্শ ও কৌশল"}