{"pageid": 1065147, "title": "২০২১ অস্ট্রেলিয়া ক্রিকেট দলের বাংলাদেশ সফর", "url": "https://bn.wikipedia.org/wiki?curid=1065147", "content": "অস্ট্রেলিয়া পুরুষ ক্রিকেট দল ২০২১ সালের আগস্ট মাসে পাঁচটি টোয়েন্টি২০ আন্তর্জাতিক (টি২০আই) ম্যাচ খেলার জন্য বাংলাদেশ সফর করে। সিরিজটি উভয় দলের জন্য ২০২১ আইসিসি পুরুষ টি২০ বিশ্বকাপ টুর্নামেন্টের প্রস্তুতি হিসেবে গণ্য হয়। এটি ছিল এ দুই দলের মধ্যে অনুষ্ঠিত হওয়া প্রথম দ্বিপাক্ষিক টি২০আই সিরিজ, এবং ২০১৭ সালের সফরের পর অস্ট্রেলিয়া দলের প্রথম বাংলাদেশ সফর।\nবাংলাদেশ প্রথম টি২০আই ম্যাচে ২৩ রানে জয়লাভ করে, যা ছিল অস্ট্রেলিয়ার বিপক্ষে বাংলাদেশের প্রথম টি২০আই ম্যাচ জয়। এরপর বাংলাদেশ দ্বিতীয় টি২০আই ম্যাচে পাঁচ উইকেটে জয়লাভ করে। তৃতীয় টি২০আই ম্যাচে বাংলাদেশ ১০ রানে জয়লাভ করে, যার ফলে বাংলাদেশ দুই ম্যাচ বাকি থাকতেই সিরিজে জয়লাভ করে এবং অস্ট্রেলিয়ার বিপক্ষে যে কোন ফরম্যাটে প্রথমবারের মতো সিরিজ জয়ের রেকর্ড করে। অস্ট্রেলিয়া চতুর্থ টি২০আই ম্যাচে তিন উইকেটে জয় তুলে নেয় ও ধবলধোলাই এড়ায়। তবে সর্বশেষ খেলায় অস্ট্রেলিয়া ৬০ রানে পরাজিত হয় এবং বাংলাদেশ ৪–১ ব্যবধানে সিরিজে জয়লাভ করে।\n\n\n== দলীয় সদস্য ==\n\nঅস্ট্রেলিয়া দলের অধিনায়ক হিসেবে প্রাথমিকভাবে অ্যারন ফিঞ্চকে নির্বাচিত করা হয়েছিল। তানভির সংঘা ও নাথান এলিসকে প্রাথমিকভাবে অস্ট্রেলিয়া দলে রিজার্ভ খেলোয়াড় হিসেবে রাখা হয়। ২০২১ সালের ২৫ জুলাই চোটের কারণে অ্যারন ফিঞ্চ অস্ট্রেলিয়া দল থেকে ছিটকে যান, যে কারণে ম্যাথু ওয়েডকে অস্ট্রেলিয়ার অধিনায়কের দায়িত্ব দেয়া হয়। নাথান এলিসকে পরবর্তীতে অস্ট্রেলিয়ার মূল দলে যোগ করা হয়।\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n=== ৪র্থ টি২০আই ===\n\n\n=== ৫ম টি২০আই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সিরিজের প্রধান পাতা (ইংরেজি)"}