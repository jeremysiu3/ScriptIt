{"pageid": 12185, "title": "ডেনীয় ভাষা", "url": "https://bn.wikipedia.org/wiki?curid=12185", "content": "দিনেমার বা ডেনীয় ভাষা (ডেনীয়: dansk, উচ্চারণ [ˈtænˀsk] () বা dansk sprog [ˈtænˀsk ˈspʁɔwˀ]; ইংরেজি: Danish) হল ডেনমার্কের রাষ্ট্রভাষা। ভাষাটি ইন্দো-ইউরোপীয় ভাষাপরিবারের জার্মানীয় শাখার উত্তর (স্ক্যান্ডিনেভীয়) দলের অন্তর্গত। ডেনমার্কে প্রায় ৫০ লক্ষ লোক এতে কথা বলেন। এছাড়া কানাডা, জার্মানি, গ্রিনল্যান্ড, আইসল্যান্ড, নরওয়ে, সুইডেন, সংযুক্ত আরব আমিরাত ও মার্কিন যুক্তরাষ্ট্রে এ ভাষায় লোকে কথা বলে। বিশ্বজুড়ে ডেনীয় ভাষাভাষীর সংখ্যা প্রায় ৬০ লক্ষ।\nধারণা করা হয় ১৩শ শতকের দিকে ডেনীয় ভাষা প্রাচীন নর্স ভাষা থেকে উদ্ভূত হয়। ১৬শ শতকের লিখিত দলিল থেকে দেখা যায় অন্যান্য স্ক্যান্ডিনেভীয় ভাষা থেকে এটি তখনই আলাদা ছিল।\nডেনমার্ক ছাড়াও ডেনমার্কের প্রাক্তন উপনিবেশ গ্রিনল্যান্ড ও ফ্যারো দ্বীপপুঞ্জে ডেনীয় একটি দাফতরিক ভাষা এবং ঐ অঞ্চলগুলির স্কুলে ডেনীয় ভাষাশিক্ষা বাধ্যতামূলক। এছাড়া ডেনমার্ক-জার্মানির সীমান্তে অবস্থিত জার্মানির শ্লেসভিগ-হোলস্টাইন অঞ্চলের উত্তর প্রান্তে প্রায় ৫০,০০০ লোক ডেনীয় ভাষায় কথা বলেন এবং সেখানে ডেনীয় একটি সংখ্যালঘু ভাষা হিসেবে সুরক্ষিত।\n\n\n== তথ্যসূত্র ==\n\n\n== বহিঃসংযোগ ==\n\nEnglish online dictionary and grammar for Danish\n\"BBC Quickfix: Danish\" 12 Danish phrases with audio\n\"Learning the Danish language online\" a list of courses on newtodenmark.dk\n\"GrammarExplorer Danish\"  ওয়েব্যাক মেশিনে আর্কাইভকৃত ৭ অক্টোবর ২০১৬ তারিখে an online Danish grammar\n\"Speakdanish\" a commercial Danish course with audio\n\"Danish Online\" a Danish course with audios, text-to-speech, picture dictionary facilities and many others\nDanish Swadesh list of basic vocabulary words (from Wiktionary's Swadesh list appendix)\n\"Danish as a second language\" at Studieskolen"}