{"pageid": 1167373, "title": "খাগড়াছড়ি ক্যান্টনমেন্ট পাবলিক স্কুল ও কলেজ", "url": "https://bn.wikipedia.org/wiki?curid=1167373", "content": "খাগড়াছড়ি ক্যান্টনমেন্ট পাবলিক স্কুল ও কলেজ বাংলাদেশের খাগড়াছড়ি সেনানিবাসে অবস্থিত একটি মাধ্যমিক ও উচ্চমাধ্যমিক শিক্ষাপ্রতিষ্ঠান। এটি ২০০২ খ্রিষ্টাব্দে প্রতিষ্ঠিত হয়।\n\n\n== ইতিহাস ==\nখাগড়াছড়ি জেলার শিক্ষার মান বৃদ্ধির উদ্দেশ্যে ক্যান্টনমেন্ট বোর্ডের উদ্যোগে ২০০২ সালে একটি জুনিয়র স্কুল প্রতিষ্ঠা করা হয়; যার অর্থায়নের ভার ছিলো সামরিক ভূমি ও সেনানিবাস অধিদপ্তরের হাতে। পরবর্তীতে প্রতিষ্ঠানটিকে ২০০৭ সালে উচ্চ মাধ্যমিক বিদ্যালয়ে রূপান্তর করা হয়। তৎকালীন চট্টগ্রাম অঞ্চলের এরিয়া কমান্ডার ও ২৪ পদাতিক ডিভিশনের জিওসি, মেজর জেনারেল মোহাম্মদ আব্দুল মতিনের সম্মতিক্রমে এটি প্রতিষ্ঠা লাভ করে।\n\n\n== শ্রেণি, বিভাগ ও শাখা সমূহ ==\nবর্তমানে এ বিদ্যালয়ে ১ম থেকে দ্বাদশ শ্রেণি পর্যন্ত পড়ানো হয়। \n\n\n== ইউনিফর্ম ==\nছেলেদের সাদা শার্ট  , কালো প্যান্ট  , সাদা কেডস্   এবং কালো বেল্ট  ; কলেজের জন্য কালো জুতা  \nমেয়েদের নীল কামিজ  , কামিজের উপর সাদা ক্রস বেল্ট  , কোমরে সাদা বেল্ট   এবং সাদা কেডস্  ; কলেজের জন্য কালো জুতা  \n\n\n== শিক্ষা কার্যক্রম ==\nবিদ্যালয়টিতে ছেলে এবং মেয়ে উভয়ের অধ্যয়নের সুযোগ থাকে। \n\n\n== ফলাফল ==\nবিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হারের তালিকাঃ \n\n\n== খেলাধুলা ও সহপাঠ্যকর্ম ==\nশিক্ষার্থীদের খেলাধুলার জন্য দুইটি মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা, আন্তঃহাউজ ক্রিয়া প্রতিযোগিতা আয়োজনে ব্যবহৃত হয়। \n\n\n== ল্যাবরেটরি ==\nবিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। \n\n\n== গ্রন্থাগার ==\nবিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। \n\n\n== বিভিন্ন সাংস্কৃতিক কর্মকাণ্ড ==\nবছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। \n\n\n== সংঘ ==\nবিএনসিসি\nগার্লস্ গাইড\nস্কাউট\nরেড ক্রিসেন্ট\n\n\n== আরো দেখুন ==\nখাগড়াছড়ি সদর উপজেলা\nখাগড়াছড়ি জেলা\nখাগড়াছড়ি জেলার শিক্ষা প্রতিষ্ঠানের তালিকা\n\n\n== তথ্যসূত্র =="}