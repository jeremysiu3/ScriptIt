{"pageid": 1017638, "title": "আশফাক আহমেদ", "url": "https://bn.wikipedia.org/wiki?curid=1017638", "content": "আশফাক আহমেদ (উর্দু: اشفاق احمد‎‎; জন্ম: ৬ জুন, ১৯৭৩) পাঞ্জাব প্রদেশের লাহোর এলাকায় জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৯০-এর দশকের সূচনালগ্নে সংক্ষিপ্ত সময়ের জন্যে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর পাকিস্তানি ক্রিকেটে লাহোর, পাকিস্তান অটোমোবাইলস কর্পোরেশন ও পাকিস্তান ইন্টারন্যাশনাল এয়ারলাইন্স দলের প্রতিনিধিত্ব করেন। দলে তিনি মূলতঃ ডানহাতি ফাস্ট-মিডিয়াম বোলার হিসেবে খেলতেন। এছাড়াও, ডানহাতে নিচেরসারিতে ব্যাটিং করতেন তিনি।\n\n\n== খেলোয়াড়ী জীবন ==\n১৯৯১-৯২ মৌসুম থেকে ২০০০-০১ মৌসুম পর্যন্ত আশফাক আহমেদের প্রথম-শ্রেণীর খেলোয়াড়ী জীবন চলমান ছিল।\nসমগ্র খেলোয়াড়ী জীবনে একটিমাত্র টেস্ট ও তিনটিমাত্র একদিনের আন্তর্জাতিকে অংশগ্রহণ করেছেন আশফাক আহমেদ। ৯ ডিসেম্বর, ১৯৯৩ তারিখে রাওয়ালপিন্ডিতে সফরকারী জিম্বাবুয়ে দলের বিপক্ষে টেস্ট ক্রিকেটে অভিষেক ঘটে তার। এটিই তার একমাত্র টেস্টে অংশগ্রহণ ছিল। এরপর আর তাকে কোন টেস্টে অংশগ্রহণ করতে দেখা যায়নি। অন্যদিকে, ৩ আগস্ট, ১৯৯৪ তারিখে কলম্বোয় স্বাগতিক শ্রীলঙ্কা দলের বিপক্ষে একদিনের আন্তর্জাতিকে অভিষেক ঘটে তার। ৭ আগস্ট, ১৯৯৪ তারিখে একই মাঠে ও একই দলের বিপক্ষে সর্বশেষ ওডিআইয়ে অংশ নেন তিনি।\n\n\n== তথ্যসূত্র ==\n\n\n== আরও দেখুন ==\nআতিফ রউফ\nসাদিক মোহাম্মদ\nএক টেস্টের বিস্ময়কারী\nপাকিস্তানি টেস্ট ক্রিকেটারদের তালিকা\nপ্রথম-শ্রেণীর ক্রিকেট দলসমূহের বর্তমান তালিকা\nপাকিস্তানি একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে আশফাক আহমেদ  (ইংরেজি)\nক্রিকেটআর্কাইভে আশফাক আহমেদ   (সদস্যতা প্রয়োজনীয়) (ইংরেজি)"}