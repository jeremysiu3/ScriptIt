{"pageid": 1076486, "title": "তানজীম উল মাদারিস আহলে সুন্নাত", "url": "https://bn.wikipedia.org/wiki?curid=1076486", "content": "তানজীম উল মাদারিস আহলে সুন্নাত ওয়াল-জামাত (ইসলামি প্রতিষ্ঠানসমূহের সংগঠন) হল একটি শিক্ষা বোর্ড যা পাকিস্তান জুড়ে ১৫,০০০-এরও বেশি সুন্নি মাদ্রাসা (ইসলামি বিদ্যালয়) নিয়ে কাজ করে। এটি সুন্নি ইসলামের মধ্যে বেরলভী আন্দোলনের সাথে যুক্ত দেশের মূল সেমিনারি বোর্ড হিসাবে পরিচিত। জামিয়া নঈমীয়া লাহোরের প্রধান মুফতি মুনিব-উর-রেহমান বোর্ডের সভাপতি। ২০১৩ সালে পরীক্ষায় অংশগ্রহণকারীদের মোট সংখ্যা ছিল ৬০০,০০০ লক্ষ। পাকিস্তানের উচ্চ শিক্ষা কমিশন তানজীম উল মাদারিসের সাথে সম্পর্কিত মাদ্রাসাগুলির দ্বারা প্রদত্ত ডিগ্রীসমূহকে স্বীকৃতি দেয়।\n\n\n== সম্পর্কে ==\nতানজিম-উল-মাদারিস আহলে সুন্নাত লাহোরে ১৯৬০ সালে গঠিত হয়েছিল। বোর্ড পরীক্ষা এবং স্কিমটি পাকিস্তানের বালক ও বালিকা মাদ্রাসাগুলিকে অন্তর্ভুক্ত করে।  বোর্ডটি ২০০১ সালের অধ্যাদেশ নং এক্সএল এর অধীনে এইচইসি ইসলামাবাদ পাকিস্তান এবং মাদ্রাসা শিক্ষা বোর্ডের (পিএমইবি) সাথে অনুমোদিত। বোর্ডটি ইত্তেহাদ তানজীমাত মাদারিস-ই-দ্বীনিয়াত-এর সাথে জড়িত অন্যান্য আন্দোলনের পাঁচটি বোর্ডেরও অংশ। বোর্ডের মতাদর্শ হল বেরলভী যা ওয়াহাবি মতবাদের আদর্শগত বিরোধী।\n৮-রাভি পার্ক রাভি রোড লাহোরে তানজিম উল মাদারিসের কেন্দ্রীয় কার্যালয়। এটি নিজস্ব স্কিম এবং সিলেবাস অনুযায়ী পরীক্ষা পরিচালনা করে।\nইসলাম অনলাইন অনুসারে, প্রায় ১৫,০০০ মাদ্রাসা তানজিম-উল-মাদারিস পাকিস্তান দ্বারা পরিচালিত হয়।  তাহজিবুল আখবার এর ধর্মীয় প্রতিষ্ঠানের শিক্ষাসেবা সংক্রান্ত প্রতিবেদনে অনুমান করেছেন যে, খাইবার পাখতুনখোয়াতে তানজীমের ৩০০০ হাজার এবং হাজারা এলাকায় ১ হাজার প্রতিষ্ঠান রয়েছে।\nমুহাম্মদ রমজান, মাদ্রাসা সম্বন্ধে তার রিপোর্টে বলেছেন যে তানজিমের অন্যান্যদের তুলনায় পাঞ্জাব প্রদেশে সর্বাধিক ৫৫৮৪ টি মাদ্রাসা রয়েছে। 'লাহোরে ৩৩৬, শেখপুরায় ৩৩৬, গুজরানওয়ালায় ৬৩৩, রাওয়ালপিন্ডিতে ৩৮৭, ফয়সালাবাদে ৬৭৫, সারগোধায় ৪৬১, মুলতানে ৯৪৪, সাহিওয়ালে ৪৫৮, ডি.জি খানে ৬০৫, বাহাওয়ালপুর ৭৪৯টি মাদ্রাসা তানজীমের সঙ্গে যুক্ত'। রিজওয়ানের মতে, 'তানজীমের মাদ্রাসাগুলি খুব কমই জঙ্গিবাদে জড়িত থাকে যা দেওবন্দীদের মধ্যে সর্বাধিক জড়িত থাকে। জনসংখ্যার দিক থেকে বেরলভী অন্য সব সম্প্রদায়ের সংখ্যার চেয়ে বেশি। তারা প্রদেশের মোট জনসংখ্যার প্রায় ৫৩.৪%।\nপাকিস্তানে তানজিম-উল-মাদারিসের চূড়ান্ত ডিগ্রী স্নাতক আরবি ও ইসলামিক স্টাডিজ বা স্নাতক আরবির সমান। এর আগে কেন্দ্রীয় স্বরাষ্ট্রমন্ত্রী এ. রেহমান মালিক দাবি করেছিলেন যে, তানজিম-উল-মাদারিসকে বোর্ডের মর্যাদা দেওয়া উচিত। সুন্নি মাদারিস তাদের মাদারিসে একই পাঠ্যক্রম শিখিয়েছে যেমনটি ফারঙ্গি মহলের মোল্লা নিজামুদ্দিন সিয়ালভী শিখিয়েছিলেন। \n\n\n== কর্মকর্তা ==\nএই সংস্থার অধীনে চারটি শিক্ষা ব্যবস্থা পরিচালিত হচ্ছে। সরফরাজ আহমেদ নঈমী, যিনি তানজীম-উল-মাদারিস পাকিস্তানের প্রধান ছিলেন। তিনি তালেবান বিরোধী অবস্থানের জন্য পরিচিত ছিলেন এবং তালেবানদের আত্মঘাতী বোমার দ্বারা নিহত হন।\n\n\n== মাদ্রাসা সংস্কার ==\nতানজিমল-উল-মাদারিস তাদের পাঠ্যসূচিতে পরিবর্তন এনেছে। দেওবন্দী ওয়াফাক-উল-মাদারিস এবং তানজীম-উল-মাদারিস আহলে সুন্নাত দ্বীনি মাদারিস শিক্ষাকে আনুষ্ঠানিক শিক্ষা ব্যবস্থার মতো করার জন্য জাতীয় কমিটির সুপারিশ প্রত্যাখ্যান করেছে।\n\n\n== লক্ষ্য ও উদ্দেশ্য ==\nতানজীম অরাজনৈতিক এবং ধর্মীয় প্রকৃতির থাকার অঙ্গীকার করেছেন। অফিসিয়াল ওয়েবসাইট অনুযায়ী লক্ষ্য এবং উদ্দেশ্যগুলি নিম্নরূপ।\n\nএমন একটি প্রজন্ম তৈরি করা যারা কুরআন ও সুন্নাহর আহ্বান বুঝতে পারে এবং প্রয়োগ করে\nঐতিহ্যবাহী ইসলামী বিজ্ঞানের সাথে শিক্ষার্থীদের উন্নত করা\nইসলামের সেবাকারী আলেম তৈরি করা\nসমস্ত মানবজাতির কাছে ঐশী বার্তা পৌঁছে দেওয়া\nপ্রকৃত ইসলামের প্রতিনিধিত্ব করা এবং মুসলিম উম্মাহকে নেতৃত্ব দেওয়া\nএকটি ইসলামী পুনরুজ্জীবনে উদ্বুদ্ধ করা\n\n\n== সাম্প্রতিক ==\n২০০৬ সালে তানজিম উল মাদারিস নিন্দনীয় কার্টুন ইস্যুতে ওআইসির জরুরি সভা আহ্বান করে। ২০২০ সালে কোভিড মহামারি চলাকালীন, তানজিম উল মাদারিসের সাথে যুক্ত মাদ্রাসাগুলি সিন্ধুতে এর হাজার হাজার মাদ্রাসায় শিক্ষাদান অব্যাহত রেখেছিল। উপরন্তু, টিএম সারাদেশে সাধারণ পাঠ্যক্রম বাস্তবায়নে পাকিস্তান সরকারকে সমর্থন করেছিল, কিন্তু এফএটিএফ এজেন্ডার অধীনে মসজিদ এবং মাদ্রাসার যাচাই-বাছাই প্রত্যাখ্যান করেছিল।\n\n\n== আরও দেখুন ==\nইত্তেহাদ-ই-তানজীমাত-মাদারিস পাকিস্তান\nপাকিস্তানে ইসলাম\n\n\n== তথ্যসূত্র ==\n \n\n\n== আরও পড়ুন ==\nThe Trends of Higher Education among the Students of Madrassa Education System in the Twin Cities of Islamabad and Rawalpindi in Pakistan  Language in India . Apr2011, Vol. 11 Issue 4, p132-143. 12p. 1 Chart. Author(s): Afzal, Malik Muhammad.\nSahar Nadeem Hamid & Tania Nadeem (2020) Religious education in Pakistan, British Journal of Religious Education, 42:3, 364–367, ডিওআই:10.1080/01416200.2020.1760553\nMassoda Bano, 2012, The Rational Believer: Choices and Decisions in the Madrasas of Pakistan15 March 2012 publisher Cornell University Press isbn=0-8014-6433-1 pages=224–The Rational Believer: Choices and Decisions in the Madrasas of Pakistan\nMushtaq, Afia and Sadiq, Ramla and Ijaz, Farrukh, Religious Education: Analysis Over the Years (December 26, 2014). Journal of Islamic Thought and Civilization, Volume 4, Issue II, Fall 2014, Available at SSRN: Religious Education: Analysis Over the Years\nShah, M. A., & Ranjha, A. N. (2019). Need Of Interfaith Dialogue For Peace Building In Pakistan: An Approach Of Madrasa Teachers In South Punjab. Pakistan Journal of Applied Social Sciences, 10(1), 45–60. Need Of Interfaith Dialogue For Peace Building In Pakistan: An Approach Of Madrasa Teachers In South Punjab\nMadrasas and religious maslaks as a case of skewed civil society in Pakistan, By Yasir Sharif, Peter B. Andersen, Book Re-Interrogating Civil Society in South Asia Edition 1st Edition, First Published 2021 Imprint Routledge India Pages16 eBook আইএসবিএন ৯৭৮১০০৩১৬২৪৯০\n\n\n== বহিঃসংযোগ ==\nতানজিম উল মাদারিসের অফিসিয়াল ওয়েবসাইট"}