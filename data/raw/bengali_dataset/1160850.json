{"pageid": 1160850, "title": "আস্তিক মুনি", "url": "https://bn.wikipedia.org/wiki?curid=1160850", "content": "আস্তিক মুনি ছিলেন একজন প্রাচীন হিন্দু ঋষি। তিনি নাগদেবী মনসা ও জরৎকারুর পুত্র ছিলেন। মনসা ছিলেন সর্প রাজা বাসুকির বোন। মনসামঙ্গল ও মহাভারত-এ আস্তিকের কথা রয়েছে ।\n\n\n== জন্ম ==\nঋষি জরৎকারু আজীবন অবিবাহিত থেকে সাধনা করার সিদ্ধান্ত নিয়েছিলেন। একসময় তিনি ধ্যানযোগে দেখেন তাঁর পূর্বপুরুষের অতৃপ্ত আত্মারা গাছের ডালে উল্টো হয়ে ঝুলে আছেন। তিনি জানতে পারেন একমাত্র তাঁর পুত্রই পারে অতৃপ্ত আত্মাদের শান্তি দিতে। তাই তিনি নিজের মত পরিবর্তন করেন। তিনি কশ্যপ মুনির কন্যা /মহাদেবের কন্যা মনসাকে বিবাহ করেন এবং এক পুত্র সন্তান লাভ করেন। এই পুত্র ছিলেন আস্তিক। জন্মের পরেই বাল্যকালে মাতাকে ত্যাগ করে পিতার সঙ্গে সাধনার উদ্দেশ্যে তিনি গৃহত্যাগ করেন।\n\n\n== মহাভারতে আস্তিক মুনি ==\nমহাভারত অনুসারে ঋষি শমীকের পুত্র শৃঙ্গীর অভিশাপে তক্ষকনাগের দংশনে রাজা পরীক্ষিতের মৃত্যু হলে তাঁর পুত্র জনমেজেয় মৃত্যুর প্রতিশোধ নিতে সর্প সত্র যজ্ঞ করে নাগবংশ ধ্বংসের প্রতিজ্ঞা করেন। যজ্ঞ শুরু হলে নাগবংশকে রক্ষার জন্য দেবী মনসা পুত্র আস্তিককে আহ্বান করেন এবং নাগেদের রক্ষা করতে বলেন। মাতৃ আদেশে আস্তিক যজ্ঞক্ষেত্রে উপস্থিত হয়ে মন্ত্রবলে যজ্ঞরোধ করে নাগেদেরকে রক্ষা করেন।\n\n\n== তথ্যসূত্র ==\n\n\n=== গ্রন্থপঞ্জি ===\nGarg, Gaṅgā Rām (১৯৯২)। Encyclopaedia of the Hindu World। Concept Publishing Company। আইএসবিএন 978-81-7022-376-4।"}