{"pageid": 1477626, "title": "বাপ্তিস্ত আদিস", "url": "https://bn.wikipedia.org/wiki?curid=1477626", "content": "বাপ্তিস্ত আদিস (ফরাসি: Baptiste Addis; জন্ম: ৭ ডিসেম্বর ২০০৬) হলেন একজন ফরাসি তীরন্দাজ, যিনি ফ্রান্সের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nআদিস ফ্রান্সের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন, যেখানে তিনি একটি রৌপ্য পদক জয়লাভ করেছেন।\n\n\n== প্রারম্ভিক জীবন ==\nবাপ্তিস্ত আদিস ২০০৬ সালের ৭ই ডিসেম্বর তারিখে ফ্রান্সের মাঁদুয়েলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nআদিস ফ্রান্সের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৬টি ১০ পয়েন্ট অর্জন করে সর্বমোট ৬৭৮ পয়েন্ট নিয়ে তিনি ৬ষ্ঠ স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৫৯তম স্থান অধিকারী কাজাখস্তানের আলেক্সান্দ্র ইয়েরেমেঙ্কোর মুখোমুখি হয়েছিলেন, যেখানে তিনি ৬–২ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর কোয়ার্টার-ফাইনালে ফ্লোরিয়ান উনরুহের কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি তমা শিরো এবং জঁ-শার্ল ভালাদোঁ সাথে ফরাসি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ১০২টি ১০ পয়েন্ট অর্জন করে সর্বমোট ২০২৫ পয়েন্ট নিয়ে ২য় স্থান অধিকার করেছিল। অতঃপর কোয়ার্টার-ফাইনালে তারা ইতালিকে ৬–২ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে সেমি-ফাইনালে তুরস্কের বিরুদ্ধে ৫–৪ সেট পয়েন্টের ব্যবধানে জয়লাভ করে স্বর্ণ পদক ম্যাচে অংশগ্রহণ করেছিল, যেখানে তারা দক্ষিণ কোরিয়ার কাছে পরাজিত হয়ে রৌপ্য পদক জয়লাভ করেছেন।\nঅন্যদিকে তিনি এবং আমেলি কোর্দো একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৬৪টি ১০ পয়েন্ট অর্জন করে সর্বমোট ১৩৩৯ পয়েন্ট নিয়ে ৮ম স্থান অধিকার করেছিল। অতঃপর ১৬ দলের পর্বে ইতালির কাছে ৬–০ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে বাপ্তিস্ত আদিস (ইংরেজি)"}