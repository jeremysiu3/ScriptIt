{"pageid": 1402490, "title": "সমরকন্দ প্রদেশ", "url": "https://bn.wikipedia.org/wiki?curid=1402490", "content": "সমরকন্দ অঞ্চল (সমরখন্দ অঞ্চল) (উজবেক: Самарқанд вилояти, সমরকন্দ ভিলোয়াতি, রুশ: Самаркандская область) হলো উজবেকিস্তানের সবচেয়ে জনবহুল প্রদেশ। এই প্রদেশটি দেশটির কেন্দ্রস্থলে জারাফশান নদী উপত্যকায় অবস্থিত। এটি তাজিকিস্তান, নাভোই প্রদেশ, জিজাখ প্রদেশ এবং কাশকাদারয় প্রদেশ দ্বারা পরিবেষ্টিত। এর আয়তন ১৬,৭৭৩ বর্গকিলোমিটার। ২০২২ সালের হিসাব অনুসারে এখানকার আনুমানিক লোকসংখ্যা ছিলো ৪০,৩১,৩২৪ জন, যাদের ৬৩ শতাংশই গ্রামীণ এলাকায় বসবাস করে।\n১৪টি জেলা এবং ২টি জেলা পর্যায়ের শহর নিয়ে গঠিত সমরকন্দ প্রদেশটি ১৯৩৮ সালের ১৫ জানুয়ারিতে প্রতিষ্ঠিত হয় এই প্রদেশের রাজধানী সমরকন্দ (২০২১ সালে আনুমানিক লোকসংখ্যা ছিলো ৫,৫১,৭০০ জন)। অন্যান্য প্রধান শহরের মধ্যে রয়েছে বুলুংগুর, জুমা, ইশতিখজন, কাট্টাকুরগান, উরগুট এবং অক্টোশ।\nএর জলবায়ু সাধারণ শুষ্ক মহাদেশীয় জলবায়ু প্রকৃতির।\n\nতাসখন্দের  পর সমরকন্দ হলো উজবেকিস্তানের দ্বিতীয় বৃহত্তম অর্থনীতি, বিজ্ঞান এবং সাংস্কৃতিক কেন্দ্র। ইনস্টিটিউট অব এট দি একাডেমি অব সায়েন্সেস অব দ্য রিপাবলিক অব উজবেকিস্থান সমরকন্দে অবস্থিত। অঞ্চলটির ইউনেস্কো বিশ্ব ঐতিহ্য স্থান স্থাপত্য স্তম্ভ সমরকন্দকে আন্তর্জাতিক পর্যটকদের নিকট উজবেকিস্তানের সবচেয়ে বড় আকর্ষণ হিসেবে বিবেচিত হয়।\n\nসমরকন্দ অঞ্চলটি মার্বেল, গ্রানাইট, চুনাপাথর, কার্বনেট এবং চক -এর মতো নির্মাণ সামগ্রী জাতীয় প্রাকৃতিক সম্পদে সমৃদ্ধ। অঞ্চলটির প্রধান কৃষিকর্ম হলো তুলা এবং খাদ্যশস্য উৎপাদন, মদ তৈরি এবং রেশম চাষ। এখানকার সর্বাধিক ব্যস্ত শিল্পকারখানার মধ্যে রয়েছে যানবাহনের অতিরিক্ত যন্ত্রাংশ উৎপাদন ও সংযোজন জাতীয় ধাতব দ্রব্যের প্রক্রিয়াজাতকরণ, খাদ্য প্রক্রিয়াজাতকরণ, বস্ত্রবয়ন এবং সিরামিক শিল্প।\n৪০০ কিলোমিটারের অধিক রেলপথ এবং ৪,১০০ কিলোমিটারের অধিক ভূমিস্থিত সড়কপথ সহ প্রদেশটিতে উন্নত যোগাযোগ ব্যবস্থা বিদ্যমান রয়েছে। প্রদেশটির টেলিযোগাযোগ অবকাঠামোও উন্নত।\n\n\n== প্রশাসনিক বিভাগ ==\n\nসমরকন্দ অঞ্চলে ১৪টি জেলা এবং ২টি জেলাপর্যায়ের নগর সমরকন্দ এবং কাট্টাকুরগান রয়েছে।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:সমরকন্দ অঞ্চল"}