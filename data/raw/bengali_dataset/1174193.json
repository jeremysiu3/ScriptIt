{"pageid": 1174193, "title": "মজুদ মুদ্রা", "url": "https://bn.wikipedia.org/wiki?curid=1174193", "content": "মজুদ মুদ্রা বা নোঙর মুদ্রা বলতে এমন একটি বৈদেশিক মুদ্রাকে বোঝায় যেটি কোনও দেশের কেন্দ্রীয় ব্যাংক বা অনুরূপ কোনও আর্থিক কর্তৃপক্ষ সেটির বৈদেশিক মুদ্রার মজুদের অংশ হিসেবে তাৎপর্যপূর্ণ পরিমাণে জমা করে রাখে। এই মজুদ মুদ্রাটিকে আন্তর্জাতিক লেনদেন, আন্তর্জাতিক বিনিয়োগ ও বৈশ্বিক অর্থনীতির সমস্ত দিকে ব্যবহার করা যায়। এটিকে প্রায়শই একটি শক্তিশালী মুদ্রা (বা অনমনীয় মুদ্রা) কিংবা একটি নিরাপদ মুদ্রা (safe-haven currency) হিসেবে গণ্য করা হয়।\n১৯শ শতকের প্রায় পুরোটা জুড়ে ও ২০শ শতকের প্রথমার্ধে যুক্তরাজ্যের পাউন্ড স্টার্লিং বিশ্বের প্রধান মজুদ মুদ্রা ছিল। তবে ২০শ শতকের মাঝামাঝি এসে মার্কিন ডলার বিশ্বের আধিপত্য বিস্তারকারী মজুদ মুদ্রায় পরিণত হয়। মার্কিন ডলারের জন্য বিশ্বের প্রয়োজন মার্কিন সরকারকে কম ব্যয়ে অর্থ ঋণ নেবার সুযোগ করে দিয়েছে, এবং এর ফলে প্রতি বছর মার্কিন যুক্তরাষ্ট্র ১০ হাজার কোটি ডলারের বেশি সুবিধা পায়।\n\n\n== তথ্যসূত্র =="}