{"pageid": 1475182, "title": "মোহাম্মদ আজম", "url": "https://bn.wikipedia.org/wiki?curid=1475182", "content": "ড. মোহাম্মদ আজম হলেন ঢাকা বিশ্ববিদ্যাালয়ের বাংলা বিভাগের  অধ্যাপক। তিনি বাংলা একাডেমির ১৯তম মহাপরিচালক।\n\n\n== প্রাথমিক জীবন ও শিক্ষা ==\nমোহাম্মদ আজম ১৯৭৫ সালের ২৩ আগস্ট নোয়াখালী জেলার হাতিয়া উপজেলায় জন্মগ্রহণ করেন। তিনি ১৯৯১ সালে হাতিয়ার এ এম উচ্চ বিদ্যালয় থেকে মাধ্যমিক এবং ১৯৯৩ সালে ঢাকার নটর ডেম কলেজ থেকে উচ্চমাধ্যমিক শিক্ষা সম্পন্ন করেন। এরপর তিনি ঢাকা বিশ্ববিদ্যালয়ের বাংলা বিভাগ থেকে ১৯৯৬ সালে স্নাতক ও ১৯৯৭ সালে স্নাতকোত্তর সম্পন্ন করেন এবং ২০১৪ সালে বাংলা ভাষার উপনিবেশায়ন ও বিউপনিবেশায়ন নিয়ে গবেষণা করে পিএইচডি ডিগ্রি অর্জন করেন।\n\n\n== কর্মজীবন ==\nমোহাম্মদ আজম ২০০০ সালে ঢাকা কমার্স কলেজে শিক্ষকতা শুরু করেন। ২০০৫ সালে তিনি ঢাকা বিশ্ববিদ্যাালয়ের বাংলা বিভাগে প্রভাষক হিসেবে যোগদান করেন এবং ২০০৮ সালে সহকারি অধ্যাপক ও ২০১৫ সালে সহযোগী অধ্যাপক হিসেবে পদোন্নতি পান।\nবর্তমানে তিনি ঢাকা বিশ্ববিদ্যাালয়ের বাংলা বিভাগের সহযোগী অধ্যাপক হিসেবে কর্মরত আছেন। ২০২৪ সালের ৫ সেপ্টেম্বর তিনি বাংলা একাডেমির ১৯তম মহাপরিচালক হিসেবে দায়িত্ব পান।\n\n\n== প্রকাশিত গ্রন্থ ==\nবাংলা ও প্রমিত বাংলা সমাচার\nহুমায়ূন আহমেদ: পাঠপদ্ধতি ও তাৎপর্য\nবাংলা ভাষার উপনিবেশায়ন ও রবীন্দ্রনাথ\nকবি ও কবিতার সন্ধানে\nবিষয় সিনেমা: তিনটি অনূদিত প্রবন্ধ\nসাংস্কৃতিক রাজনীতি ও বাংলাদেশ (২০২২)\n\n\n== সম্পাদিত গ্রন্থ ==\nনির্বাচিত কবিতা: সৈয়দ আলী আহসান\nকবি ও কবিতার সন্ধানে\n\n\n== তথ্যসূত্র =="}