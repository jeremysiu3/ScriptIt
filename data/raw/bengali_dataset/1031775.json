{"pageid": 1031775, "title": "ডায়ান বিভার্স", "url": "https://bn.wikipedia.org/wiki?curid=1031775", "content": "ডায়ান বিভার্স (জন্ম: ১৮ ডিসেম্বর ১৯৪৬) হলেন একজন অস্ট্রেলীয় ভাস্কর, শিল্পী, জহুরি এবং বক্স হিল ইনস্টিটিউট ও রয়্যাল মেলবোর্ন ইনস্টিটিউট অফ টেকনোলজির (আরএমআইটি) প্রাক্তন প্রভাষিকা।\n\n\n== প্রাথমিক জীবন ==\nডায়ান বিভার্স নিউ সাউথ ওয়েল্‌সের ট্যারিতে জন্মগ্রহণ করেছিলেন।  তিনি ১৯৬৪-১৯৬৭ সালে নিউক্যাসলের ন্যাশনাল আর্ট স্কুল এবং নিউক্যাসল টিচার্স কলেজে পড়াশোনা করেছিলেন। ১৯৬৭ সালে তিনি শিল্পকলায় ডিপ্লোমা (শিক্ষা) পেয়েছিলেন। ১৯৭৭ সালে তিনি নিউক্যাসল বিশ্ববিদ্যালয় থেকে শিল্পকলায় স্নাতক  এবং ২০০৬  সালে রয়্যাল মেলবোর্ন ইনস্টিটিউট অফ টেকনোলজি থেকে জনস্থল শিল্পকলায় (আর্ট ইন পাবলিক স্পেস) স্নাতকোত্তর ডিগ্রি অর্জন করেছিলেন। \n\n\n== কর্মজীবন ==\n১৯৮০ এর দশকে বিভার্স মেলবোর্নে ভিক্টোরিয়া শিশু জাদুঘরের তত্ত্বাবধায়ক হিসাবে কাজ করেছিলেন এবং ১৯৮৮ সালে তিনি মেলবোর্নে রয়্যাল এক্সিবিশন বিল্ডিংয়ে জুডি শিকাগোর ডিনার পার্টির প্রদর্শনীতেও তত্ত্বাবধায়ক হিসাবে কাজ করেছিলেন। নব্বইয়ের দশক জুড়ে তিনি উইমেন আর্ট রেজিস্টার এবং এনএভিএর মেলবোর্ন শাখার কমিটিতে ছিলেন।\n\n\n== পুরস্কার ও সম্মননা ==\n২০১৯ সালে তিনি অস্ট্রেলিয়ান ডিজাইন সেন্টার (এডিসি) থেকে  \"টু স্ট্র্যান্ড্স অফ পার্লস\"-এর জন্য পুরস্কার জিতেছিলেন। এই পুরস্কারটি ছিল তাঁর জন্য ডার্লিংহার্স্টের এডিসির অবজেক্ট স্পেসে কাজ করার সুবর্ণ সুযোগ।\n\n\n== উল্লেখযোগ্য প্রদর্শনী ==\nরাইটস অফ প্যাসেজ: এ মেরিটাইম ইনস্টলেশন, গ্র্যান্ড সেন্ট্রাল গ্যালারি, মেলবোর্ন (১৯৯৬)\nআর্কিপেল্যাগো, স্পেস ইউনিয়ন গ্যালারি, আরএমআইটি (২০০০)\nলেন্ড মি ইয়ুর ইয়ার্স, মেলবক্স আর্ট স্পেস (২০১১) \nসেমি-প্রিসিয়াস, আর্টিফিস স্টোরের দ্য ব্যাক রুম (২০১৩) \nমাস্টারমেকার্স, আরএমআইটি গ্যালারি (২০১৯) \n\n\n== তথ্যসূত্র =="}