{"pageid": 1118881, "title": "ইয়াউন্দে স্টেডিয়াম বিপর্যয়", "url": "https://bn.wikipedia.org/wiki?curid=1118881", "content": "২৪ জানুয়ারি ২০২২-এ বহু মানুষের সমাগম ঘটেছিল ক্যামেরুনের ইয়াউন্দেতে অবস্থিত ওলেম্বে স্টেডিয়ামে নিজের দেশ ক্যামেরুন ও কোমোরসের মধ্যে খেলা দেখতে, যা ২০২১ আফ্রিকা কাপ অব নেশন্সের অন্যতম গুরুত্বপূর্ণ ম্যাচ ছিল। তবে বহু মানুষ ছত্রভঙ্গ হয়ে যাবার কারণে ৮ জনের মৃত্যু হয় ও ৩৮ জন আহত হন।\n\n\n== বিশদ বিবরণ ==\n২০২১ আফ্রিকা কাপ অব নেশন্সের ১৬ দলের পর্বের ৪ নম্বর খেলায় ক্যামেরুন ও কোমোরস মুখোমুখি হয়। ২৪ জানুয়ারি নির্দিষ্ট সূচি মেনে রাত ৮টায় (স্থানীয় সময় অনুযায়ী) খেলা শুরু হয়। তখন ক্যামেরুন ফুটবল দলের সমর্থকরা হঠাৎই ছত্রভঙ্গ হয়ে পরে। রক্ষাকর্মীরা সেই জনতাকে বাইরের গেটের দিকে নিয়ে যায়, কিন্তু গেটটি আটকানো ছিল। পরে যখন খোলা হয়, সেই জনতার ঢল রাস্তায় নেমে পরে ও ধস্তাধস্তিতে কমপক্ষে ৮ জন পদপিষ্ট হয়ে মারা যান। ৩৮ জনকে আশঙ্কাজনক অবস্থায় উদ্ধার করা হয়।\n\n\n== প্রভাব ==\nপরবর্তী যে কোয়ার্টার-ফাইনাল ম্যাচটি ওলেম্বে স্টেডিয়াম আয়োজন করত, তা সরিয়ে নিয়ে আহমদু আহিজো স্টেডিয়ামে রাখা হয়।\n\n\n== তথ্যসূত্র =="}