{"pageid": 1497730, "title": "হাসিব দারাবু", "url": "https://bn.wikipedia.org/wiki?curid=1497730", "content": "হাসিব এ দারাবু (জন্ম ১৯৬১) হলেন একজন ভারতীয় রাজনীতিবিদ, অর্থনীতিবিদ। তিনি পুলওয়ামা জেলার রাজপোরা নির্বাচনী এলাকা থেকে জম্মু ও কাশ্মীর বিধানসভার প্রাক্তন সদস্য। তিনি ২০১৫ থেকে ২০১৮ সাল পর্যন্ত বিজেপি - পিডিপি জোট সরকারে জম্মু ও কাশ্মীরের অর্থমন্ত্রী হিসেবে দায়িত্ব পালন করেছেন।\nতিনি একজন আইন প্রণেতা, নীতি পরিকল্পনাকারী, ব্যাংকার এবং একজন অর্থনৈতিক ভাষ্যকার হিসেবে কাজ করেছেন।\nদ্রাবু তার দ্বিতীয় স্ত্রী রুহি নাজকিকে বিয়ে করেছেন। রুহি টাটা ইন্টারঅ্যাকটিভ সিস্টেমের প্রাক্তন নির্বাহী যিনি পরে একটি চা-ঘর শুরু করতে শ্রীনগরে ফিরে আসেন।\n\n\n== রাজনৈতিক কর্মজীবন ==\n২০১৪ সালে, দ্রাবু জম্মু ও কাশ্মীরপিপলস ডেমোক্রেটিক পার্টি (জেকেপিডিপি) এ যোগদান করেন। পরে, তিনি নির্বাচনে প্রতিদ্বন্দ্বিতা করেন এবং পুলওয়ানা জেলার রাজপোরা নির্বাচনী এলাকা থেকে জম্মু ও কাশ্মীর বিধানসভা নির্বাচনে বিপুল ব্যবধানে জয়লাভ করেন। ২১ নভেম্বর ২০১৮-এ রাজ্যপাল কর্তৃক বিলুপ্ত না হওয়া পর্যন্ত তিনি জম্মু ও কাশ্মীরের বিধানসভার সদস্য হিসাবে অবিরত ছিলেন। তিনি ২০১৫ থেকে ২০১৮ সাল পর্যন্ত জম্মু ও কাশ্মীরের অর্থমন্ত্রী হিসেবে নির্বাচিত হন।\n২০১৫ সালের শুরুর দিকে জম্মু ও কাশ্মীর পিপলস ডেমোক্রেটিক পার্টির প্রতিষ্ঠাতা এবং পৃষ্ঠপোষক, মুফতি মোহাম্মদ সাঈদ ভারতীয় জনতা পার্টির সাথে জোট বাঁধার জন্য দ্রাবুকে তার দলের মধ্যস্থতাকারী হিসেবে বেছে নেন। বিজেপির সাথে তিন মাস আলোচনার পর বিজেপির রাম মাধবের সাথে দ্রাবু জম্মু ও কাশ্মীরে সরকার গঠনের জন্য বিজেপি-পিডিপি জোটের ভিত্তি রচনা করেন। দ্রাবু পরে সরকারে অর্থমন্ত্রী নির্বাচিত হন। রাজ্য সম্পর্কে তার বিতর্কিত মন্তব্যের জন্য মেহবুবা মুফতি ২০১৮ সালের মার্চ মাসে দ্রাবুকে মন্ত্রিসভা থেকে বরখাস্ত করার পরপরই, তিনি ডিসেম্বর ২০১৮ এ পিডিপি ছেড়ে দেন। তার প্রস্থানের পরপরই জোট ভেঙে যায় এবং জম্মু ও কাশ্মীরে বিজেপি-পিডিপি সরকারের পতন ঘটে।\nতিনি জম্মু ও কাশ্মীরের অর্থমন্ত্রী থাকাকালীন জম্মু ও কাশ্মীর মহারাষ্ট্র, উত্তরপ্রদেশ এবং মধ্যপ্রদেশের মতো রাজ্যগুলিকে পিছনে ফেলে আর্থিক ব্যবস্থাপনায় ৭ নম্বরে পৌঁছেছিল। এটি পাবলিক অ্যাফেয়ার্স সেন্টার ইন্ডিয়ার পাবলিক অ্যাফেয়ার্স ইনডেক্স (PAI) অনুসারে। তিনি যখন দায়িত্ব গ্রহণ করেন তখন এটি আর্থিক ব্যবস্থাপনায় ২৪ তম স্থানে ছিল।\nতিনি রাজ্যের অর্থমন্ত্রী হিসাবে ভারতে নতুন কর ব্যবস্থা প্রণয়ন ও প্রবর্তনের সবচেয়ে গুরুত্বপূর্ণ পর্যায়ে জিএসটি কাউন্সিলের একজন সক্রিয় সদস্য ছিলেন। তাঁরই উদ্যোগে জিএসটি কাউন্সিলের ঐতিহাসিক বৈঠকটি শ্রীনগরে অনুষ্ঠিত হয়েছিল। যা ছিল নয়াদিল্লির বাইরে প্রথম বৈঠক।\nজম্মু ও কাশ্মীরের অর্থমন্ত্রী হিসাবে তিনি জম্মু ও কাশ্মীরের জন্য একটি ৮০,০০০ কোটি টাকার উন্নয়ন প্যাকেজ ডিজাইন এবং আলোচনা করেছেন যা প্রধানমন্ত্রী কর্তৃক মে ২০১৫ সালে ঘোষণা করা হয়। তিনি জম্মু ও কাশ্মীরে একটি লজিস্টিক হাব স্থাপনের জন্য প্রথম এফডিআই নিয়ে আলোচনা করেছেন। তিনি একটি নতুন রাজ্য বাজেট কাঠামো এবং একটি নতুন সরকারী অর্থপ্রদানের ব্যবস্থা চালু করেছিলেন।</link>\n\n\n== বর্তমান ব্যস্ততা ==\n২০২১ সালের ফেব্রুয়ারিতে দারাবু রক্ষণাবেক্ষণ মেরামত এবং ওভারহল (MRO) এবং বিমান পরিষেবা প্রদানকারী কোম্পানি এয়ার ওয়ার্কস-এর পরিচালনা পর্ষদে একজন স্বাধীন পরিচালক হিসেবে নিযুক্ত হন।\n\n\n== তথ্যসূত্র =="}