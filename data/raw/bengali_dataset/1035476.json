{"pageid": 1035476, "title": "ডাবল ফলস ঝর্ণা", "url": "https://bn.wikipedia.org/wiki?curid=1035476", "content": "ডাবল ফলস বা ত্লাবং ঝর্ণা, বান্দরবান জেলার রুমা উপজেলায় অবস্থিত। এটি দ্বৈত ঝর্ণা কিংবা জোড়া ঝর্ণা বা ক্লিবুং খাম নামেও পরিচিত। ত্লাবং একটি বম শব্দ। এর অর্থ “পানি ধরে রাখার বেসিন বা গর্ত”। প্রাংশা ও পাংখিয়াং নামক দুটি ঝিরি প্রবাহ পাশাপাশি মিলে এই ঝর্ণা প্রবাহিত হয়েছে। এই ঝর্ণা থেকেই পাথুরে রেমাক্রি খালের উৎপত্তি।\n\n\n== অবস্থান ==\nএটি বম গ্রাম হতে মাত্র ২.৫ কিমি দক্ষিণ-পূর্ব এবং কেওক্রাডং থেকে ১-২ ঘণ্টা দূরত্বে অবস্থিত। সঠিক করে বলতে গেলে ত্লাবং ঝর্ণা সুংসাং পাড়ার নিচেই অবস্থিত। সুংসাং পাড়া আর থাইক্ষাং পাড়ার মাঝের জঙ্গলের অত্যন্ত গভীরে অবস্থিত এই ঝর্নাটি।\n\n\n== ইতিহাস ==\nসুংসাং পাড়ার বমদের থেকে জানা যায় যে, প্রায় ৩০-৪০ বছর আগে মিজোরামের পাহাড়ি সন্ত্রাসীরা মানুষ মেরে এই ঝর্নার উপর থেকে নিচে ফেলে দিত। বর্তমানে যেখানে সুংসাং পাড়া আর্মি ক্যাম্প অবস্থিত সেখানে ১৯৯০ এর দিকে মিজোরাম সন্ত্রাসীদের ঘাঁটি ছিল। সেসময় এরকম হত্যাকাণ্ডের ঘটনা অনেক ঘটেছে বলে জানা যায়।\n\n\n== আরও দেখুন ==\nবাংলাদেশের জলপ্রপাতসমূহের তালিকা\n\n\n== তথ্যসূত্র =="}