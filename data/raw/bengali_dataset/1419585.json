{"pageid": 1419585, "title": "নাহিদ রানা", "url": "https://bn.wikipedia.org/wiki?curid=1419585", "content": "নাহিদ রানা (জন্ম: ২ অক্টোবর ২০০২) একজন বাংলাদেশি ক্রিকেটার, যিনি একজন ডানহাতি ফাস্ট বোলার। যার বলের সর্বোচ্চ গতি ঘণ্টায় ১৫২ কিলোমিটার। ঘরোয়া ক্রিকেটে তিনি রংপুর রাইডার্স এর হয়ে খেলেন( বিপিএল ২০২৪-২০২৫)।\n\n\n== প্রারম্ভিক জীবন ==\nনাহিদ চাঁপাইনবাবগঞ্জ জেলায় বেড়ে ওঠেন এবং ২০২০ সালে ক্রিকেট খেলা শুরু করেন। ২০২০ সালে উচ্চ মাধ্যমিক পাস করার পর তিনি রাজশাহীর একটি ক্রিকেট একাডেমিতে প্রশিক্ষণ নেয়া শুরু করেন। শুরুতে তিনি রাজশাহী বিভাগের ব্যাটসম্যানদের জন্য নেট বোলার হিসেবে কাজ করতেন এবং পরে তাঁর উচ্চ গতির বোলিং দিয়ে নির্বাচকদের নজর কাড়েন।\n\n\n== ঘরোয়া ক্যারিয়ার ==\nনাহিদ ৩১ অক্টোবর ২০২১ তারিখে ২০২১–২২ জাতীয় ক্রিকেট লিগ-এ রাজশাহী বিভাগের হয়ে তার প্রথম শ্রেণির অভিষেক ঘটে। ২০২২ সালের ৩১ অক্টোবর ২০২২–২৩ জাতীয় ক্রিকেট লিগ-এ বরিশাল বিভাগের বিপক্ষে তিনি প্রথম শ্রেণির ক্রিকেটে তার প্রথম পাঁচ উইকেট শিকার করেন। তিনি ৩২টি উইকেট নিয়ে টুর্নামেন্টের দ্বিতীয় সর্বোচ্চ উইকেট সংগ্রাহক হন।\n২০২৩ সালের জানুয়ারিতে তিনি ২০২২–২৩ বাংলাদেশ প্রিমিয়ার লিগ-এ খুলনা টাইগার্স-এর হয়ে খেলার জন্য নির্বাচিত হন। তিনি ২০২৩ সালের ২৪ জানুয়ারি সেই টুর্নামেন্টে খুলনা টাইগার্সের হয়ে তার টোয়েন্টি২০ অভিষেক ঘটে। তাঁর অভিষেক ম্যাচে তিনি ৪ ওভারে ২০ রান দিয়ে ১টি উইকেট নেন এবং ক্রমাগত ১৪০-১৪৮ কিলোমিটার প্রতি ঘণ্টা বেগে বল করে সবার দৃষ্টি আকর্ষণ করেন।\nতিনি ২১ মার্চ ২০২৩ তারিখে ২০২২–২৩ ঢাকা প্রিমিয়ার ডিভিশন ক্রিকেট লিগ-এ শাইনপুকুর ক্রিকেট ক্লাব-এর হয়ে তার লিস্ট এ ক্রিকেটে অভিষেক ঘটে।\n\n\n== আন্তর্জাতিক ক্যারিয়ার ==\n২০২৩ সালের সেপ্টেম্বরে, তাকে ২০২২ এশিয়ান গেমস-এর জন্য বাংলাদেশের দলে অন্তর্ভুক্ত করা হয়।\n২০২৪ সালের মার্চে, তিনি শ্রীলংকার বিপক্ষে সিরিজের জন্য বাংলাদেশের টেস্ট ক্রিকেট দলে প্রথমবারের মতো ডাক পান। তিনি ২২ মার্চ ২০২৪ তারিখে শ্রীলংকার বিপক্ষে বাংলাদেশের হয়ে তাঁর টেস্ট অভিষেক করেন।\nপাকিস্তান সফরে ২য় টেস্টের ২য় ইনিংসে রানা ১৫২ কিলোমিটার প্রতি ঘণ্টা বেগে বল করেন, যা আন্তর্জাতিক ক্রিকেটে কোনো বাংলাদেশি পেসারের দ্বারা নিক্ষিপ্ত দ্রুততম বল। এর আগে কোনো বাংলাদেশি বোলার ১৫০ এর কোটা ছুঁতে পারেননি।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে নাহিদ রানা (ইংরেজি)"}