{"pageid": 1526999, "title": "লেবাননে ইসলাম", "url": "https://bn.wikipedia.org/wiki?curid=1526999", "content": "লেবাননে ইসলামের একটি দীর্ঘ ও ধারাবাহিক ইতিহাস রয়েছে। সেন্ট্রাল ইন্টেলিজেন্স এজেন্সির ২০২০ সালের হিসাব অনুসারে, দেশের মোট জনসংখ্যার ৬৯.৩% মুসলিম।  যদিও পিউ রিসার্চ সেন্টারের ২০২২ সালের এক গবেষণায় লেবাননে মুসলিমদের সংখ্যা ৫৭.৬% দেখানো হয়েছে।  সিআইএ-র গবেষণা অনুসারে, সুন্নিরা ৩১.৯% ও দ্বাদশী শিয়ারা ৩১.২%। তবে আলাউই ও ইসমাইলীর মতো অন্যান্য শিয়া শাখার অনুসারীর সংখ্যা কম। দ্রুজদের কখনো লেবাননের পাঁচটি মুসলিম সম্প্রদায়ের (সুন্নি, শিয়া, দ্রুজ, আলাউই ও ইসমাইলি) একটি হিসেবে চিহ্নিত করা হয়।  যদিও বেশিরভাগ দ্রুজ নিজেদেরকে মুসলিম হিসেবে পরিচয় দেয় না  এবং তারা ইসলামের পঞ্চস্তম্ভও গ্রহণ করে না। \nলেবাননের বিভিন্ন রাজনৈতিক ও ধর্মীয় নেতাদের মধ্যে জাতীয় চুক্তি নামে পরিচিত একটি চুক্তির শর্তাবলী অনুসারী দেশের রাষ্ট্রপতিকে অবশ্যই একজন খ্রিস্টান; প্রধানমন্ত্রীকে অবশ্যই একজন সুন্নি এবং সংসদের স্পিকারকে অবশ্যই একজন শিয়া হতে হবে।\n\n\n== ইতিহাস ==\n\n\n== জনসংখ্যা ==\nউল্লেখ্য যে, নিম্নলিখিত পরিসংখ্যানটি কেবল আনুমানিক। কারণ লেবাননে ১৯৩২ সালে শেষ আদমশুমারি হয়েছিল। তাই সঠিক জনসংখ্যার অনুমান করা কঠিন।\nলেবাননে মুসলমানদের সংখ্যা নিয়ে বহু বছর ধরে বিতর্ক চলমান। কারণ ১৯৩২ সাল থেকে লেবাননে কোনো সরকারী আদমশুমারি হয়নি। সিআইএ ওয়ার্ল্ড ফ্যাক্টবুক অনুসারে, লেবাননী ভূখণ্ডের মধ্যে মুসলিম জনসংখ্যা প্রায় ৫৯.৫%  এবং মোট জনসংখ্যার প্রায় ৮.৬  থেকে ১৪  মিলিয়ন প্রবাসী। কেউ কেউ মোট জনসংখ্যার প্রায় ২০% প্রবাসী বলে মনে করেন। ১৯৩২ সালে লেবাননে সর্বশেষ আদমশুমারিতে মুসলিমদের সংখ্যা (শিয়া ১৯%, সুন্নি ২২%, দ্রুজ ৭%) ছিল জনসংখ্যার ৪৮% (৭৯১,৭০০ জনের মধ্যে ৩৮৮,৪০০)।  ১৯৮৫ সালে সেন্ট্রাল ইন্টেলিজেন্স এজেন্সি (সিআইএ) কর্তৃক পরিচালিত একটি গবেষণায় মুসলিমদের সংখ্যা ( শিয়া ৪১%, সুন্নি ২৭%, দ্রুজ ৭%) জনসংখ্যার ৭৫% (২,২২৮,০০০ এর মধ্যে ১,৬৬৭,০০০) দেখানো হয়েছিল। \n\n\n== সাম্প্রতিক রাজনৈতিক ও ধর্মীয় ইস্যু ==\nলেবানন একটি ধর্মনিরপেক্ষ দেশ হলেও ব্যক্তিগত ও পারিবারিক আইন; যেমন বিবাহ, তালাক ও উত্তরাধিকার এখনো ধর্মীয় কর্তৃপক্ষের নিয়ন্ত্রণে। অর্থাৎ প্রত্যেক ব্যক্তি তার ধর্মীয় সম্প্রদায়ের নিয়ম অনুযায়ী এসব বিষয়ে সিদ্ধান্ত পায়। সিভিল (ধর্মনিরপেক্ষ) বিবাহ লেবাননের অভ্যন্তরে বৈধ নয়। কারণ ধর্মীয় নেতারা একে অনুমোদন দেন না। তবে যদি কেউ বিদেশে গিয়ে সিভিল বিবাহ করেন, তাহলে লেবানন সরকার তা স্বীকৃতি দেয়।\nলেবাননে নাস্তিকতা সরকারিভাবে স্বীকৃত নয় অর্থাৎ কেউ নিজেকে আনুষ্ঠানিকভাবে নাস্তিক ঘোষণা করতে পারে না। তবে ২০০৯ সালে স্বরাষ্ট্রমন্ত্রী জিয়াদ বারুদ এই আইনে একটি পরিবর্তন আনেন, যার ফলে কেউ চাইলে তার জাতীয় পরিচয়পত্র (আইডি কার্ড) থেকে ধর্মীয় পরিচয় মুছে ফেলতে পারেন। তবে এটি কেবল পরিচয়পত্রের জন্য প্রযোজ্য; পরিবার সংক্রান্ত আইনে ধর্মীয় কর্তৃপক্ষের নিয়ন্ত্রণ রয়েই গেছে। \n\n\n== তথ্যসূত্র =="}