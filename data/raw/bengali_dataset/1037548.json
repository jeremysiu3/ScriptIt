{"pageid": 1037548, "title": "রুবাইয়া চৌধুরি", "url": "https://bn.wikipedia.org/wiki?curid=1037548", "content": "রুবিয়া চৌধুরি হলেন একজন পাকিস্তানি ফ্যাশন মডেল এবং অভিনেত্রী।\n\n\n== মডেল ==\nরুবিয়া চৌধুরী করাচির একটি ধনী পরিবারে বড় হয়েছিলেন। মাধ্যমিক পড়াশোনা শেষ করে তিনি ফ্যাশন ইন্ডাস্ট্রিতে যুক্ত হন। লম্বা এবং পাতলা, আকর্ষণীয় চেহারা নিয়ে তিনি এই কাজে দ্রুত সফল হয়েছিল। তিনি প্রধান প্রধান পাকিস্তানি ডিজাইনারদের জন্য পোশাক প্রদর্শনী এবং বিজ্ঞাপনে ও ম্যাগাজিনের জন্য ফটোশ্যুটে কাজ করেছেন। তিনি আরিফ মাহমুদ এবং আয়েশা হাসানের মতো ডিজাইনারদের জন্য এবং ফ্যাশন পাকিস্তান ও করাচি ফ্যাশনের মতো প্রদর্শনীতে মডেলিং করেছেন।\n\n\n== অভিনেত্রী ==\nটেলিভিশন নাটক এবং ধারাবাহিকে অভিনেত্রী হিসেবে রুবিয়া চৌধুরী তার সৎ মাকে অনুসরণ করেছেন, যার মধ্যে রয়েছে ৬ ডিগ্রি (হাম টিভি), করাচি-আজ (আরসি টিভি ৩), মিশন করাচি (হাম টিভি) এবং লাভ ম্যারেজ (জিও টিভি)। তিনি হাম টিভিতে প্রচারিত কমেডি টিভি নাটক ধারাবাহিক মঞ্চালেতে \"ইনাম-উল-হক\" চরিত্রে অভিনয় করেছেন। তিনি ২০১০ সালের হাম টিভির টেলিড্রামা জিন্দেগি ম্যায় কুচ লাইফ-তেও অভিনয় করেছিলেন। রুবিয়া চৌধুরী ২০০৭ সালে জিবাহখানা চলচ্চিত্রে \"রক্সি\" চরিত্রে অভিনয় করেন, যাকে পাকিস্তানের প্রথম স্প্ল্যাটার চলচ্চিত্র বলা হয়, যেখানে একদল কিশোর বিভিন্ন রক্তপিপাসু পিশাচ এবং জম্বির সাথে দেখা করে। চলচ্চিত্রটিকে \"গোর-প্রেমিকের স্বর্গ\" হিসাবে বর্ণনা করা হয়েছে। গল্পের প্লট মূলত টেক্সাস চেইন স' ম্যাসাকার-এর রিমেক হওয়া সত্ত্বেও, চলচ্চিত্রটি এর বিন্যাস, সঙ্গীত ও আরো অনেক দিক থকে মৌলিক এবং আন্তর্জাতিক পুরস্কার জিতেছে। ২০১৩ সালে মুক্তিপ্রাপ্ত পাকিস্তানি ভৌতিক চলচ্চিত্র সিয়াহ-তেও তিনি অভিনয় করেছিলেন।\n\n\n== তথ্যসূত্র ==\n\n\n====== উদ্ধৃতি ======\n\n\n=== উৎস ==="}