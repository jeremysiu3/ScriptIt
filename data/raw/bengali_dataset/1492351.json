{"pageid": 1492351, "title": "সাধুদের পূজা", "url": "https://bn.wikipedia.org/wiki?curid=1492351", "content": "সাধুদের পূজা বা ভক্তি (গ্রিক: τιμάω) হলো সাধুকে, উচ্চ মাত্রার পবিত্র ব্যক্তি, সম্মান জানানোর প্রক্রিয়া। অনেক ধর্মে স্বর্গীয় দূতদের এমন শ্রদ্ধা দেখানো হয়।\nখ্রিস্টধর্ম, ইহুদিধর্ম, হিন্দুধর্ম, ইসলাম, বৌদ্ধধর্ম এবং জৈনধর্ম সহ সকল প্রধান ধর্মের কিছু শাখার অনুসারীদের দ্বারা, আনুষ্ঠানিকভাবে সাধুদের পূজা করা হয়।\nখ্রিস্টধর্মের, প্রাচ্য সনাতনপন্থী মণ্ডলী, প্রাচ্য-সম্পর্কীয় সনাতনপন্থী মণ্ডলী, রোমান ক্যাথলিক এবং প্রাচ্য ক্যাথলিক মণ্ডলীর মতো গোষ্ঠীর দ্বারা উপাসনা করা হয়, যেগুলির সবকটিরই বিভিন্ন ধরনের সিদ্ধাবস্থা বা প্রসিদ্ধি পদ্ধতি রয়েছে। ক্যাথলিক ও সনাতনপন্থী মণ্ডলীতে, সাধুর মূর্তি, অবশেষ বা ভাস্কর্যের সামনে শ্রদ্ধার সাথে প্রণাম করে বা ক্রুশের চিহ্ন তৈরি করে বা সাধুদের সাথে সম্পর্কিত স্থানগুলিতে তীর্থযাত্রা করে বাহ্যিকভাবে শ্রদ্ধা দেখানো হয়। সাধারণত, প্রতিবাদী মতবাদ ও যিহোবার সাক্ষিদের দ্বারা উপাসনা করা হয় না, কারণ উভয় গোষ্ঠীর অনেক অনুগামীরা বিশ্বাস করে যে অনুশীলনটি মূর্তিপূজার সমান। লুথেরীয় ও অ্যাংলিকানীয় সাধুদের পূজার প্রতি ইতিবাচক মনোভাব পোষণ করে এবং সাধুদের নামে গির্জার নামকরণের অনুশীলন করে, সেইসাথে নির্দিষ্ট কিছু উৎসব পালন করে।\nহিন্দুধর্মের সাধুদের শ্রদ্ধা করার দীর্ঘ ঐতিহ্য রয়েছে, যা জীবিত ও মৃত উভয়েরই বিভিন্ন গুরু ও পবিত্রতার শিক্ষকদের প্রতি প্রকাশ করা হয়। বৌদ্ধধর্মের শাখার মধ্যে রয়েছে সাধুদের আনুষ্ঠানিক উপাসনা, মহাযান বৌদ্ধধর্ম সাধুত্বের ডিগ্রিকে শ্রেণীবদ্ধ করে।\nইসলামে, ঐতিহ্যবাহী ইসলামের কিছু অনুসারী (উদাহরণস্বরূপ, সুফিগণ) এবং তুরস্ক, মিশর, দক্ষিণ এশিয়া ও দক্ষিণ-পূর্ব এশিয়ার মতো অনেক জায়গায় সাধুদের পূজা করা হয়। অন্যান্য সম্প্রদায়, যেমন ওয়াহাবি আন্দোলন ইত্যাদি, প্রথাটিকে ঘৃণা করে।\nইহুদিধর্মে, সাধুদের কোন শাস্ত্রীয় বা আনুষ্ঠানিক স্বীকৃতি নেই, তবে বাইবেলের বীর ও শহীদদের প্রতি শ্রদ্ধার দীর্ঘ ইতিহাস রয়েছে। কিছু অঞ্চলে ইহুদিদের, উদাহরণস্বরূপ মরক্কোতে, সাধু পূজার দীর্ঘ ও ব্যাপক ঐতিহ্য রয়েছে।\n\n\n== তথ্যসূত্র ==\n\n\n== বহিঃসংযোগ ==\nON THE INVOCATION, VENERATION, AND RELICS, OF SAlNTS, AND ON SACRED IMAGES. Roman Catholic teaching from the Council of Trent (1545–63)\n\"Dulia\" from the Catholic Encyclopedia (1911)"}