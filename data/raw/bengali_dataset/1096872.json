{"pageid": 1096872, "title": "মোহাম্মদ আবুল হাশেম", "url": "https://bn.wikipedia.org/wiki?curid=1096872", "content": "মোহাম্মদ আবুল হাশেম (১১ এপ্রিল ১৯২২–৯ এপ্রিল ২০২১) ছিলেন বাংলাদেশের কুমিল্লা জেলার রাজনীতিবিদ ও মুক্তিযুদ্ধা। সমাজসেবায় তার অবদানের জন্য বাংলাদেশ সরকার ২০১১ সালে তাকে রাষ্ট্রের দ্বিতীয় সর্বোচ্চ বেসামরিক সম্মান একুশে পদক-এ ভূষিত করেন। তিনি ছিলেন ১৯৭০ সালের পাকিস্তান জাতীয় পরিষদের এমএলএ।\n\n\n== প্রাথমিক জীবন ==\nমোহাম্মদ আবুল হাশেম ১১ এপ্রিল ১৯২২ সালে কুমিল্লার মুরাদনগরের রাজা চাপীতলা গ্রামে জন্মগ্রহণ করেন। তার পিতা বদিউল আলম ছিলেন সরকারী চাকুরীজীবি ও মা অজিফা খাতুন ছিলেন গৃহিণী। তিনি মাউথফুল সরকারী প্রাথমিক বিদ্যালয়ে থেকে প্রাথমিক শিক্ষা লাভের পর ঢাকার নবকুমার হাইস্কুল থেকে ১৯৪৩ সালে ম্যাট্রিকুলেশন পাশ করেন।\nতিনি ১৫ মে ১৯৫২ সালে ব্রাহ্মনবাড়ীয়ার নূরুন্নাহারকে বিয়ে করেন, এই দম্পতীর ১০ মেয়ে ও ২ ছেলে।\n\n\n== কর্মজীবন ==\nমোহাম্মদ আবুল হাশেম ৯৪৫ সাল থেকে ১৯৪৮ সাল পর্যন্ত স্যার সলিমুল্লাহ মুসলিম এতিমখানার বিক্রয় ব্যবস্থাপক হিসেবে কর্মজীবন শুরু করেন। এর পর আদিল-খলিল কোম্পানীতে ব্যবস্থাপক হিসেবে চাকুরি করেন।\n১৯৭১ সালে তিনি মুক্তিযুদ্ধে অবদান রাখেন। এর পর শুরু করেন ব্যবসা। ১৯৫০ সালে প্রতিষ্ঠা করেন গ্লোব প্রিন্টিং ওয়ার্কস, ১৯৫৫ সালে নিউ ঢাকা ব্রেইড ফ্যাক্টরী, রুমি মেডিকেল স্টোর, ১৯৬২ সালে জবা টেক্সটাইল মিল্স ও করিম ইন্ডাস্ট্রিয়াল করপোরেশন লি:। তিনি ১৯৭০ সালে পাকিস্তান টেক্সটাইল মিলস ওনার্সের চেয়ারম্যান, ১৯৭৩ সালে লায়ন্স ক্লাব অব ঢাকা নর্দানের পরিচালক ও ১৯৮৪ থেকে ১৯৮৫ সাল পর্যন্ত বাংলাদেশ টেক্সটাইল মিলস্ আ্যসোসিয়েশনের চেয়ারম্যান ছিলেন।\nকুমিল্লায় তিনি প্রতিষ্ঠা করেন ৬৪টি শিক্ষাপ্রতিষ্ঠান।  সমাজসেবার অসমান্য অবদানের জন্য তিনি ২০১১ সালে একুশে পদকে ভুষিত হন।\n\n\n=== রাজনৈতিক জীবন ===\nহাশেম ১৯৭০ সালের পাকিস্তান জাতীয় পরিষদ নির্বাচনে এমএলএ নির্বাচিত হন।  ১৯৭৯ সালের দ্বিতীয় ও ১৯৮৬ সালের তৃতীয় জাতীয় সংসদ নির্বাচনে আওয়ামী লীগ থেকে প্রতিদন্ধীতা করে হেরে যান আবুল হাশেম। তিনি ১৯৮৮ থেকে ১৯৯৭ সাল পর্যন্ত  মুরাদনগর উপজেলা আওয়ামী লীগের সভাপতি ছিলেন।\n\n\n== পুরস্কার ও সম্মাননা ==\nসমাজসেবায় ২০১১ সালে একুশে পদক\nস্বরূপানন্দ ফাউন্ডেশন পদক\n\n\n== মৃত্যু ==\nমোহাম্মদ আবুল হাশেম ৯ এপ্রিল ২০২১ সালে ঢাকার শ্যামলী নিজ বাসভবনে বাধ্যর্কজনিত কারণে মৃত্যুবরণ করেন। তাকে বনানী কবরস্থানে সমাহিত করা হয়।\n\n\n== তথ্যসূত্র =="}