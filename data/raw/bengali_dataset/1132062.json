{"pageid": 1132062, "title": "দোস্তোনবেক খামদামভ", "url": "https://bn.wikipedia.org/wiki?curid=1132062", "content": "দোস্তোনবেক খুরশিদ ওগলি খামদামভ (উজবেক: Достонбек Ҳамдамов, ইংরেজি: Dostonbek Khamdamov; জন্ম: ২৪ জুলাই ১৯৯৬; দোস্তোনবেক খামদামভ নামে সুপরিচিত) হলেন একজন উজবেক পেশাদার ফুটবল খেলোয়াড়। তিনি বর্তমানে কাতারের পেশাদার ফুটবল লিগের শীর্ষ স্তর কাতার স্টার্স লিগের ক্লাব আল সাইলিয়াহ এবং উজবেকিস্তান জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় আক্রমণভাগের খেলোয়াড় এবং আক্রমণাত্মক মধ্যমাঠের খেলোয়াড় হিসেবে খেলেন।\n২০১৩ সালে, দোস্তোনবেক উজবেকিস্তান অনূর্ধ্ব-১৭ দলের হয়ে উজবেকিস্তানের বয়সভিত্তিক পর্যায়ে অভিষেক করেছিলেন। প্রায় ৩ বছর যাবত উজবেকিস্তানের বয়সভিত্তিক দলের হয়ে খেলার পর, তিনি ২০১৬ সালে উজবেকিস্তানের হয়ে আন্তর্জাতিক পর্যায়ে অভিষেক করেছেন; উজবেকিস্তানের জার্সি গায়ে তিনি এপর্যন্ত ২৯ ম্যাচে ৪টি গোল করেছেন।\n\n\n== প্রারম্ভিক জীবন ==\nদোস্তোনবেক খুরশিদ ওগলি খামদামভ ১৯৯৬ সালের ২৪শে জুলাই তারিখে উজবেকিস্তানের বেকাবাদে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদোস্তোনবেক উজবেকিস্তান অনূর্ধ্ব-১৭, উজবেকিস্তান অনূর্ধ্ব-১৯, উজবেকিস্তান অনূর্ধ্ব-২০, উজবেকিস্তান অনূর্ধ্ব-২৩ দলের হয়ে খেলার মাধ্যমে উজবেকিস্তানের প্রতিনিধিত্ব করেছেন। উজবেকিস্তানের বয়সভিত্তিক দলের হয়ে তিনি প্রায় ৩ বছরে ২৫ ম্যাচে অংশগ্রহণ করে ৮টি গোল করেছেন।\n২০১৬ সালের ৭ই জুন তারিখে, ১৯ বছর, ১০ মাস ও ১৪ দিন বয়সে, উভয় পায়ে ফুটবল খেলায় পারদর্শী দোস্তোনবেক কানাডার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে উজবেকিস্তানের হয়ে অভিষেক করেছেন। উক্ত ম্যাচের ৬৯তম মিনিটে আক্রমণভাগের খেলোয়াড় আলেক্সান্দার গেইনরিখের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৭ নম্বর জার্সি পরিধান করে ডান পার্শ্বীয় আক্রমণভাগের খেলোয়াড় হিসেবে খেলেছিলেন। ম্যাচটি কানাডা ২–১ গোলের ব্যবধানে জয়লাভ করেছিল। উজবেকিস্তানের হয়ে অভিষেকের বছরে দোস্তোনবেক সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ মার্চ ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে দোস্তোনবেক খামদামভ  (ইংরেজি)  \nসকারবেসে দোস্তোনবেক খামদামভ (ইংরেজি) \nট্রান্সফারমার্কেটে দোস্তোনবেক খামদামভ (ইংরেজি) \nওয়ার্ল্ডফুটবল.নেটে দোস্তোনবেক খামদামভ (ইংরেজি) \nইএসপিএন এফসিতে দোস্তোনবেক খামদামভ (ইংরেজি) \nন্যাশনাল-ফুটবল-টিমস.কমে দোস্তোনবেক খামদামভ (ইংরেজি)"}