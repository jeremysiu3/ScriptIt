{"pageid": 1110399, "title": "আনিস সিদ্দিকী", "url": "https://bn.wikipedia.org/wiki?curid=1110399", "content": "আনিস সিদ্দিকী (৬ এপ্রিল ১৯৩৪–২৫ ডিসেম্বর ১৯৮৫) ছিলেন বাংলাদেশী কথাশিল্পী ও সাহিত্যিক। সাহিত্যে তার অবদানের জন্য বাংলাদেশ সরকার ১৯৮৭ সালে তাকে রাষ্ট্রের দ্বিতীয় সর্বোচ্চ বেসামরিক সম্মান একুশে পদক-এ ভূষিত করেন।\n\n\n== প্রাথমিক ও শিক্ষা জীবন ==\nআনিস সিদ্দিকী সাতক্ষীরার আশাশুনি উপজেলা দরগাহপুর গ্রামে জন্মগ্রহণ করেন। তার পিতা শেখ আব্দুল আজিজ, মাতা খােদেজা খাতুন। গ্রামের মাদ্রাসার প্রাথমিক পাঠ গ্রহণ করে ১৯৭৪ সালে আর কে বিকে এইচ সি ইনস্টিটিউশনে ভর্তি হয়ে ১৯৫১ সালে মেট্রিকুলেশন সম্পন্ন  করেন। খুলনার দৌলতপুর বি এল কলেজ থেকে শিক্ষা জীবন শেষ করেন।\n\n\n== কর্মজীবন ==\nআনিস সিদ্দিকী বরিশাল জিলা স্কুলে শিক্ষক হিসেবে কর্মজীবন শুরু করেন। এর পর খুলনা জিলা স্কুলে। ১৯৬৭ সালে যােগদান করেন ঢাকার গভর্নমেন্ট ল্যাবরেটরী হাইস্কুলে।\nতিনি স্বল্প প্রাচীন ও সাম্প্রতিক বিশ্বের বিশিষ্ট চরিত্রাবলম্বনে ঐতিহাসিক উপন্যাস রচনা এবং শিশু পাঠক গ্রন্থ রচনা করেছেন। সাহিত্যে তার অবদানের জন্য বাংলাদেশ সরকার ১৯৮৭ সালে তাকে রাষ্ট্রের দ্বিতীয় সর্বোচ্চ বেসামরিক সম্মান একুশে পদক-এ ভূষিত করেন।\n\n\n== গ্রন্থ ==\nআনিস সিদ্দিকীর প্রকাশিত গ্রন্থের মধ্যে রয়েছে: -\n\nমোগল হেরেমের অন্তরালে\nনির্বাসিত সম্রাট বাহাদুর শাহ্\nঢাকার ঐতিহাসিক ট্রাজেডী\nসংগ্রামী সুকর্ন\nযখন আমি রাণী ছিলাম\nসম্রাট জাহাঙ্গীরের স্মৃতিকথা\n\n\n== পুরস্কার ও সম্মাননা ==\nএকুশে পদক (১৯৮৭)\n\n\n== মৃত্যু ==\nআনিস সিদ্দিকী ২৫ ডিসেম্বর ১৯৮৫ সালে ঢাকার মোহাম্মদপুরে নিজ বাসভবন \"শুভেচ্ছায়\" হৃদরোগে আক্রান্ত হয়ে মৃত্যুবরণ করেন।\n\n\n== তথ্যসূত্র =="}