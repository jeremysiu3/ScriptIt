{"pageid": 1037415, "title": "আশা পোসলে", "url": "https://bn.wikipedia.org/wiki?curid=1037415", "content": "সাবিরা বেগম (উর্দু: آشا پوسلے‎‎; ১৯২৭- ২৫ মার্চ ১৯৯৮) ছিলেন পাকিস্তানি চলচ্চিত্র জগতের প্রথম অভিনেত্রী। তিনি আশা পোসলে নামে পরিচিত ছিলেন।\nতিনি ১৯২৭ সালে আধুনিক ভারতের পাঞ্জাবের পাতিয়ালায় জন্মগ্রহণ করেন।\n\n\n== প্রারম্ভিক ও কর্মজীবন ==\nআশা পোসলে ছিলেন সঙ্গীত রচয়িতা ইনায়েত আলি নাথের কন্যা এবং প্রখ্যাত চলচ্চিত্র নেপথ্য সঙ্গীতশিল্পী কাওসার পারভিন এবং রানী কিরণের বোন। তিনি লাহোরে নির্মিত পাঞ্জাবি ভাষার চলচ্চিত্র গাওয়ান্ডি (১৯৪৪)-তে পার্শ্ব অভিনেত্রী হিসেবে আত্মপ্রকাশ করেছিলেন। তারপর ব্রিটিশ ভারতে চিত্রায়িত হিন্দি চলচ্চিত্র চম্পা (১৯৪৫)-এর প্রধান চরিত্রে অভিনয় করেছিলেন।\nপ্রখ্যাত সঙ্গীত পরিচালক গোলাম হায়দার তাকে আশা পোসলে নামটি দিয়েছিলেন। ১৯৪৭ সালে পাকিস্তানের স্বাধীনতার পর তিনি তার পরিবারের সাথে নবগঠিত পাকিস্তানে পাড়ি জমিয়েছিলেন। পাকিস্তান গঠনের পর তিনি নবগঠিত দেশটির সর্বপ্রথম পূর্ণদৈর্ঘ্য চলচ্চিত্র তেরি ইয়াদে অভিনয় করেন।\n\n\n== পুরস্কার ও স্বীকৃতি ==\nআশা পোসলে ১৯৮২ সালে অভিনয়ে ৩০ বছরের শ্রেষ্ঠত্বের জন্য একটি বিশেষ নিগার পুরস্কার পেয়েছিলেন।\n\n\n== মৃত্যু ==\nআশা পোসলে ১৯৯৮ সালের ২৬শে মার্চে পাকিস্তানের লাহোরে মৃত্যুবরণ করেছিলেন\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আশা পোসলে (ইংরেজি)"}