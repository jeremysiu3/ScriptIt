{"pageid": 1042241, "title": "আরমঁ লোরিয়ঁতে", "url": "https://bn.wikipedia.org/wiki?curid=1042241", "content": "আরমঁ লোরিয়ঁতে (ফরাসি উচ্চারণ: ​[aʁmɑ̃ loʁjɑ̃te], ফরাসি: Armand Laurienté; জন্ম: ৪ ডিসেম্বর ১৯৯৮) হলেন একজন ফরাসি পেশাদার ফুটবল খেলোয়াড়। তিনি বর্তমানে ফ্রান্সের পেশাদার ফুটবল লীগের শীর্ষ স্তর লীগ ১-এর ক্লাব লরিয়াঁ এবং ফ্রান্স অনূর্ধ্ব-২১ দলের হয়ে একজন আক্রমণভাগের খেলোয়াড় হিসেবে খেলেন। তিনি মূলত একজন ডান পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় এবং বাম পার্শ্বীয় আক্রমণভাগের খেলোয়াড় হিসেবে খেলে থাকেন।\n২০০৪–০৫ মৌসুমে, ফরাসি ফুটবল ক্লাব রোয়াসি-অঁ-ফ্রান্সের যুব পর্যায়ের হয়ে খেলার মাধ্যমে লোরিয়ঁতে ফুটবল জগতে প্রবেশ করেছেন এবং পরবর্তীকালে সার্সেলেস, রেড স্টার এবং রেনের যুব দলের হয়ে খেলার মাধ্যমে তিনি ফুটবল খেলায় বিকশিত হয়েছেন। ২০১৫–১৬ মৌসুমে, ফরাসি ক্লাব রেনে ২-এর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৫ মৌসুম অতিবাহিত করেছেন; রেনে ২-এর হয়ে তিনি ২১ ম্যাচে ৭টি গোল করেছেন। মাঝে ১ মৌসুমের জন্য তিনি রেনের মূল দলের হয়ে খেলেছেন। অতঃপর ২০১৮–১৯ মৌসুমে তিনি ধারে অর্লেয়েঁ যোগদান করেছেন। অরলেয়েঁ মাত্র ১ মৌসুম অতিবাহিত করার পর তিনি ধারে লরিয়াঁর সাথে চুক্তি স্বাক্ষর করেছেন, যেখানে তিনি ১৯ ম্যাচে ২টি গোল করেছেন। পরবর্তীকালে, তিনি লরিয়াঁ ২-এর হয়ে খেলেছেন। ২০২০–২১ মৌসুমে, তিনি প্রায় ৩ মিলিয়ন ইউরোর বিনিময়ে রেনে হতে লরিয়াঁ যোগদান করেছেন।\n২০২১ সালে, লোরিয়ঁতে ফ্রান্স অনূর্ধ্ব-২১ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। দলগতভাবে, লোরিয়ঁতে এপর্যন্ত ২টি শিরোপা জয়লাভ করেছেন, যার মধ্যে ১টি রেনের হয়ে এবং ১টি লরিয়াঁর হয়ে জয়লাভ করেছেন।\n\n\n== প্রারম্ভিক জীবন ==\nআরমঁ লোরিয়ঁতে ১৯৯৮ সালের ৪ঠা ডিসেম্বর তারিখে ফ্রান্সের গনেসে জন্মগ্রহণ করেছেন এবং সেখানেই তার শৈশব অতিবাহিত করেছেন। তিনি গুয়াদেলুপীয় বংশোদ্ভূত।\n\n\n== আন্তর্জাতিক ফুটবল ==\nলোরিয়ঁতে ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০২১ সালের ২৫শে মার্চ তারিখে তিনি ডেনমার্ক অনূর্ধ্ব-২১ দলের বিরুদ্ধে ম্যাচে ফ্রান্স অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। তিনি ২০২১ উয়েফা ইউরোপীয় অনূর্ধ্ব-২১ চ্যাম্পিয়নশিপের জন্য ২০২১ সালের মার্চ মাসে প্রকাশিত ২৩ সদস্যের ফ্রান্স অনূর্ধ্ব-২১ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nফরাসি ফুটবল ফেডারেশনে আরমঁ লোরিয়ঁতে  (ফরাসি)  \nসকারওয়েতে আরমঁ লোরিয়ঁতে  (ইংরেজি)  \nবিডিফুটবলে আরমঁ লোরিয়ঁতে  (ইংরেজি)  \nওয়ার্ল্ডফুটবল.নেটে আরমঁ লোরিয়ঁতে (ইংরেজি) \nইএসপিএন এফসিতে আরমঁ লোরিয়ঁতে (ইংরেজি)"}