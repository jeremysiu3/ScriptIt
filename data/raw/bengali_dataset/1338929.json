{"pageid": 1338929, "title": "এশা ওজা", "url": "https://bn.wikipedia.org/wiki?curid=1338929", "content": "এশা রোহিত ওজা (জন্ম ১লা আগস্ট ১৯৯৮) হলেন একজন ভারতীয় বংশোদ্ভূত ক্রিকেটার যিনি সংযুক্ত আরব আমিরাত জাতীয় ক্রিকেট দলের হয়ে খেলেন। ২০১৮ সালের জুলাই মাসে, ২০১৮ আইসিসি মহিলা বিশ্ব টি-টোয়েন্টি বাছাইপর্বের জন্য সংযুক্ত আরব আমিরাতের স্কোয়াডে তাঁকে নির্বাচিত করা হয়েছিল। তিনি ২০১৮ সালের ৭ই জুলাই ওয়ার্ল্ড টি-টোয়েন্টি বাছাইপর্বে নেদারল্যান্ডসের বিপক্ষে সংযুক্ত আরব আমিরাতের হয়ে তাঁর মহিলা টি-টোয়েন্টি আন্তর্জাতিকটি (ডব্লিউটি-টোয়েন্টিআই) খেলেন। ২০১৮ সালের জুলাই মাসে, তাঁকে আইসিসি মহিলা গ্লোবাল ডেভেলপমেন্ট স্কোয়াডে নেওয়া হয়েছিল। সীমিত ওভারের ক্রিকেটে সংযুক্ত আরব আমিরাত দলের হয়ে আন্তর্জাতিকের সর্বোচ্চ রানের রেকর্ড এবং ডব্লিউটি-টোয়েন্টিআই তে দ্রুততম ১০০০ টি-টোয়েন্টি রান ছুঁয়ে যাওয়ার রেকর্ড ওজার দখলেই আছে। এসিসি উইমেনস চ্যাম্পিয়নশিপ ২০২২ সালে কাতারের বিরুদ্ধে ১১৫ রান করে তিনি রেকর্ড করেছিলেন। ২০২৩ সালের জানুয়ারীতে, এশা ওজাকে ২০২২ সালের জন্য আইসিসি মহিলা সহযোগী খেলোয়াড় হিসাবে মনোনীত করা হয়েছিল।\n\n\n== প্রারম্ভিক এবং ব্যক্তিগত জীবন ==\nওজা ভারতের মহারাষ্ট্র রাজ্যের মুম্বইতে জন্মগ্রহণ করেন এবং মাত্র আট মাস বয়সে তাঁর পরিবারের সাথে সংযুক্ত আরব আমিরাতের দুবাইতে আসেন। তিনি দুবাইয়ের ইউনিভার্সিটি অফ উলংগং- এ বিজনেস ম্যানেজমেন্ট পড়ছেন।\n\n\n== ঘরোয়া ক্রিকেটে ==\nওজা ডেজার্ট কাবস ক্রিকেট একাডেমিতে ঘরোয়া ক্রিকেট খেলেন এবং ২০১৭ সালে সংযুক্ত আরব আমিরাতের জাতীয় মহিলা টুর্নামেন্টে বিজয়ী দলের নেতৃত্ব দেন। ২০১৮ ইসিবি মহিলা জাতীয় টি-টোয়েন্টি লীগে তাঁর যুগান্তকারী মরসুমে, তিনি তাঁর প্রথম সেঞ্চুরির সাথে সর্বোচ্চ রান সংগ্রাহকের পাশাপাশি যৌথ সর্বোচ্চ উইকেট শিকারীর সবচেয়ে মূল্যবান খেলোয়াড়ের (এমভিপি) তালিকায় এসেছিলেন। ২০১৮ সালে, তিনিই একমাত্র আমিরাতি খেলোয়াড় যাঁকে আইসিসি ওম্যানস গ্লোবাল ডেভেলপমেন্ট স্কোয়াডের জন্য নির্বাচিত করা হয়েছিল, এই দলটি কেআইএ সুপার লিগ ক্লাবগুলির বিরুদ্ধে খেলার জন্য ইংল্যান্ড সফর করেছিল।\nওজা ২০১৯ সালে মুম্বাই মহিলা ক্রিকেট দলে যোগ দেন। এবং ভারতের ঘরোয়া অনূর্ধ্ব-২৩ ও সিনিয়র মহিলাদের টুর্নামেন্টে দলের প্রতিনিধিত্ব করেন।\n\n\n== আন্তর্জাতিক ক্রিকেটে ==\nওজা ২০১৮ আইসিসি মহিলা বিশ্ব টি-টোয়েন্টি বাছাইপর্বের জন্য সংযুক্ত আরব আমিরাতের স্কোয়াডে নির্বাচিত হন এবং ২০১৮ সালের ৭ই জুলাই নেদারল্যান্ডসের বিরুদ্ধে সংযুক্ত আরব আমিরাতের হয়ে তাঁর সিনিয়র উইমেনস টি-টোয়েন্টি আন্তর্জাতিকে (ডব্লিউটি-টোয়েন্টিআই) তাঁর আত্মপ্রকাশ ম্যাচটি খেলেন। ২০২২ সালের মে মাসে ওজাকে ফেয়ারব্রেক ইন্টারন্যাশনাল ২০২২-এ ওয়ারিয়র্স স্কোয়াডে নেওয়া হয়েছিল।\n২০২২ সালের অক্টোবরে, তিনি মহিলাদের টি-টোয়েন্টি এশিয়া কাপে সংযুক্ত আরব আমিরাতের হয়ে খেলেছিলেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে এশা ওজা (ইংরেজি)\nইএসপিএনক্রিকইনফোতে এশা ওজা (ইংরেজি)"}