{"pageid": 1070968, "title": "ক্যাফোড", "url": "https://bn.wikipedia.org/wiki?curid=1070968", "content": "বৈদেশিক উন্নয়নের জন্য ক্যাথলিক সংস্থা বা ক্যাফোড (ইংরেজি: Catholic Agency for Overseas Development; ক্যাথলিক এজেন্সি ফর ওভারসিজ ডেভেলপমেন্ট; সংক্ষেপে CAFOD) হলো আন্তর্জাতিক উন্নয়নের জন্য ইংল্যান্ড ও ওয়েলসের ক্যাথলিক গির্জার আনুষ্ঠানিক দাতব্য সাহায্য সংস্থা। এই সংস্থাটি ধর্ম-সংস্কৃতিনির্বিশেষে দারিদ্র‍্যের মাঝে বসবাসকারী মানুষের পাশে দাঁড়ায়। স্থানীয় ক্যাথলিক গির্জা ও ধর্মনিরপেক্ষ অংশীদারদের সঙ্গে নিয়ে এই সংস্থা মানুষের জন্য সরাসরি স্থানীয় সম্প্রদায়ের কাজ করে এবং বৈশ্বিক ন্যায়বিচারের পোষকতা করে, যাতে সবাই এর পূর্ণ সুফল লাভ করতে পারে।\nইংল্যান্ড ও ওয়েলসের ক্যাথলিক সম্প্রদায়, যুক্তরাজ্য সরকার, ব্যক্তিগত ও প্রাতিষ্ঠানিক দাতাসম্প্রদায় ও সাধারণ মানুষ এই সংস্থার অর্থের যোগান দিয়ে থাকে।\nক্যাফোড ১৬৫টিরও বেশি দেশে কাজ করা ক্যাথলিক সাহায্য সংস্থাগুলোর সমন্বয়কারী প্রতিষ্ঠান কারিতাস ইন্টারন্যাশনালিসের একটি অঙ্গসংগঠন। এছাড়া সংস্থাটি ডিজেস্টার ইমারজেন্সি কমিটি (ডিইসি) এবং ব্রিটিশ ওভারসিজ এইড গ্রুপেরও সদস্য।\nক্যাফোডের বর্তমান পরিচালক ক্রিস্টাইন অ্যালেন ২০১৯ সালের মার্চ মাসে উক্ত পদে নিয়োজিত হন। ২০১৯-২০ সালে ক্যাফোডের আয় ছিল প্রায় ৪৫ মিলিয়ন ইউরো। সেসময় সংস্থাটিতে প্রায় ৪১০ জন নিযুক্ত কর্মী এবং ৬ হাজারের অধিক স্বেচ্ছাসেবী প্রচারণা, তহবিল সংগ্রহ, মিডিয়া, দাপ্তরিক কর্মকাণ্ড ও যুব প্রকল্পের বিস্তৃত ক্ষেত্রের কাজ সম্পাদন করতো।\nক্যাফোডের কাজ গস্পেলের শিক্ষা ও ক্যাথলিক সমাজের মূল্যবোধের উপর নির্ধারিত। ২০২০ সালে সংস্থাটি পোপ ফ্রান্সিসের এনসাইক্লিকাল লদাতো সি’-ভিত্তিক একটি নতুন কর্মকৌশল “আওয়ার কমন হোম” (আমাদের সাধারণ নিবাস) চালু করে। এর মূলনীতি হলো সমন্বিত বাস্তুতন্ত্র, সবকিছুই ধরিত্রী ও দরিদ্রের কান্না শ্রবণ ও সম্পর্ক স্থাপনের সাথে জড়িত - এই মতবাদের স্বীকৃতি, বৈশ্বিক সমস্যা নিরসনের প্রকৃষ্ট উপায় অনুসন্ধানে সকলের মতামতের আহ্বানে সবার সম্মিলিত উন্নতি।\n\n\n== খ্যাতিমান দূতবৃন্দ ==\nজুলি এচিংহ্যাম\nজো জয়নার\nদারমত ও’লিয়ারি\nবেন প্রাইস\nএমা রিগবি\nডেলিয়া স্মিথ\n\n\n== আন্তর্জাতিক কর্মকাণ্ড ==\nক্যাফোড বর্তমানে বিশ্বের ৩২টি দেশে তাদের কর্মকাণ্ড পরিচালনা করছে। ইথিওপিয়া, কম্বোডিয়া, কেনিয়া, গণপ্রজাতন্ত্রী কঙ্গো (গোমা ও কিংশাসা), জিম্বাবুয়ে, দক্ষিণ সুদান, নাইজার, নিকারাগুয়া, মিয়ানমার (বার্মা), মোজাম্বিক, সিয়েরা লিওন ও সুদানে এই সংস্থার কার্যালয় রয়েছে।\n\n\n== তথ্যসূত্র ==\n\n\n== বহিঃসংযোগ ==\nক্যাফোড - আমাদের কাজ (ইংরেজি)\nক্যাফোড - ক্যাথলিক সামাজিক শিক্ষার ৭ মূলনীতি (ইংরেজি)\nটেমপ্লেট:EW charity\nক্যাফোড ওয়ার্ল্ডগিফটস - উপহার যা পরিবর্তন আনে (ইংরেজি)\nকারিতাস ইন্টান্যাশনালিস\nক্যাফোড কিডজজোন শিশুতোষ সাইট"}