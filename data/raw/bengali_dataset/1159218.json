{"pageid": 1159218, "title": "মদিনাতুল বা'আস", "url": "https://bn.wikipedia.org/wiki?curid=1159218", "content": "মদিনাতুল বা'আস (আরবি: مدينة البعث) বা'আস শহর বা নিউ কুনেইত্রা নামেও পরিচিত। এটি গোলান মালভূমির একটি শহর ও দক্ষিণ সিরিয়ার কুনেইত্রা গভর্নরেট এর প্রশাসনিক কেন্দ্র। এটি কুনেইত্রার ১২ কিমি উত্তরে এবং খান অর্ণবাত শহরের ২ কিমি পশ্চিমে দামেস্ক - কুনেইত্রা সড়কে অবস্থিত। শহরটি ১৯৮৬ সালে প্রতিষ্ঠিত হয় এবং প্রথম বসতি স্থাপিত হয়। কুনেইত্রা ধ্বংস ও পরিত্যক্ত হওয়ার পরে প্রাদেশিক কেন্দ্র হিসেবে কুনেইত্রা শহর প্রতিস্থাপিত হয়। এর ক্ষেত্রফল ১.৯ কিমি² এবং সমুদ্রপৃষ্ঠ থেকে উচ্চতা ৯০০ মিটার। ২০১০ সালের সরকারি অনুমান মতে, মদিনাতুল বা'আসের জনসংখ্যা ছিল ৪,৫০০ জন। ক্ষমতাসীন সিরীয় বা'আস পার্টির নামে শহরটির নামকরণ করা হয়।\nশহরটিতে ২২ কিমি দীর্ঘ রাস্তা, ব্যাংকিং পরিষেবা, সরকারি ও বেসরকারি সংস্থা, টিভি ও রেডিও স্টেশন, সাংস্কৃতিক কেন্দ্র, ফুটবল স্টেডিয়াম ও হাসপাতালসহ অনেকগুলো উন্নত অবকাঠামো রয়েছে। ২০১৩ সালের ডিসেম্বরে, মদিনাতুল বা'আসের নগর পরিষদ কর্তৃক দামেস্ক বিশ্ববিদ্যালয়ে ৫টি নতুন অনুষদের ভবন নির্মাণের কাজ শুরু করা হয়।\nশহরের বাসিন্দারা মূলত কৃষি সেবার সাথে জড়িত। এখানে গড় বৃষ্টিপাত হয় ১,০০০ মিমি (৩৯.৩৭ ইঞ্চি)।\n\n\n== তথ্যসূত্র =="}