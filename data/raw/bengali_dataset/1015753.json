{"pageid": 1015753, "title": "লাইবেরিয়া জাতীয় ফুটবল দল", "url": "https://bn.wikipedia.org/wiki?curid=1015753", "content": "লাইবেরিয়া জাতীয় ফুটবল দল (ইংরেজি: Liberia national football team) হচ্ছে আন্তর্জাতিক ফুটবলে লাইবেরিয়ার প্রতিনিধিত্বকারী পুরুষদের জাতীয় দল, যার সকল কার্যক্রম লাইবেরিয়ার ফুটবলের সর্বোচ্চ নিয়ন্ত্রক সংস্থা লাইবেরিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬২ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৪ সালে, লাইবেরিয়া প্রথমবারের মতো আন্তর্জাতিক খেলায় অংশগ্রহণ করেছে; কোত দিভোয়ারের আবিজানে অনুষ্ঠিত উক্ত ম্যাচে লাইবেরিয়া কোত দিভোয়ারকে ২–০ গোলের ব্যবধানে পরাজিত করেছে।\n৫০,০০০ ধারণক্ষমতাবিশিষ্ট স্যামুয়েল কানিয়ন ডো স্পোর্টস কমপ্লেক্সে একক তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় লাইবেরিয়ার রাজধানী মনরোভিয়ায় অবস্থিত। বর্তমানে এই দলের ম্যানেজারের দায়িত্ব পালন করছেন পিয়াত জেমস বাটলার এবং অধিনায়কের দায়িত্ব পালন করছেন আক্রমণভাগের খেলোয়াড় উইলিয়াম জেবোর।\nলাইবেরিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে লাইবেরিয়া এপর্যন্ত ২ বার অংশগ্রহণ করেছে, যার প্রত্যেকবার শুধুমাত্র গ্রুপ পর্বে অংশগ্রহণ করেছে।\nজর্জ উইয়াহ, মাস সার জুনিয়র, কেলভিন সেবউই, উইলিয়াম জেবোর এবং জো নাগবের মতো খেলোয়াড়গণ লাইবেরিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০১ সালের জুলাই মাসে প্রকাশিত র‌্যাঙ্কিংয়ে লাইবেরিয়া তাদের ইতিহাসে সর্বোচ্চ অবস্থান (৬৬তম) অর্জন করে এবং ২০১০ সালের অক্টোবর মাসে প্রকাশিত র‌্যাঙ্কিংয়ে তারা ১৬৪তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে লাইবেরিয়ার সর্বোচ্চ অবস্থান হচ্ছে ৬৭তম (যা তারা ২০০১ সালে অর্জন করেছিল) এবং সর্বনিম্ন অবস্থান হচ্ছে ১৫১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ লাইবেরিয়া জাতীয় ফুটবল দল  ওয়েব্যাক মেশিনে আর্কাইভকৃত ২০ জুন ২০১৮ তারিখে (ইংরেজি)\nক্যাফ-এ লাইবেরিয়া জাতীয় ফুটবল দল (ইংরেজি)"}