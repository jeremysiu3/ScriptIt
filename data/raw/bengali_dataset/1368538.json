{"pageid": 1368538, "title": "গোলাম সারওয়ার (কূটনীতিবিদ)", "url": "https://bn.wikipedia.org/wiki?curid=1368538", "content": "গোলাম সারওয়ার হলেন একজন বাংলাদেশী কূটনীতিক, যিনি ১৩ জুলাই ২০২৩ খ্রিষ্টাব্দে দক্ষিণ এশীয় আঞ্চলিক সহযোগিতা সংস্থার ১৫তম ও বাংলাদেশী ৩য় মহাসচিব হিসেবে দায়িত্ব পালন শুরু করেন।\n\n\n== পরিচয় ==\nতিনি নোয়াখালীর সন্তান। পেশাদার এ কূটনীতিক দুই সন্তানের জনক।\n\n\n== শিক্ষাজীবন ==\nগোলাম সারওয়ার নটর ডেম কলেজ থেকে উচ্চমাধ্যমিক ও ঢাকা বিশ্ববিদ্যালয় থেকে হিসাববিজ্ঞানে স্নাতকোত্তর সম্পন্ন করেন। এছাড়া তিনি ইনস্টিটিউট অব চার্টার্ড অ্যাকাউন্ট্যান্টস অব বাংলাদেশের (আইসিএবি) অধীনে একটি শীর্ষস্থানীয় চার্টার্ড অ্যাকাউন্ট্যান্টস এবং ম্যানেজমেন্ট কনসালটেন্ট ফার্মের সঙ্গে আর্টিকেল স্টুডেন্টশিপ সম্পন্ন করেন\n\n\n== কর্মজীবন ==\nবাংলাদেশ সিভিল সার্ভিস (বিসিএস) ১০ম ব্যাচের এ কর্মকর্তা ১৯৯১ সালে পররাষ্ট্র মন্ত্রণালয়ে যোগ দেন। তিনি মালয়েশিয়া, ওমান ও সুইডেনে বাংলাদেশের রাষ্ট্রদূত হিসেবে দায়িত্ব পালন করেন। এ ছাড়া তিনি জেদ্দা, ওয়াশিংটন ডিসি, কাঠমাণ্ডু, কুয়ালালামপুর ও  ইয়াঙ্গুনে বাংলাদেশ মিশনে বিভিন্ন পদে দায়িত্ব পালন করেন।\n\n\n== তথ্যসূত্র =="}