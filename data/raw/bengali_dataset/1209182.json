{"pageid": 1209182, "title": "বিপ্লব কুমার সরকার", "url": "https://bn.wikipedia.org/wiki?curid=1209182", "content": "বিপ্লব কুমার সরকার (জন্ম: ১৭ জুন ১৯৭২) একজন বাংলাদেশী পুলিশ কর্মকর্তা। সর্বশেষ তিনি ঢাকা মেট্রোপলিটন পুলিশের যুগ্ম কমিশনার ছিলেন। এর আগে তিনি বাংলাদেশ পুলিশের ঢাকা রেঞ্জের অতিরিক্ত উপ-মহাপরিদর্শক (অতিরিক্ত ডিআইজি) হিসেবে দায়িত্ব পালন করেন। এছাড়াও তিনি দুবার বিপিএম, একবার পিপিএম ও একাধিকবার ডিএমপির সেরা ডিসির খেতাব অর্জন করেন।\n\n\n== প্রারম্ভিক জীবন ==\n১৯৭২ সালের ১৬ জুন বিপ্লব কুমার সরকার কিশোরগঞ্জ সদর উপজেলার খড়মপট্টিতে জন্মগ্রহণ করেন । তিনি ঢাকা বিশ্ববিদ্যালয় থেকে উদ্ভিদবিদ্যায় স্নাতক লাভ করেন। এরপর ২১তম বিসিএসের মাধ্যমে পুলিশ ক্যাডার হিসেবে চাকরি জীবনে প্রবেশ করেন।\n\n\n== কর্মজীবন ==\nবিপ্লব কুমার সরকার ২১তম বিসিএসের মাধ্যমে কর্মজীবনে প্রবেশ করেন। তিনি প্রথমে মোহাম্মদপুর জোনের এএসপি হিসেবে যোগদান করেন। ২০১৩ সালের ৭ এপ্রিল তিনি তেজগাঁও জোনের দায়িত্ব পালন করেছেন। তখন তিনি রেকর্ডসংখ্যক ২৮ বার ডিএমপির শ্রেষ্ঠ উপ-কমিশনার (ডিসি) হিসেবে পুরস্কৃত হন। ২০১৯ সালের ১৩ জুন তাকে রংপুর জেলার পুলিশ সুপার (এসপি) হিসাবে পদোন্নতি পান। পরবর্তীতে ২০২১ সালে ১৮ অক্টোবর তিনি ঢাকা মেট্রোপলিটন পুলিশের তেজগাঁও জোনের উপ-পুলিশ কমিশনার (ডিসি) হিসাবে পুনরায় নিযুক্ত হন। তিনি রাষ্ট্রীয় স্বীকৃতি হিসাবে ২০১৪ সালে বিপিএম পদক এবং ২০১৬ সালে পিপিএম পদক পান। তিনি ২০১৯ সালে আবার বিপিএম পদক পান। তিনি ২০২২ সালে ২ জুন বাংলাদেশ পুলিশের ঢাকা রেঞ্জের অতিরিক্ত উপ-মহাপরিদর্শক (অতিরিক্ত ডিআইজি) হিসেবে নিযুক্ত হন। বর্তমানে তিনি ঢাকা মেট্রোপলিটন পুলিশের যুগ্ম কমিশনার হিসেবে কর্মরত আছেন। এছাড়া তিনি বাংলাদেশ পুলিশ সার্ভিস এসোসিয়েশনের সাধারণ সম্পাদক হিসেবে দায়িত্ব পালন করেন।\n\n\n== বিতর্ক ==\n২০১১ সালে তৎকালীন বিরোধী দলীয় চিফ হুইপ জয়নুল আবদিন ফারুককে হরতাল চলাকালীন সময় পিটিয়ে আহত করার অভিযোগ রয়েছে তার বিরুদ্ধে।\n২০২৪ সালের আগস্টে শেখ হাসিনা সরকার পতনের পর বিভিন্ন অভিযোগের ভিত্তিতে তার বিরুদ্ধে হত্যা মামলাসহ একাধিক মামলা দায়ের করা হয়েছে।\n\n\n== তথ্যসূত্র ==\n\n\n== বহিঃসংযোগ =="}