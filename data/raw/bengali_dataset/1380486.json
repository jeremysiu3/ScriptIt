{"pageid": 1380486, "title": "রমনীলাল কিরচাঁদ গান্ধী", "url": "https://bn.wikipedia.org/wiki?curid=1380486", "content": "রমনীলাল কিরচাঁদ গান্ধী (১৮ জানুয়ারী ১৯২৯ - ৪ জুন ২০০৩) ছিলেন একজন ভারতীয় শিশু শল্য চিকিৎসক, চিকিৎসা শিক্ষাবিদ, লেখক এবং অ্যাসোসিয়েশন অফ সার্জনস অফ ইন্ডিয়ার সভাপতি।\n\n\n== প্রাথমিক জীবন ==\nরমনীলাল ১৯২৯ সালের ১৮ জানুয়ারী ভারতের গুজরাট রাজ্যের ওয়াঙ্কানেরের খানপারে একটি সাধারণ জৈন পরিবারে জন্মগ্রহণ করেন। তিনি রাজকোট থেকে বিদ্যালয়ের পড়া শেষ করেন। এরপর মুম্বাই-এর কিং এডওয়ার্ড মেমোরিয়াল হাসপাতাল এবং শেঠ গোরধনদাস সুন্দরদাস মেডিকেল কলেজ থেকে চিকিৎসা বিজ্ঞানে স্নাতক হন। এই পরীক্ষায় তিনি প্রথম স্থান অধিকার করেন। চিকিৎসক হিসাবে কাজ করার সময় তিনি একই ইনস্টিটিউট থেকে শিশু শল্য চিকিৎসায় স্নাতকোত্তর করেন।\n\n\n== কর্মজীবন ==\nরমনীলাল অ্যাসোসিয়েশন অফ সার্জন অফ ইন্ডিয়ার সভাপতি ছিলেন। তিনি ১৯৬৫ থেকে ১৯৮৯ সাল পর্যন্ত ইন্ডিয়ান জার্নাল অফ সার্জারি পত্রিকার সম্পাদকের ভূমিকাও পালন করেন। তিনি এডিনবার্গের রয়্যাল কলেজ অফ সার্জনস-এর সম্মানিত ফেলো ছিলেন। ১৯৮৩ সালে প্রকাশিত জি.ডি. আধিয়ার্স অপারেটিভ সার্জারি অ্যান্ড ইন্সট্রুমেন্টস্ বইটির তিনি সহ-লেখক।\n\n\n== সম্মাননা এবং পুরস্কার ==\n১৯৮৫ সালে ভারত সরকার রমনীলালকে চতুর্থ সর্বোচ্চ ভারতীয় অসামরিক সম্মান পদ্মশ্রী প্রদান করে।\n\n\n== মৃত্যু ==\nতিনি ২০০৩ সলের ১৪ জুন ৭৪ বছর বয়সে মারা যান।\n\n\n== তথ্যসূত্র =="}