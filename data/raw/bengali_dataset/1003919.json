{"pageid": 1003919, "title": "জাম্বিয়া জাতীয় ফুটবল দল", "url": "https://bn.wikipedia.org/wiki?curid=1003919", "content": "জাম্বিয়া জাতীয় ফুটবল দল (ইংরেজি: Zambia national football team) হচ্ছে আন্তর্জাতিক ফুটবলে জাম্বিয়ার প্রতিনিধিত্বকারী পুরুষদের জাতীয় দল, যার সকল কার্যক্রম জাম্বিয়ার ফুটবলের সর্বোচ্চ নিয়ন্ত্রক সংস্থা জাম্বিয়া ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৪৬ সালে, জাম্বিয়া প্রথমবারের মতো আন্তর্জাতিক খেলায় অংশগ্রহণ করেছে; দক্ষিণ রোডেশিয়ায় অনুষ্ঠিত উক্ত ম্যাচে জাম্বিয়া উত্তর রোডেশিয়া হিসেবে দক্ষিণ রোডেশিয়াকে ৪–০ গোলের ব্যবধানে পরাজিত করেছে।\n৬০,০০০ ধারণক্ষমতাবিশিষ্ট জাতীয় হিরোজ স্টেডিয়ামে চিপোলোপোলো নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় জাম্বিয়ার রাজধানী লুসাকায় অবস্থিত। বর্তমানে এই দলের ম্যানেজারের দায়িত্ব পালন করছেন মিলুতিন স্রেদোয়েভিচ এবং অধিনায়কের দায়িত্ব পালন করছেন আমাজুলুর আক্রমণভাগের খেলোয়াড় আউগুস্তিন মালেঙ্গা।\nজাম্বিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে জাম্বিয়া অন্যতম সফল দল, যেখানে তারা ১টি (২০১২) শিরোপা জয়লাভ করেছে।\nকেনেডি মুয়িনি, রেইনফোর্ড কালাবা, ডেভিড চাবালা, ক্রিস্টোফার কাটোঙ্গো এবং গডফ্রি চিতালুর মতো খেলোয়াড়গণ জাম্বিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৬ সালের ফেব্রুয়ারি মাসে প্রকাশিত র‌্যাঙ্কিংয়ে জাম্বিয়া তাদের ইতিহাসে সর্বপ্রথম সর্বোচ্চ অবস্থান (১৫তম) অর্জন করে এবং ২০১১ সালের ফেব্রুয়ারি মাসে প্রকাশিত র‌্যাঙ্কিংয়ে তারা ১০২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে জাম্বিয়ার সর্বোচ্চ অবস্থান হচ্ছে ২৭তম (যা তারা ১৯৯৪ সালে অর্জন করেছিল) এবং সর্বনিম্ন অবস্থান হচ্ছে ১০৬। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ জাম্বিয়া জাতীয় ফুটবল দল  ওয়েব্যাক মেশিনে আর্কাইভকৃত ২২ জুন ২০১৮ তারিখে (ইংরেজি)\nক্যাফ-এ জাম্বিয়া জাতীয় ফুটবল দল (ইংরেজি)"}