{"pageid": 1036238, "title": "রোজেনমুন্ড বিজারণ", "url": "https://bn.wikipedia.org/wiki?curid=1036238", "content": "রোজেনমুন্ড বিজারণ একটি হাইড্রোজেনেশন প্রক্রিয়া, যেখানে নির্দিষ্টভাবে একটি অ্যাসাইল ক্লোরাইড বিজারিত হয়ে অ্যালডিহাইড তৈরি করে। বিক্রিয়াটির নামকরণ, কার্ল উইলহেল্ম রোজেনমুন্ড-এর নামানুসারে করা হয়েছে, যিনি ১৯১৮ সালে সর্বপ্রথম এর বিবরণ দেন।\n\nএই হাইড্রোজেনেশন বিক্রিয়ায়, বেরিয়াম সালফেটে প্যালেডিয়াম অনুঘটক হিসেবে কাজ করে, যা রোজেনমুন্ড অনুঘটক হিসাবেও পরিচিত। বেরিয়াম সালফেটের পৃষ্ঠের ক্ষেত্রফল কম হওয়ায় তা প্যালেডিয়ামের ক্রিয়া হ্রাস করে অতিরিক্ত বিজারণ রোধ করে। তবে কিছু বিক্রিয়াশীল অ্যাসাইল ক্লোরাইডের ক্ষেত্রে, ক্রিয়া আরও হ্রাস করার জন্য একটি প্রভাবক বিষ সংযোজন করতে হয়। এটি মূলত থিওকুইনানথ্রিন, তবে এ কাজে থিওরিয়াও ব্যবহৃত হয়েছে। এই নিষ্ক্রিয়করণ অপরিহার্য কেননা ব্যবস্থাটি অ্যালডিহাইড নয় বরং অ্যাসাইল ক্লোরাইড কে বিজারিত করবে। তবে যদি অতিরিক্ত বিজারণ ঘটে তবে একটি প্রাথমিক অ্যালকোহল তৈরি হবে, যা অবশিষ্ট অ্যাসাইল ক্লোরাইডের সঙ্গে বিক্রিয়া করে গঠন করবে এস্টার।\nরোজেনমুন্ড অনুঘটকটি বেরিয়াম সালফেটের উপস্থিতিতে প্যালেডিয়াম (II) ক্লোরাইড দ্রবণকে বিজারিত করে প্রস্তুত করা যায়। সাধারণত বিজারক হিসেবে কাজ করে ফরমালডিহাইড।\nরোজেনমুন্ড বিজারণ পদ্ধতিটি বেশ কিছু অ্যালডিহাইড তৈরি করতে ব্যবহার করা গেলেও, এ প্রক্রিয়ায় ফরমালডিহাইড প্রস্তুত করা যায় না কারণ কক্ষ তাপমাত্রায় ফরমাইল ক্লোরাইড অস্থিতিশীল অবস্থায় থাকে।\n\n\n== আরও দেখুন ==\nলিন্ডলার অনুঘটক - রোজেনমুন্ড অনুঘটকের অনুরূপ, ক্যালসিয়াম কার্বনেটে প্যালাডিয়াম\nরোজনমুন্ড–ভন ব্রাউন বিক্রিয়া - কার্ল উইলহেলম রোজেনমুন্ডের নামাঙ্কিত আরেকটি বিক্রিয়া, যাতে অ্যারাইল হ্যালাইডকে একটি অ্যারাইল নাইট্রাইলে রূপান্তরিত হয়\nগ্রুন্ডম্যান অ্যালডিহাইড সংশ্লেষণ - ডায়াজোমেথেনের সাহায্যে অ্যাসাইল হ্যালাইড বিজারিত করে অ্যালডিহাইড তৈরি\nডাইসোবিউটাইলঅ্যালুমিনিয়াম হাইড্রাইড - অ্যাসিড ক্লোরাইড বিজারিত করে অ্যালডিহাইড তৈরি\nগ্যাটারম্যান–কচ বিক্রিয়া - অন্তর্বর্তী অ্যাসাইল ক্লোরাইডের সাহায্যে অ্যালডিহাইড তৈরির বিক্রিয়া\n\n\n== তথ্যসূত্র ==\n\n\n== বিস্তারিত পঠন ==\nRachlin, A. I. (১৯৮৮)। \"Aldehydes from Acid Chlorides by modified Rosenmund Reduction: 3,4,5-Trimethoxybenzaldehyde\"। Organic Syntheses; Collective Volume, 6, পৃ. ১০০৭।\nSaytzeff, M. (১৮৭৩)। \"Ueber die Einwirkung des vom Palladium absorbirten Wasserstoffes auf einige organische Verbindungen\"। Journal für Praktische Chemie। 6 (1): ১২৮–১৩৫। ডিওআই:10.1002/prac.18730060111।"}