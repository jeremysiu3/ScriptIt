{"pageid": 1142579, "title": "পীর হাবিবুর রহমান (সাংবাদিক)", "url": "https://bn.wikipedia.org/wiki?curid=1142579", "content": "পীর হাবিবুর রহমান (১৯৬৪-২০২২) বাংলাদেশের একজন বরেণ্য সাংবাদিক, রাজনৈতিক বিশ্লেষক ও কলাম লেখক। তিনি দৈনিক বাংলাদেশ প্রতিদিন পত্রিকার নির্বাহী সম্পাদক হিসেবে দীর্ঘদিন কর্মরত ছিলেন।\n\n\n== জন্ম ==\nপীর হাবিবুর রহমান ১৯৬৪ খ্রিস্টাব্দের ১৬ ফেব্রুয়ারি সুনামগঞ্জ শহরে জন্মগ্রহণ করেন।\n\n\n== শিক্ষাজীবন ==\nপীর হাবিবুর রহমান রাজশাহী বিশ্ববিদ্যালয় থেকে রাষ্ট্রবিজ্ঞান বিভাগে অনার্স সহ মাস্টার্স ডিগ্রী সম্পন্ন করেন।\n\n\n== কর্মজীবন ==\nপীর হাবিবুর রহমান যখন রাজশাহী বিশ্ববিদ্যালয়ের ছাত্র তখন থেকেই সাংবাদিকতার সাথে যুক্ত হন। তিনি রাজশাহী বিশ্ববিদ্যালয় প্রেসক্লাবের প্রতিষ্ঠাতা সদস্যদের অন্যতম ছিলেন। এ সময় তিনি ছাত্র রাজনীতির সঙ্গেও সম্পৃক্ত হন। এরশাদবিরোধী আন্দোলনে যুক্ত থাকার কারণে তাঁকে কারাবরণও করতে হয়েছে। দীর্ঘ কর্মজীবনে পীর হাবিবুর রহমান দৈনিক বাংলাবাজার,যুগান্তর ,দৈনিক মানবকণ্ঠ,আমাদের সময় প্রভৃতি পত্র পত্রিকায় কাজ করেছেন। অনলাইন নিউজ পোর্টাল পূর্বপশ্চিমবিডি.নিউজের প্রতিষ্ঠাতা ছিলেন পীর হাবিবুর রহমান। তিনি সর্বশেষ দৈনিক বাংলাদেশ প্রতিদিন পত্রিকার নির্বাহী সম্পাদক হিসেবে দায়িত্ব পালন করেন।\n\n\n== প্রকাশিত গ্রন্থ ==\nপোয়েট অব পলিটিক্স\nভিউজ আনকাট\nটক অব দ্যা প্রেস\nএক্সক্লুসিভ\nঅফ দ্যা রেকর্ড\nরাজনীতির কফিনে শেষ পেরেক\nমন্দিরা\nজেনারেলের কালো সুন্দরী\nবুনোকে লেখা প্রেমপত্র\nখবরের বারান্দা\nবঙ্গবন্ধু বাড়ি আছে\n\n\n== মৃত্যু ==\nবরেণ্য সাংবাদিক পীর হাবিবুর রহমান ২০২২ সালের ৫ ফেব্রুয়ারি ঢাকার ল্যাবএইড হসপিটালে মারা যান। তাকে সুনামগঞ্জের মাইজবাড়ি গ্রামের পারিবারিক কবরস্থানে সমাহিত করা হয়।\n\n\n== তথ্যসূত্র =="}