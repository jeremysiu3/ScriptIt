{"pageid": 1102593, "title": "ইউথালিয়া আলফেদা", "url": "https://bn.wikipedia.org/wiki?curid=1102593", "content": "স্ট্রিকড ব্যারন (বৈজ্ঞানিক নাম: Euthalia alpheda (Godart))এক প্রজাতির মাঝারী আকারের কালচে বাদামী রঙের প্রজাপতি। এরা নিমফ্যালিডি পরিবার এবং এউথালিয়া উপগোত্রের সদস্য।\n\n\n== উপপ্রজাতি ==\nE. a. alpheda\nE. a. parta (Moore, [1858])\nE. a. jama (C. & R. Felder, [1867])\nE. a. numerica Weymer, 1885\nE. a. phelada Semper, 1888\nE. a. bangkana Fruhstorfer, 1906\nE. a. krannon Fruhstorfer, 1906\nE. a. yamuna Fruhstorfer, 1906\nE. a. kenodotus Fruhstorfer, 1906\nE. a. verena Fruhstorfer, 1913\nE. a. cusama Fruhstorfer, 1913\nE. a. soregina Fruhstorfer, 1913\nE. a. dammermani van Eecke, 1932\nE. a. langkawica Eliot, 1980\nE. a. liaoi Schröder & Treadaway, 1982\nE. a. sibuyana Schröder & Treadaway, 1982\nE . a. rodriguezi Schröder & Treadaway, 1982\nE. a. mindorensis Schröder & Treadaway, 1982\nE. a. leytana Schröder & Treadaway, 1982\n\n\n=== ভারতে প্রাপ্ত স্ট্রিকড ব্যারন এর উপপ্রজাতি ===\nভারতে প্রাপ্ত স্ট্রিকড ব্যারন এর উপপ্রজাতি হল-\n\nEuthalia alpheda jama (C. & R. Felder, [1867]) – Himalayan Streaked Baron\n\n\n== আকার ==\nস্ট্রিকড ব্যারন এর প্রসারিত অবস্থায় ডানার আকার ৫৫-৮৫ মিলিমিটার দৈর্ঘ্যের হয়।\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ পর্যন্ত এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nপুরুষ প্রকারের ডানার উপরিপৃষ্ঠ কালচে বাদামী এবং স্ত্রী প্রকারের উপরিতল ফ্যাকাশে বাদামী বর্নের হয়।\nস্ত্রী-পুরুষ উভয়ের সামনের ডানার উপরিতলে সেল এর অভ্যন্তরে কালো রেখায় পরিবেষ্টিত গাঢ় বাদামী দুটি ছোপ উল্লম্ব ভাবে অবস্থিত। সেল এর বাইরের প্রান্তে সরু সাদা ডিসকাল দাগগুলি (streaks) একটি অনিয়ত (irregular) 'Y' আকৃতি গঠন সৃস্টি করে যার বাহু দুটি কোস্টা (costa) কে স্পর্শ করেছে। অ্যাপেক্স অথবা শীর্ষভাগের ঠিক নিচে সাব-টার্মিনাল এবং টার্মিনাল অংশ জুড়ে ছোট এবং সরু (সুস্পষ্ট অথবা অস্পষ্ট) সাদা দাগ (streaks) বর্তমান।\nপিছনের ডানার উপরিপৃষ্ঠে সাব-টার্মিনাল খাঁজকাটা রেখা দ্বারা সৃষ্ট বন্ধনী শীর্ষভাগ থেকে ডরসাম অবধি ক্রমাগত বিস্তৃত। পুরুষের ক্ষেত্রে উক্ত বন্ধনী অধিকতর চওড়া।\nস্ট্রিকড ব্যারন প্রজাতির পুরুষ নমুনার সাথে তুঁতভুশন্ডা প্রজাতির পুরুষ সাদৃশ্যযুক্ত তবে প্রথমটিতে পরবর্তীর পিছনের ডানার উপরিপৃষ্ঠের টার্মেন এবং ডরসামের অর্দ্ধভাগ জুড়ে থাকা নীল অংশ অনুপস্থিত।\n\n\n== আচরণ ==\nকম দেখতে পাওয়া গেলেও এই প্রজাতি দুর্লভ নয় (not rare)। এদের উড়ান শক্তিশালী এবং দ্রুতগামী এবং এরা ভূমির কাছাকাছি নীচ দিয়ে ওড়ে। বৃষ্টিপাতযুক্ত নীচু উচ্চতাসম্পন্ন (low elevation) পাহাড়ী জঙ্গলে বিস্তৃত অঞ্চলে এদের দর্শন মেলে। অন্যান্য Euthalia বর্গের প্রজাতিদের ন্যায় এই প্রজাতি অতিপক্ক এবং পচে যাওয়া ফলের প্রতি ভীষন ভাবে আকৃষ্ট হয় এবং মাটি অথবা পাথরের ভিজে ছোপে অবস্থান করে মাড-পাডল করতে দেখা যায়। এপ্রিল থেকে নভেম্বর পর্যন্ত উপযুক্ত বাসভূমিতে এদের বিচরন লক্ষ্য করা যায়।\n\n\n=== চিত্রশালা ===\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}