{"pageid": 11825, "title": "আবদুস সাত্তার (রাষ্ট্রপতি)", "url": "https://bn.wikipedia.org/wiki?curid=11825", "content": "আব্দুস সাত্তার  (১৯০৬ - ৫ অক্টোবর ১৯৮৫) বাংলাদেশের অষ্টম রাষ্ট্রপতি। তিনি বাংলাদেশ সুপ্রিম কোর্টের একজন বিচারপতি ছিলেন। প্রেসিডেন্ট জিয়াউর রহমানের মৃত্যুর পর তিনি প্রথমে ভারপ্রাপ্ত রাষ্ট্রপতির দায়িত্ব গ্রহণ করেন। এসময়ে তার বয়স ছিল ৭৬ বছর। পরে তিনি ১৯৮১ সালের ১৫ নভেম্বর তারিখে দেশব্যাপী অনুষ্ঠিত প্রেসিডেন্ট নির্বাচনে ৬৬% ভোট পেয়ে নির্বাচিত হন। তার শাসনকালে সরকারের মন্ত্রীদের বিরুদ্ধে ব্যাপক দুর্নীতির অভিযোগ ওঠে। ১৯৮২ সালে তিনি\nশারীরিক অসুস্থতার কারণ দেখিয়ে রাষ্ট্রপতির দায়িত্ব পালনে অপারগতা প্রকাশ করেন। ১৯৮২ সালের ২৪ মার্চ তার জায়গায় সামরিক আইন জারীর মাধ্যমে প্রধান সামরিক প্রশাসক হিসেবে রাষ্ট্রীয় ক্ষমতা হুসেইন মুহাম্মদ এরশাদের হাতে চলে যায়।\n\n\n== রাষ্ট্রপতি নির্বাচন ১৯৮১ ==\nআব্দুস সাত্তার ১৯৮১ সালের১৫ নভেম্বর তারিখে দেশব্যাপী অনুষ্ঠিত প্রেসিডেন্ট নির্বাচনে ৬৬% ভোট পেয়ে নির্বাচিত হন। এ নির্বাচন ৮৩ জন প্রার্থী মনোনয়ন দাখিল করেন। ১১ জনের মনোনয়নপত্র বাছাইয়ে বাদ পড়ে এবং কারো আপীল গৃহীত না হওয়ার বৈধভাবে মনোনয়ন প্রার্থীর সংখ্যা দাড়ায় ৭২ জন। এই ৭২ জনের মধ্যে ৩৩ জন প্রার্থী প্রার্থিতা প্রত্যাহার করায় সর্বশেষ প্রতিদ্বন্দ্বী প্রার্থীর সংখ্যা ৩৯ জন ছিল।\n১৯৮১ সালে রাষ্ট্রপতি নির্বাচনে ৩৯জন প্রতিদ্বন্দ্বী ছিলেনঃ\n১। জনাব আফতাব উদ্দিন শেখ\n২। জনাব আবদুর রহমান খান\n৩। জনাব আব্দুস সাত্তার\n৪। আলহাজ্ব গোলাম মোর্শেদ\n৫। আলহাজ্ব মাওলানা খায়রুল ইসলাম যশোরী\n৬। আলহাজ্ব মাওলানা শেখ মোঃ ওয়াবদুল্লাহ বিন্ সাঈদ জালালাবাদী\n৭। জনাব আলী হোসেন আক্তার\n৮। জনাব এ বি এ মসিউদ্দৌলা\n৯। জনাব এম এ মজিদ\n১০। কাজী মোঃ শাহজাহান\n১১। জনাব এম কে এম আবুল কালাম আজাদ\n১২। জনাব কে এইচ নূরুল ইসলাম\n১৩। জনাব সাইফুর রহমান\n১৪। জনাব সাদেক মিঞা\n১৫। জনাব জাকির হোসাইন\n১৬। জেনারেল মুহাম্মদ আতাউল গণি ওসমানী, পি,এস,সি (অবঃ)\n১৭। ডঃ আলীম আল রাজী\n১৮। ডঃ কামাল হোসেন\n১৯। জনাব নূরুল হক\n২০। প্রফেসর মোজাফ্ফর আহমেদ\n২১। মাওলানা মোহাম্মদউল্লাহ\n২২। জনাব মনরঞ্জন দাস\n২৩। মাওলানা গোলাম মোস্তফা খান\n২৪। মাওলানা মোঃ আব্দুর রহিম\n২৫। মেজর (অবঃ) এম এ জলিল\n২৬। জনাব মোঃ আকরাম হোসেন মোল্লা\n২৭। জনাব মোঃ আব্দুল জব্বার\n২৮। জনাব মোঃ খলিলুর রহমান মজুমদার\n২৯। জনাব মোঃ জিল্লুর রহমান\n৩০। জনাব মোঃ তোহা\n৩১। জনাব মোঃ শরিফ নূর মোহাম্মদ\n৩২। জনাব মোহাম্মদ রওশন আলী\n৩৩। জনাব শাহজাহান চৌধুরী\n৩৪। জনাব সালেহ উদ্দিন আহমেদ চৌধুরী\n৩৫। জনাব সিদ্দিকুর রহমান ভূঞা\n৩৬। জনাব সিরাজুল ইসলাম\n৩৭। মিসেস সেলিনা মজুমদার\n৩৮। জনাব সৈয়দ শামসুর রহমান\n৩৯। জনাব হারুনর রশিদ\n\n\n== তথ্যসূত্র ==\n\n\n== বহিঃসংযোগ =="}