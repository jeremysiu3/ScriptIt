{"pageid": 1359357, "title": "লমহে", "url": "https://bn.wikipedia.org/wiki?curid=1359357", "content": "লমহে যশ চোপড়া পরিচালিত ১৯৯১ সালের ভারতীয় হিন্দি ভাষার প্রণয়ধর্মী নাট্য চলচ্চিত্র। যশ রাজ ফিল্মসের ব্যানারে চলচ্চিত্রটি প্রযোজনা করেন যশ চোপড়া। এর চিত্রনাট্য লিখেছেন হানি ইরানি ও রাহী মাসুম রাজা। এতে শ্রেষ্ঠাংশে অভিনয় করেন শ্রীদেবী (দ্বৈত চরিত্রে) ও অনিল কাপুর এবং পার্শ্ব চরিত্রে অভিনয় করেন ওয়াহিদা রেহমান ও অনুপম খের।\nচলচ্চিত্রটি ১৯৯১ সালের ২২শে নভেম্বর মুক্তি পায়। এটি দেশে মধ্যমমানের ব্যবসা করলেও দেশের বাইরে ব্যবসাসফল হয় এবং বিশ্বব্যাপী ₹২০ কোটি আয় করে, ১৯৯১ সালের ১০ম শীর্ষ আয়কারী চলচ্চিত্র হয়ে ওঠে।\nচলচ্চিত্রটি ৩৯তম ভারত জাতীয় চলচ্চিত্র পুরস্কারে একটি বিভাগে এবং ৩৭তম ফিল্মফেয়ার পুরস্কারে ১৩টি মনোনয়ন থেকে শ্রেষ্ঠ চলচ্চিত্র-সহ ৫টি বিভাগে পুরস্কৃত হয়।\n\n\n== অভিনয়শিল্পীদল ==\nশ্রীদেবী - দ্বৈত চরিত্রে\nপল্লবী ঠাকুর ভাটনগর - বীরেনের প্রথম প্রেমিকা, পূজার মা, সিদ্ধার্থের স্ত্রী এবং কোঠিওয়ালে ঠাকুরের কন্যা\nপূজা ভাটনগর - বীরেনের দ্বিতীয় প্রেমিকা, সিদ্ধার্থ ও পল্লবীর কন্যা\nঅনিল কাপুর - বীরেন্দ্র প্রতাপ সিং ওরফে বীরেন, পল্লবীর ও পূজার প্রেমিক\nওয়াহিদা রেহমান - দূর্গাদেবী ওরফে দাই জা\nঅনুপম খের - প্রেম আনন্দ, বীরেন্দের বাল্যকালের বন্ধু\nদীপক মলহোত্রা - সিদ্ধার্থ কুমার ভাটনগর, পল্লবীর স্বামী ও পূজার বাবা\nদিপ্পি সাগু - অনিতা\nমনোহর সিং - কোঠিওয়ালে ঠাকুর, পল্লবীর বাবা\nললিত তিওয়ারি - সুদেশ্বর নারায়ন তিওয়ারি\nইলা অরুণ - \"মোর্নি বাগা মা বোলে\" লোকসঙ্গীতের নৃত্যশিল্পী\nবিকাশ আনন্দ - ডাক্তার বিকাশ\nঋচা পল্লোদ - কিশোরী পূজা ভাটনগর\n\n\n== সঙ্গীত ==\nলমহে চলচ্চিত্রের সঙ্গীতায়োজন করেছেন শিব কুমার শর্মা ও হরিপ্রসাদ চৌরাসিয়া (তারা একত্রে শিব-হরি নামে পরিচিত)। গানের কথা লিখেছেন আনন্দ বকশি। \n\nসকল গানের গীতিকার আনন্দ বকশি; সকল গানের সুরকার শিব-হরি।\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে লমহে  (ইংরেজি)"}