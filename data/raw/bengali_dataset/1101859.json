{"pageid": 1101859, "title": "ইকরা আজিজ", "url": "https://bn.wikipedia.org/wiki?curid=1101859", "content": "ইকরা আজিজ হুসেন (জন্ম ২৪ নভেম্বর ১৯৯৭) একজন পাকিস্তানি টেলিভিশন অভিনেত্রী। তিনি মমিনা দুরাইদের সুনো চন্দা ধারাবাহিকে (২০১৮) জিয়ার ভূমিকায় অভিনয় করার জন্য সবচেয়ে বেশি পরিচিত, যার জন্য তিনি সমালোচকদের প্রশংসা এবং সেরা টেলিভিশন অভিনেত্রীর জন্য লাক্স স্টাইল পুরস্কার অর্জন করেন। তিনি বর্তমানে খুদা অর মুহাব্বাত ৩ ধারাবাহিকে মাহি এবং রাকিব সে ধারাবাহিকে আমিরার চরিত্রে অভিনয় করছেন।\nইকরা আজিজ প্রথম একজন টেলিভিশন বাণিজ্যিক মডেল হিসাবে অডিশন দিয়েছিলেন এবং সাইট্রাস ট্যালেন্ট এজেন্সি দ্বারা তাকে বাছাই করা হয়েছিল। তিনি কিসে আপনা কহেঁ (২০১৪) ধারাবাহিকে একটি পার্শ্ব চরিত্রে মাধ্যমে অভিনয়ে আত্মপ্রকাশ করেছিলেন এবং প্রথম মুখ্য চরিত্রে অভিনয় ২০১৫ সালের রোমান্টিক ধারাবাহি মুকাদ্দাসে করেছিলেন।\n\n\n== প্রারম্ভিক জীবন ==\nইকরা আজিজ ১৯৯৭ সালের ২৪শে নভেম্বর করাচিতে জন্মগ্রহণ করেন। তিনি একক অভিভাবক হিসেবে তার মায়ের সংগ্রামের কথা সাক্ষাৎকারে উল্লেখ করেছেন। তিনি অভিনয়ে কাজ করার সময়েই কলেজের পঠন-পাঠন সমাপ্ত করেন, কিন্তু শেষ পর্যন্ত পড়াশোনা ছেড়ে অভিনয়ে মনোনিবেশ করেন। তিনি ২০১৮ সালে আগামী কয়েক বছরে শিক্ষা পুনরায় শুরু করার পরিকল্পনা সম্পর্কে কথা বলেছিলেন।\n\n\n== ব্যক্তিগত জীবন ==\nইকরা আজিজ ২০১৯ সালের ৭ই জুলাই ১৮তম লাক্স স্টাইল অ্যাওয়ার্ডে প্রকাশ্যে ইয়াসির হুসাইনের সাথে বাগদান করেন। তিনি ২০১৯ সালের ২৮শে ডিসেম্বর ইয়াসির হুসাইনকে বিবাহ করেন। ইকরা ২০২১ সালের জুলাই মাসে তার পুত্র কবিরের জন্ম দেন।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ইকরা আজিজ (ইংরেজি)\nইন্সটাগ্রামে ইকরা আজিজ"}