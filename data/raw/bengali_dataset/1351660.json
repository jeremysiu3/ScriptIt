{"pageid": 1351660, "title": "ইলদিজ হামিদিয়ে মসজিদ", "url": "https://bn.wikipedia.org/wiki?curid=1351660", "content": "ইলদিজ হামিদিয়ে মসজিদ (তুর্কি: Yıldız Hamidiye Camii) বা ইলদিজ মসজিদ (তুর্কি: Yıldız Camii) হলো তুরস্কের ইস্তাম্বুলের বেশিকতাশ জেলার ইলদিজ এলাকায় ইলদিজ প্রাসাদের পথে অবস্থিত একটি উসমানীয় রাজকীয় মসজিদ। ১৮৮৪ থেকে ১৮৮৬ সালের মধ্যে নির্মিত মসজিদটি উসমানীয় সুলতান দ্বিতীয় আব্দুল হামিদ দ্বারা চালু করা হয়। মসজিদটি একটি আয়তাকার পরিকল্পনায় নির্মিত ও এতে একটি মিনার রয়েছে। মসজিদের স্থাপত্য নব্য-গথিক শৈলী ও ধ্রুপদী উসমানীয় মোটিফের সংমিশ্রণ। সিরিয়ার দামেস্কের মারজেহ চত্বরে দ্বিতীয় আব্দুল হামিদ দ্বারা নির্মিত ব্রোঞ্জের কলোনেডের উপরে ইলদিজ মসজিদের একটি প্রতিরূপ মূর্তি রয়েছে।\n৪ আগস্ট ২০১৭ তারিখে ২.৭ কোটি তুর্কি লিরা ($৭৬ লাখ) ব্যয়ে ৪ বছর সংস্কার কাজের পরে মসজিদটি রাষ্ট্রপতি রেজেপ তাইয়িপ এরদোয়ান পুনরায় চালু করেছিলেন।\n\n\n== দ্বিতীয় আব্দুল হামিদকে হত্যাচেষ্টা ==\n\n১৯০৫ সালের ২১ জুলাইয়ে আর্মেনীয় বিপ্লবী ফেডারেশনের সদস্যরা মসজিদের সামনে একটি ঘোড়ার গাড়িতে বোমা রেখে দ্বিতীয় আব্দুল হামিদকে হত্যা করার চেষ্টা করে, এটি ইলদিজ হত্যাচেষ্টা নামে পরিচিত একটি ঘটনা। একটি অপ্রত্যাশিত বিলম্বের কারণে বোমাটি সুলতানকে হত্যা করতে ব্যর্থ হয় হলেও ঘটনায় ২৬ জন নিহত ও আরও ৫৮ জন আহত হয়েছিলো। দ্বিতীয় আব্দুল হামিদ সরকার কর্তৃক হামিদীয় গণহত্যায় আর্মেনীয় ও উসমানীয় সাম্রাজ্যের অন্যান্য সংখ্যালঘুদের বিরুদ্ধে হত্যাকাণ্ড ও গণহত্যার প্রতিক্রিয়া হিসেবে এই প্রচেষ্টা করা হয়েছিলো।\n\n\n== আরও দেখুন ==\nইলদিজ হত্যাচেষ্টা\nইলদিজ প্রাসাদ\nইলদিজ ঘড়ি মিনার\nমসজিদের তালিকা\nউসমানীয় স্থাপত্য\n\n\n== তথ্যসূত্র ==\n\nKoksal, Irfan (trans.)। \"General information on Yıldız Hamidiye Mosque\"। Istanbul 2010: European Capital of Culture। Istanbul Metropolitan Municipality। ২০০৯-০২-২৭ তারিখে মূল থেকে আর্কাইভ করা। সংগ্রহের তারিখ ২০০৯-০৩-০৭। \n\n\n== বহিঃসংযোগ ==\n উইকিমিডিয়া কমন্সে ইলদিজ হামিদিয়ে মসজিদ সম্পর্কিত মিডিয়া দেখুন।\n\nইলদিজ হামিদিয়ে মসজিদের ছবি  ওয়েব্যাক মেশিনে আর্কাইভকৃত ১১ এপ্রিল ২০২৩ তারিখে"}