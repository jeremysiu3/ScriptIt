{"pageid": 1519163, "title": "দি ইনভিজিবল ম্যান (১৯৩৩-এর চলচ্চিত্র)", "url": "https://bn.wikipedia.org/wiki?curid=1519163", "content": "দ্য ইনভিজিবল ম্যান হল ১৯৩৩ সালের প্রাক-কোড আমেরিকান সায়েন্স ফিকশন হরর ফিল্ম যা জেমস হোয়েল পরিচালনা করেন। এটি মূলত এইচজি ওয়েলসের ১৮৯৭ সালের উপন্যাস, দ্য ইনভিজিবল ম্যান অবলম্বনে নির্মিত। এই চলচ্চিত্রটি ছিল ইউনিভার্সাল পিকচার্স দ্বারা প্রযোজিত এবং গ্লোরিয়া স্টুয়ার্ট, ক্লড রেইনস এবং উইলিয়াম হ্যারিগান অভিনীত। এই ছবিতে ডঃ জ্যাক গ্রিফিন (রেইনস) নামে একজন রহস্যময় ব্যক্তির গল্প করা হয়েছে, যার চেহারা ব্যান্ডেজ দিয়ে ঢাকা এবং কালো চশমা দিয়ে তিনি তার চোখ ঢেকে রাখেন। একটি গোপন পরীক্ষার কারণে তিনি অদৃশ্য হয়ে যান, এবং পরে ইপিং গ্রামে অবস্থান নেন। গ্রিফিন তার সহকর্মী ডঃ কেম্পের (উইলিয়াম হ্যারিগান) বাড়িতে যাযন এবং তাকে সন্ত্রাসের রাজত্ব তৈরি করার তার পরিকল্পনার কথা বলে। তার বাগদত্তা ফ্লোরা ক্র্যানলি (গ্লোরিয়া স্টুয়ার্ট), তার নিয়োগকর্তা ডঃ ক্র্যানলির ( হেনরি ট্র্যাভার্স ) কন্যা, শীঘ্রই জানতে পারে যে গ্রিফিনের আবিষ্কার তাকে পাগল করে তুলেছে, যার ফলে সে প্রথমে নিরীহ রসিকতা থেকে শুরু করলেও পরে সে অন্যদের উপর তার শ্রেষ্ঠত্ব প্রমাণ করতে খুনের দিকে ঝুঁকে পড়ে।\n১৯৩১ সালের প্রথম দিকে \"দ্য ইনভিজিবল ম্যান\" তৈরির কাজ শুরু হয়, যখন রিচার্ড এল. শায়ার এবং রবার্ট ফ্লোরি পরামর্শ দিয়েছিলেন যে ওয়েলসের এই উপন্যাসটি স্টুডিওর সফল ভৌতিক চলচ্চিত্র \"ড্রাকুলার\"  পর একটি ভালো পদক্ষেপ হবে। ১৯৩১ সালে ইউনিভার্সাল ফ্রাঙ্কেনস্টাইন তৈরির সিদ্ধান্ত নেয়। এর সাফল্যের ফলে বেশ কয়েকটি চিত্রনাট্য অভিযোজনের জন্য লেখা শুরু হয় এবং ফ্লোরি, ইএ ডুপন্ট, সিরিল গার্ডনার এবং চিত্রনাট্যকার জন এল. বাল্ডারস্টন, প্রেস্টন স্টার্জেস এবং গ্যারেট ফোর্ট সহ বেশ কয়েকজন সম্ভাব্য পরিচালক বরিস কার্লফের জন্য একটি চলচ্চিত্র হিসেবে প্রকল্পটি তৈরিতে স্বাক্ষর করেন। কার্লফ অভিনীত দ্য ওল্ড ডার্ক হাউস এবং দ্য কিস বিফোর দ্য মিরর-এ হোয়েলের কাজের পর, হোয়েল চুক্তিবদ্ধ হন এবং তার চিত্রনাট্যকার সহকর্মী আরসি শেরিফ লন্ডনে একটি চিত্রনাট্য তৈরি করেন। ১৯৩৩ সালের জুন মাসে নির্মাণ কাজ শুরু হয় এবং চিত্রগ্রহণ শেষ হওয়ার পর দুই মাস ধরে স্পেশাল এফেক্টের কাজ সম্পন্ন করে তা চূড়ান্তভাবে আগস্ট মাসে শেষ হয়।\n১৯৩৩ সালে মুক্তি পাওয়ার পর, এটি ইউনিভার্সালের জন্য একটি দুর্দান্ত আর্থিক সাফল্যের চলচ্চিত্র ছিল এবং বেশ কয়েকটি বাণিজ্য প্রকাশনা এবং দ্য নিউ ইয়র্ক টাইমস থেকে এটি ভালো ভালো পর্যালোচনা পেয়েছিল, যা এটিকে ১৯৩৩ সালের সেরা চলচ্চিত্রগুলোর মধ্যে একটি করে তোলে। এই ছবিটি পরবর্তীতে বেশ কয়েকটি পর্যায়ক্রমিক ছবি তৈরি করে যা ১৯৪০-এর দশকের মূল ছবির সাথে তুলনামূলকভাবে সম্পর্কহীন ছিল। কার্লোস ক্লারেন্স, জ্যাক সুলিভান এবং কিম নিউম্যানের মতো সমালোচকদের কাছ থেকে পুনর্মূল্যায়নের পরও ছবিটি প্রশংসা পেতে থাকে, পাশাপাশি চলচ্চিত্র নির্মাতা জন কার্পেন্টার, জো দান্তে এবং রে হ্যারিহাউসেন তাদের প্রিয় ধারার চলচ্চিত্রগুলোর মধ্যে একটি হিসেবে তালিকাভুক্ত করেন। ২০০৮ সালে, \"সাংস্কৃতিক, ঐতিহাসিক বা নান্দনিকভাবে গুরুত্বপূর্ণ\" হিসেবে লাইব্রেরি অফ কংগ্রেস কর্তৃক \"দ্য ইনভিজিবল ম্যান\" মার্কিন যুক্তরাষ্ট্রের জাতীয় চলচ্চিত্র রেজিস্ট্রির জন্য নির্বাচিত হয়েছিল। \n\n\n== কাহিনী ==\nএক তুষারময় রাতে, একজন রহস্যময় ব্যক্তি, তার মুখ ব্যান্ডেজ দিয়ে মুড়ে এবং কালো চশমা দিয়ে চোখ ঢেকে, সাসেক্সের ইপিং গ্রামের দ্য লায়নস হেড ইন-এ একটি ঘরে আশ্রয় নেয়। সেখানে লোকটি একা থাকতে চায়। পরে, সরাইখানার মালিক, মিস্টার হল, তার স্ত্রী তাকে রহস্যময় ব্যক্তিকে বের করে দেওয়ার জন্য পাঠান, কারণ সেই ব্যক্তিটি গবেষণা করার সময় তার ঘরে বিশাল গোলমাল করেছিলেন এবং তিনি ভাড়া দিতেও ব্যর্থ হয়েছিলেন। এতে রাগান্বিত হয়ে, রহস্যময় ব্যক্তি মিঃ হলকে সিঁড়ি থেকে ফেলে দেয়। ঘটনার পরিপ্রেক্ষিতে একজন পুলিশ এবং কিছু স্থানীয় বেসামরিক লোক তার মুখোমুখি হলে, সে তার ব্যান্ডেজ এবং চশমা খুলে ফেলে, যা প্রকাশ করে যে সেই ব্যক্তিটি আসলে অদৃশ্য। পাগলের মতো হাসতে হাসতে, রহস্যময় ব্যক্তিটি তার পোশাক খুলে ফেলে, নিজেকে সম্পূর্ণরূপে অদৃশ্য করে তোলে, এবং পরে পালিয়ে যাওয়ার আগে সে তার বিরোধিতাকারীদের ভয় দেখিয়ে তাড়িয়ে দেয়।\nঅদৃশ্যব্যক্তি হলেন ডঃ জ্যাক গ্রিফিন। উনি একজন রসায়নবিদ যিনি মনোকেইন নামক একটি অস্পষ্ট ওষুধের সাথে সম্পর্কিত একাধিক পরীক্ষা পরিচালনা করার সময় অদৃশ্যতার রহস্য আবিষ্কার করে ফেলেন। গ্রিফিনের বাগদত্তা এবং গ্রিফিনের নিয়োগকর্তা ডক্টর ক্র্যানলির কন্যা ফ্লোরা ক্র্যানলি গ্রিফিনের দীর্ঘ অনুপস্থিতির জন্য বিচলিত হয়ে পড়েন। পরবর্তীতে ক্র্যানলি এবং তার অন্য সহকারী, ডঃ কেম্প, গ্রিফিনের খালি পরীক্ষাগারে অনুসন্ধান করেন, সেখানে একটি আলমারিতে তারা কেবল একটি চিরকুট পান। ক্র্যানলি যখন এটি পড়ে তখন তিনি চিন্তিত হয়ে পড়েন। চিরকুটটিতে মনোকেইন সহ কিছু রাসায়নিকের একটি তালিকা রয়েছে, যা ক্র্যানলি জানেন অত্যন্ত বিপজ্জনক; এবং জার্মানিতে এর একটি ইনজেকশন একটি কুকুরকে পাগল করে তুলেছিল। তিনি মনে করেন যে, গ্রিফিন এই বিষয়ে অবগত নন তাই উনি এটা ব্যবহার করেছেন। ক্র্যানলি অনুমান করেন যে গ্রিফিন সম্ভবত জার্মানির ওই ঘটনার আগে মুদ্রিত ইংরেজি বইগুলিতে মনোকেইন সম্পর্কে জেনেছিলেন যেখানে কেবল এর ব্লিচিং ক্ষমতা বর্ণনা করা হয়েছে।\nসরাইখানা থেকে পালানোর সন্ধ্যায়, গ্রিফিন কেম্পের বাড়িতে এসে হাজির হয়। সে কেম্পকে \"এখানে ওখানে কয়েকটি খুন\" দিয়ে শুরু করে সন্ত্রাসের রাজত্বের মাধ্যমে বিশ্বকে আধিপত্য বিস্তারের চক্রান্তে তার দৃশ্যমান অংশীদার হতে বাধ্য করে। অদৃশ্যতা প্রক্রিয়ার উপর তার নোটবুকগুলি উদ্ধার করতে তারা আবার সরাইখানায় ফিরে আসেন। ভেতরে লুকিয়ে, গ্রিফিন দেখতে পান যে সেখানে একটি পুলিশ তদন্ত চলছে, যা একজন কর্মকর্তা দ্বারা পরিচালিত হচ্ছে। সেই কর্মকর্তা বিশ্বাস করেন যে এর সবই হল একটি প্রতারণা, এটা শুনে গ্রিফিন রেগে যান। তার বইগুলো সুরক্ষিত করার পর, গ্রিফিন ক্রুদ্ধভাবে সেই কর্মকর্তাকে আক্রমণ করেন এবং হত্যা করেন।\nবাড়িতে ফিরে, কেম্প ক্র্যানলিকে ফোন করে সাহায্য চায়। ফ্লোরা তার বাবাকে রাজি করায় তিনি তাকে সাথে আসতে দেযন। তার উপস্থিতিতে, গ্রিফিন আরও শান্ত হয়ে ওঠে এবং তাকে \"প্রিয়\" বলে ডাকে। যখন সে বুঝতে পারে কেম্প তার সাথে বিশ্বাসঘাতকতা করেছে, তখন তার প্রথম প্রতিক্রিয়া হল ফ্লোরাকে বিপদ থেকে দূরে সরিয়ে আনা। সে কেম্পকে প্রতিশ্রুতি দেয় যে পরের রাত ১০ টায় সে তাকে হত্যা করবে এবং গ্রিফিন সেখান থেকে পালিয়ে যায়। এরপর সে একের পড় এক হত্যাকাণ্ডে লিপ্ত হয়। সে একটি ট্রেন লাইনচ্যুত করে, যার ফলে একশ জন মারা যায় এবং দুইজন স্বেচ্ছাসেবক অনুসন্ধানকারীকে একটি পাহাড় থেকে ফেলে দেন। এসবের পর পুলিশ পুরস্কার ঘোষণা করে যে তাকে ধরার উপায় ভাবতে পারবে তার জন্য।\nগ্রিফিন তার প্রতিশ্রুতি পূরণ করার চেষ্টা করবে বলে মনে করে, অনুসন্ধানের দায়িত্বে থাকা প্রধান গোয়েন্দা কেম্পকে টোপ হিসেবে ব্যবহার করে এবং বিভিন্ন চতুর ফাঁদ তৈরি করে। কেম্পকে রক্ষা করার করতে পুলিশ তাকে পুলিশের পোশাক পরায় এবং তার গাড়িটি তার বাড়ি থেকে দূরে নিয়ে যেতে দেয়। তবে গ্রিফিন গাড়ির পিছনের সিটে লুকিয়ে থাকে, যা কেম্পকে অবাক করে; সে কেম্পকে বলে যে সেও সারাদিন তার অপরাধ করার সময় কেম্পকে অনুসরণ করে যাচ্ছিল। সে কেম্পকে পরাজিত করে এবং সামনের সিটে তাকে বেঁধে রাখে। এরপর গ্রিফিন গাড়িটিকে খাড়া একটি পাহাড়ের উপর থেকে ফেলে দেয় ফলে গাড়িটি নিচে পড়ার সাথে সাথে বিস্ফোরিত হয় এবং কেম্পের মৃত্যু হয়।\nপরে একটি তুষারঝড় গ্রিফিনকে একটি গোলাঘরে আশ্রয় নিতে বাধ্য করে যেখানে সে ঘুমিয়ে পড়ে। পরে একজন কৃষক সেখানে প্রবেশ করে এবং তিনি গ্রিফিন যেখানে ঘুমাচ্ছে সেখানে খড়ের নড়াচড়া দেখতে পান। সে  তাড়াতাড়ি পুলিশকে খবর দেন, যারা দ্রুত খামারে গিয়ে গোলাঘরটি ঘিরে ফেলে। তারা ভবনটিতে আগুন ধরিয়ে দেয়, যার ফলে গ্রিফিন বেরিয়ে আসতে বাধ্য হয়, তুষারে তার পায়ের ছাপ দৃশ্যমান হয়ে যায়। তখন প্রধান গোয়েন্দা গুলি চালান, এতে গ্রিফিন মারাত্মকভাবে আহত হন। তাকে হাসপাতালে নিয়ে যাওয়া হয়, যেখানে কয়েক ঘন্টা পরে, একজন সার্জন ডাঃ ক্র্যানলিকে জানান যে গ্রিফিন মারা যাচ্ছে এবং সে ফ্লোরাকে দেখতে চাইছে। মৃত্যুশয্যায় গ্রিফিন অনুতপ্ত হয়ে ফ্লোরার কাছে স্বীকার করেন, \"আমি এমন বিষয়ে হস্তক্ষেপ করেছি যা মানুষের এড়িয়ে যাওয়া উচিত\"। যখন সে মারা যায়, তখন তার দেহ আবার দৃশ্যমান হয়।\n\n\n== কাস্ট ==\n\n\"ইউনিভার্সাল হররস\" বই থেকে নেওয়া অভিনেতাদের তালিকা: \n\n\n== উৎপাদন ==\n\n\n=== পটভূমি ===\nড্রাকুলা (১৯৩১)-এর সাফল্যের পর, রিচার্ড এল. শায়ার এবং রবার্ট ফ্লোরি ১৯৩১ সালের প্রথম দিকে ইউনিভার্সাল পিকচার্সকে পরামর্শ দিয়েছিলেন যে এইচজি ওয়েলসের ' দ্য ইনভিজিবল ম্যান ' এর একটি রূপান্তর একটি ভালো পদক্ষেপ হতে পারে  কার্ল লেমলে এবং কার্ল লেমলে জুনিয়র উভয়েই ফ্রাঙ্কেনস্টাইন (১৯৩১) এর উপর একটি চলচ্চিত্র তৈরি করার সিদ্ধান্ত নিয়েছিলেন।  ফ্রাঙ্কেনস্টাইন-এর যখন শুটিং চলছিল, তখন সেপ্টেম্বরে (২২ সেপ্টেম্বর, ১৯৩১) ইউনিভার্সাল  ১০,০০০ ডলারে ওয়েলস থেকে দ্য ইনভিজিবল ম্যানের স্বত্ব কিনে নেয়।  তবে ওয়েলস ইউনিভার্সালের কাছ থেকে অর্থের সাথে সাথে স্ক্রিপ্ট অনুমোদনের ক্ষমতা দাবি করেছিলেন।  ইউনিভার্সাল ফিলিপ ওয়াইলির ১৯৩১ সালের উপন্যাস দ্য মার্ডারার ইনভিজিবলের স্বত্ব কিনেছিল, এর মুল্য উদ্দেশ্য ছিল এই বই থেকেও আরও কিছু ভয়াবহ উপাদান তুলে ওয়েলসের গল্পে অন্তর্ভুক্ত করা।  \nএই প্রকল্পের জন্য প্রথমে যে পরিচালককে নিযুক্ত করা হয়েছিল তিনি ছিলেন জেমস হোয়েল, যার উপর লেমেল জুনিয়রের অগাধ বিশ্বাস ছিল। তিনি লন্ডন এবং নিউ ইয়র্কে আরসি শেরিফের নাটক জার্নি'স এন্ড এবং ১৯৩০ সালের চলচ্চিত্র জার্নি'স এন্ড পরিচালনা করেছিলেন।  ফ্রাঙ্কেনস্টাইন চলচ্চিত্রের মুক্তির পর, মার্কিন যুক্তরাষ্ট্র জুড়ে বক্স অফিসের সকল রেকর্ড ভেঙে দিয়েছিল। এতে ইউনিভার্সাল চলচ্চিত্রটির তারকা বরিস কার্লফের সাথে পাঁচ বছরের চুক্তি স্বাক্ষর করে।  ১৯৩১ সালের ২৯শে ডিসেম্বর, লস অ্যাঞ্জেলেস রেকর্ড জানিয়েছে যে কার্লফের পরবর্তী ছবি হবে দ্য ইনভিজিবল ম্যান ।  ১৯৩২ সালের ২৮শে জানুয়ারি, হোয়েল \"ভৌতিক\" পরিচালক হিসেবে চিহ্নিত হওয়ার আশঙ্কায় প্রকল্পটি ছেড়ে চলে যান। এর ফলে কার্লফ এমন একটি চলচ্চিত্রের একমাত্র অভিনেতা হয়ে পরেন যার কোনো চিত্রনাট্য বা পরিচালক ছিল না। \n\n\n=== প্রাক-প্রযোজনা ===\n\n\n=== কাস্টিং ===\n\n\n=== চিত্রগ্রহণ ===\n\nঅন্যান্য দৃশ্যে, যেখানে রেইন্স গ্রামবাসীদের জন্য তার মাথার ব্যান্ডেজ খুলছিলেন, সেখানে রেইন্সের নিজের মাথাটি তার কলারের নীচে লুকিয়ে রাখা হয়, এবং ব্যান্ডেজগুলি একটি পাতলা তারের ফ্রেম থেকে খুলে ফেলা হয়।  \"নিজেদের দ্বারা\" প্রপস সরানোর সাথে সম্পর্কিত অন্যান্য প্রভাবগুলো বুম বা ডলি দ্বারা টানা তারের সাহায্যে করা হয়। \nফুলটনের স্পেশাল এফেক্টস শেষ করার পর ছবিটির চূড়ান্ত খরচ দাঁড়ায় $৩২৮,০৩৩। \n\n\n== মুক্তি ==\n\n\n=== দেশি গণমাধ্যম ===\n\n\n== অভ্যর্থনা ==\n\n\n=== সমসাময়িক ===\n\n\n=== পশ্চাদপট ===\n\n\n=== পুনরাবৃত্তি ===\nটেমপ্লেট:The Invisible Manঅন্যান্য ইউনিভার্সাল ছবির মতো, দ্য ইনভিজিবল ম্যান  তাৎক্ষণিকভাবে কোনও রিমেক পায়নি যেগুলো হ্যামার ফিল্ম প্রোডাকশন করে থাকে। \n\n\n== আরো দেখুন ==\n১৯৩৩ সালে বিজ্ঞান কল্পকাহিনীতে\n১৯৩০-এর দশকের ভৌতিক চলচ্চিত্রের তালিকা\n১৯৩০-এর দশকের বিজ্ঞান কল্পকাহিনী চলচ্চিত্রের তালিকা\nইউনিভার্সাল পিকচার্সের চলচ্চিত্রের তালিকা (১৯৩০–১৯৩৯)\n\n\n== তথ্যসূত্র ==\nটেমপ্লেট:James Whale\n\n\n=== সূত্র ===\nটেমপ্লেট:R.C. Sherriff\n\n\n== বহিঃসংযোগ ==\n উইকিউক্তিতে দি ইনভিজিবল ম্যান সম্পর্কিত উক্তি পড়ুন।\n উইকিমিডিয়া কমন্সে দি ইনভিজিবল ম্যান সম্পর্কিত মিডিয়া দেখুন।\nইন্টারনেট মুভি ডেটাবেজে The Invisible Man  (ইংরেজি)\nমেটাক্রিটিকে The Invisible Man  (ইংরেজি)\nরটেন টম্যাটোসে দি ইনভিজিবল ম্যান (ইংরেজি)\nটিসিএম চলচ্চিত্র ডেটাবেজে দি ইনভিজিবল ম্যান\nআমেরিকান ফিল্ম ইন্সটিটিউট ক্যাটালগে দি ইনভিজিবল ম্যান"}