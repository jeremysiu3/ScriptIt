{"pageid": 1520995, "title": "মধু জৈন", "url": "https://bn.wikipedia.org/wiki?curid=1520995", "content": "মধু জৈন একজন ভারতীয় টেক্সটাইল ডিজাইনার যিনি বাঁশের তন্তু দিয়ে তৈরি কাপড়ের পক্ষে সওয়াল করেন, একে তিনি \"ভবিষ্যতের টেক্সটাইল\" হিসেবে দেখেন। ফ্যাশন জগতে ৩০ বছর ধরে কাজ করার পর ২০১৮ সালে তিনি নারী শক্তি পুরস্কার লাভ করেন।\n\n\n== জীবন ==\nমধু জৈনের জন্ম দিল্লিতে । দিল্লি স্কুল অফ ইকোনমিক্স থেকে স্নাতকোত্তর ডিগ্রি অর্জনের আগে তিনি ওয়েলহ্যাম গার্লস স্কুল এবং ওয়েভারলি কনভেন্ট স্কুলে পড়াশোনা করেছিলেন। তিনি ১৯৮৭ সালে ফ্যাশন জগতে তাঁর কর্মজীবন শুরু করেন।\n২০০৩ সালে তিনি মিলিন্দ সোমানের সাথে সহযোগিতা করে একটি প্রকল্প তৈরি করেন যেটি \"প্রজেক্ট এম\" ব্র্যাণ্ডের জন্ম দেয়।\n২০১০ সালের অক্টোবরে ৪,০০০ এরও বেশি ক্রীড়াবিদ কমনওয়েলথ গেমসে অংশ নিতে দিল্লিতে এসেছিলেন। মধু জৈন প্রস্তুত ছিলেন এবং উদ্বোধনী অনুষ্ঠানের প্রাক্কালে তিনি তাঁর কাজ প্রকাশ করেছিলেন।\n২০১৭ সালে মধু জৈন ফ্যাশনে ত্রিশ বছর উদযাপন করেছেন, এই উদযাপনে তাঁর সংগ্রহের মধ্যে ছিল ইকত এবং ডাবল ইকত।\n২০১৮ সালে আন্তর্জাতিক নারী দিবসে বস্ত্র শিল্পে কাজের জন্য মধু জৈনকে নারীর ক্ষমতায়নের জন্য নারী শক্তি পুরস্কার প্রদান করা হয়। ভারতের রাষ্ট্রপতি রামনাথ কোবিন্দ নতুন দিল্লির রাষ্ট্রপতি ভবনে এই পুরস্কার প্রদান করেন, যেখানে ভারতের প্রধানমন্ত্রী নরেন্দ্র মোদী এবং তৎকালীন নারী ও শিশু উন্নয়ন মন্ত্রী মানেকা সঞ্জয় গান্ধীর উপস্থিত ছিলেন। সেদিন প্রায় ৩০ জন ব্যক্তি এবং নয়টি প্রতিষ্ঠানকে স্বীকৃতি দেওয়া হয়েছিল, তাঁরা পুরস্কার এবং ১০০,০০০ টাকার অর্থমূল্য পেয়েছিলেন।\n২০১৯ সালের শুরুতে বস্ত্র মন্ত্রণালয় তাঁকে তাঁর নেতৃত্বের জন্য স্বীকৃতি দেয়। তারা টেক্সটাইল খাতে অবদানের স্বীকৃতিস্বরূপ সাতজনকে একটি বিশেষ পুরস্কার প্রদান করেছিল। মধু জৈন ব্যাখ্যা করেছেন যে তিনি বিভিন্ন কারণে বাঁশের তন্তু ব্যবহারের পক্ষে ছিলেন। ভারত বাঁশের দ্বিতীয় বৃহত্তম উৎপাদনকারী দেশ এবং এর তন্তু জৈব-ক্ষয়যোগ্য, পরিবেশ বান্ধব। এটি বিষাক্ত নয়। তিনি ফাইবারকে \"ভবিষ্যতের টেক্সটাইল\" হিসেবে দেখেন।\n\n\n== তথ্যসূত্র =="}