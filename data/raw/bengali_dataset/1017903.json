{"pageid": 1017903, "title": "এনএক্সটি টেকওভার: ভেনজেন্স ডে", "url": "https://bn.wikipedia.org/wiki?curid=1017903", "content": "এনএক্সটি টেকওভার: ভেনজেন্স ডে একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান ছিল, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করেছে। এটি ভেনজেন্স কালানুক্রমিকের অধীনে প্রচারিত নবম অনুষ্ঠান ছিল। এই অনুষ্ঠানটি ২০২১ সালের ১৪ই ফেব্রুয়ারি তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফরম্যান্স সেন্টারে অনুষ্ঠিত হয়েছে। ২০২০ সালের পর এটি ডাব্লিউডাব্লিউই পারফরম্যান্স সেন্টারে ডাব্লিউডাব্লিউই-এর প্রথম অনুষ্ঠান ছিল।\nএই অনুষ্ঠানে সর্বমোট ৫টি ম্যাচ এই অনুষ্ঠানে অনুষ্ঠিত হয়েছিল। এই অনুষ্ঠানের সর্বশেষ শেষ ম্যাচে ফিন ব্যালর এনএক্সটি চ্যাম্পিয়নশিপ ম্যাচে পিট ডানকে হারিয়েছে। অন্যান্য শীর্ষস্থানীয় ম্যাচে, ইও শিরাই এনএক্সটি নারী চ্যাম্পিয়নশিপের জন্য আয়োজিত ট্রিপল থ্রেট ম্যাচে মার্সিডিজ মার্টিনেজ ও টনি স্টর্মকে এবং এনএক্সটি উত্তর আমেরিকান চ্যাম্পিয়নশিপ জনি গার্গেনো কুসিদাকে হারিয়েছে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত ছিল, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইয়ের লেখকদের দ্বারা পূর্বনির্ধারিত ছিল, যার ধারাবাহিক কাহিনী ডাব্লিউডাব্লিউইয়ের সাপ্তাহিক টেলিভিশন অনুষ্ঠান এনএক্সটিতে প্রদর্শন করা হয়েছে।\n\n\n== পটভূমি ==\nভেনজেন্স মূলত ২০২১ সালে ডাব্লিউডাব্লিউইর জন্য প্রতি-দর্শনে-পরিশোধ (পিপিভি) অনুষ্ঠান হিসেবে প্রতিষ্ঠিত হয়েছিল এবং এটি ২০০৭ সাল পর্যন্ত প্রতি বছরের জুলাই মাসে অনুষ্ঠিত হয়েছিল, তারপরে ২০১১ সালে এর একটি একক অনুষ্ঠান আয়োজন করা হয়েছিল। ২০২১ সালের ডিসেম্বর মাসে, ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) (যা উক্ত সময়ে ওয়ার্ল্ড রেসলিং ফেডারেশন (ডাব্লিউডাব্লিউএফ) নামে পরিচিত ছিল) সেই বছর আর্মাগেডনের পরিবর্তে ভেনজেন্স শিরোনামে একটি প্রতি-দর্শনে-পরিশোধ (পিপিভি) অনুষ্ঠানের আয়োজন করেছিল, কেননা আর্মাগেডন নামটি ১১ সেপ্টেম্বরের হামলার শিকারদের জন্য সম্ভাব্য আক্রমণাত্মক হিসেবে বিবেচিত হয়েছিল। ২০০২ সালের মে মাসে সংস্থাটি ডাব্লিউডাব্লিউএফ থেকে ডাব্লিউডাব্লিউইতে নামকরণের পর সংস্থাটি ঘোষণা করেছিল যে ভেনজেন্স পুনরায় আয়োজন করা হবে; তবে তাদের পিপিভি সময়সূচীর জুলাই মাসে, কেননা আর্মাগেডনকে একই বছরের ডিসেম্বর মাসে আয়োজন করার সিদ্ধান্ত গ্রহণ করা হয়েছিল – এভাবে বার্ষিক অনুষ্ঠান হিসেবে ভেনজেন্স প্রতিষ্ঠিত হয়েছিল, ২০০২ সালের অনুষ্ঠানটি ডাব্লিউডাব্লিউইর অধীনে প্রচারিত প্রথম ভেনজেন্স অনুষ্ঠান ছিল।\n২০২১ সালের ফেব্রুয়ারি মাসে, ডাব্লিউডাব্লিউই ভেনজেন্স ডে নামে টেকওভার অনুষ্ঠান হিসেবে এনএক্সটি ব্র্যান্ডের জন্য ভেনজেন্সকে পুনরুজ্জীবিত করেছিল এবং এটি একই সাথে পিপিভি ও ডাব্লিউডাব্লিউই নেটওয়ার্কে প্রচারিত হয়েছিল। এই অনুষ্ঠানের নতুন নামটি ভ্যালেন্টাইনস ডে এর নাম থেকে নেয়া হয়েছে। অতঃপর ২০২১ সালের সেপ্টেম্বর মাসে টেকওভার কালানুক্রমটি বন্ধ করে দেওয়া হয়েছিল। ২০২২ সালের ২৫শে জানুয়ারি তারিখে ডাব্লিউডাব্লিউই এক ঘোষণায় জানিয়েছিল যে \"ভেনজেন্স ডে\" নামে ভেনজেন্স কালানুক্রমটি চলমান থাকবে, তবে ভেনজেন্সের পূর্ববর্তী সকল অনুষ্ঠানগুলোর বিপরীতে ২০২২ সাল হতে ভেনজেন্স ডে এনএক্সটির বিশেষ পর্ব হিসেবে অনুষ্ঠিত হবে। একই সাথে এর মাধ্যমে ভেনজেন্স ডে ভালোবাসা দিবসে অনুষ্ঠিত এনএক্সটির বার্ষিক অনুষ্ঠান হিসেবে প্রতিষ্ঠিত হয়।\n২০২১ সালের এই অনুষ্ঠানটি ভেনজেন্স কালানুক্রমিকের নবম অনুষ্ঠান ছিল, যা ১৪ই ফেব্রুয়ারি তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফরম্যান্স সেন্টারে অনুষ্ঠিত হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি, এটি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হয়েছে।\n\n\n== ফলাফল ==\n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nডাব্লিউডাব্লিউই এনএক্সটি (ইংরেজি)\nডাব্লিউডাব্লিউই ভেনজেন্স (ইংরেজি)\nডাব্লিউডাব্লিউই থান্ডারডোম: প্রায়ই জিজ্ঞাসিত প্রশ্ন (ইংরেজি)"}