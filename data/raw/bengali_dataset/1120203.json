{"pageid": 1120203, "title": "স্টুডিও গ্রীন", "url": "https://bn.wikipedia.org/wiki?curid=1120203", "content": "স্টুডিও গ্রীন ভারতের চেন্নাইয়ে অবস্থিত একটি চলচ্চিত্র প্রযোজনা ও বিতরণ কোম্পানি। ২০০৬ সালে কে. ই. গ্নানবেল রাজা কোম্পানিটি প্রতিষ্ঠা করেন। তাদের বেশিরভাগ চলচ্চিত্রেই অভিনেতা সূর্য এবং কার্তিকে দেখা যায়। কোম্পানিটি বেশকিছু তামিল চলচ্চিত্রও বানিয়ে ছিল।\n\n\n== ইতিহাস ==\n২০০৬ সালে সূর্য অভিনীত সিল্লুনু অরু কাধল চলচ্চিত্রটি ছিল কোম্পানিটির প্রথম প্রযোজিত ও বিতরণ করা চলচ্চিত্র। এরপর তারা পারুথিবীরান চলচ্চিত্রটি প্রযোজনা ও বিতরণ করে, এই চলচ্চিত্রে সূর্যের ছোট ভাই কার্তি নায়ক হিসেবে অভিনয় করেন। তামিল নাড়ুর সিনেমা থিয়েটারে চলচ্চিত্রটি এক বছরেরও বেশি সময় ধরে চলেছিল। এই সাফল্যের পর, তারা সূর্য অভিনীত এবং হরির পরিচালিত সিংগাম চলচ্চিত্রটি প্রযোজনা করে। চলচ্চিত্রটি বক্স অফিসে অত্যন্ত সফলতা লাভ করে। এরপরে কার্তি এবং কাজল আগরওয়াল অভিনীত তাদের নান মহান আল্লা চলচ্চিত্রটিও সফলতা লাভ করে। তারপর কার্তি এবং তামান্না ভাটিয়া অভিনীত তাদের সিরুথাই চলচ্চিত্রটি ১৪ জানুয়ারি ২০১১ সালে মুক্তি পায় ও সেটিও সফলতা লাভ করে। একই সময়ে তারা একই সাথে পাইয়া এবং সিংগাম চলচ্চিত্র দুটির তেলুগু সংস্করণ আওয়ারা এবং ইয়ামুদু নামে অন্ধ্রপ্রদেশে মুক্তি দেয়। ইয়ামুদু সংস্করণটি সারা অন্ধ্রপ্রদেশের থিয়েটারে ৫০ দিনের বেশি চলতে পারেনি, তবে আওয়ারা ১০০ দিনেরও বেশি সময় ধরে চলেছিল এবং খুব ভালো সাড়া পেয়েছিল।\n২০১২ সালে স্টুডিও গ্রীন কার্তি অভিনীত সাগুনী চলচ্চিত্রটি বিতরণ করে। একই বছর তারা কুমকি নামের একটি ছোট বাজেটের চলচ্চিত্র বিতরণে অগ্রসর হয় এবং আট কোটি টাকা আয় করে যা সেই বছর সর্বোচ্চ আয়কারী তামিল চলচ্চিত্রগুলির একটি ছিল। ২০১৩ সালে স্টুডিও গ্রীনের প্রথম প্রযোজনা করা ও কার্তির অভিনীত অ্যালেক্স পান্ডিয়ান চলচ্চিত্রটি খুবই খারাপ রিভিউ পায়। তবে তাদের বিতরণ করা কেদি বিল্লা কিল্লাদি রাঙ্গা চলচ্চিত্রটি বাণিজ্যিকভাবে সাফল্য অর্জন করে। তারপর তারা সুধু কাভুম চলচ্চিত্র বিতরণ করে যা ভালো সাড়া পায়। স্টুডিওটি এম. রাজেশ পরিচালিত এবং কার্তি অভিনীত \"অল ইন অল আজাগু রাজা\" নামে আরেকটি চলচ্চিত্র বানায়। চলচ্চিত্রটি নভেম্বর মাসে মুক্তি পায় ও খারাপ মূল্যায়ন পায়। পরিচালক এম. রাজেশের আগের চলচ্চিত্রগুলি সাফল্য পেলেও এটি ফ্লপ হয়।\nএই চলচ্চিত্র প্রযোজনা কোম্পানিটি কপিরাইট মিডিয়া (পাইরেসি কিলার) এর সাথে যুক্ত আছে।\n\n\n== চলচ্চিত্র তালিকা ==\n\n\n=== উৎপাদন ===\nসিল্লুনু অরু কাধল (২০০৬)\nপারুথিবীরান (২০০৭)\nসিংগাম (২০১০)\nনান মহান আল্লা (২০১০)\nসীরুথাই (২০১১)\nঅ্যালেক্স পণ্ডিয়ান (২০১৩)\nঅল ইন ওয়ান আজাগু রাজা (২০১৩)\nবিরিয়ানি (২০১৩)\nমাদ্রাস (২০১৪)\nডার্লিং (২০১৫)\nকম্বান ২০১৫\nমাসু ইঙ্গিরা মসীলামনি (২০১৫)\nইন্দ্রু নেত্রু নালাই (২০১৫)\nকধলুম কদন্ধু পগুম (২০১৬)\nইরাইবি (২০১৬)\nডার্লিং ২ (২০১৬)\nসিংগাম ৩ (২০১৭)\nথানা সিন্ধা কুত্তাম (২০১৮)\nগজনীকান্ত (২০১৮)\nনোটা (২০১৮)\nমেহেন্দি সার্কাস (২০১৯)\nদেভরাত্তম (২০১৯)\nমাগামুনী (২০১৯)\nটেডি (২০২১)\nথিল (২০২২)\nপথু থালা (২০২২) আসন্ন\n\n\n=== বিতরণ ===\nনুভু নেন্নু প্রেমা (২০০৭)\nইউগানিকি ওক্কাদু (২০১০)\nআওয়ারা (২০১০)\nইয়ামুডু (২০১০)\nনা পেরু শিব (২০১১)\nসাগুনী (২০১২)\nআটকাঠি (২০১২)\nকুমকিল (২০১২)\nকেদি বিল্লা কিল্লাদি রাঙ্গা ২০১৩\nসুধু কাভুম (২০১৩)\nইয়ামুডু ২ (২০১৩)\nপিজা ১: ভিলা (২০১৩)\nভাভানুক্কু পুলুম আয়ুধাম (২০১৪)\nহে কধল কানমানি (২০১৫)\n৩৬ ভায়াথিনিলে (২০১৫)\nউতামা ভিলেন (২০১৫)\nবাহুবলী: দা বিগিনিং (২০১৫)\nত্রিশা লানা নয়নথারা (২০১৫)\nপাসাঙ্গা ২: হাইকু (২০১৫)\n২৪ (২০১৬)\nহরা হর মহাদেবকী (২০১৭)\nইরুত্তু আরাইয়িল মুরাত্তু কুত্থু (২০১৮)\nমিস্টার লোকাল (২০১৯)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}