{"pageid": 1388763, "title": "ভোলানাথ মল্লিক", "url": "https://bn.wikipedia.org/wiki?curid=1388763", "content": "ভোলানাথ মল্লিক ছিলেন একজন ভারতীয় অসামরিক কর্মচারী, স্পাইমাস্টার এবং ভারতের ইন্টেলিজেন্স ব্যুরো (আইবি) এর দ্বিতীয় পরিচালক ।  তিনি ১৯৫০ খ্রিস্টাব্দের ১৫ জুলাই থেকে ১৯৬৪ খ্রিস্টাব্দের  ৯ অক্টোবর  পর্যন্ত গোয়েন্দা ব্যুরো-র পরিচালক হিসাবে দায়িত্ব পালন করেন।  তৎকালীন কেন্দ্রীয় সরকারের সঙ্গে ঘনিষ্ঠ যোগাযোগের কারণে তিনি একজন গুরুত্বপূর্ণ ও অত্যন্ত দক্ষ কর্মকর্তা হিসেবে পরিচিত ছিলেন।   জানা গেছে যে, ভোলানাথ মল্লিক ভারতের তৎকালীন প্রধানমন্ত্রী জওহরলাল নেহরুর ঘনিষ্ঠ সহযোগী ছিলেন। ১৯৪৫ খ্রিস্টাব্দে সুভাষচন্দ্র বসুর নিখোঁজ হওয়ার পর বসুর আত্মীয়দের গতিবিধির উপর নজর রাখতে তিনি নেহেরুকে সহায়তা করেছিলেন  এবং তাঁর পরামর্শেই নেহেরু ১৯৬২ খ্রিস্টাব্দের চীন-ভারত যুদ্ধে চীনা সেনাবাহিনীর বিরুদ্ধে প্রতিরক্ষার জন্য স্পেশাল ফ্রন্টিয়ার ফোর্স (এসএফএফ ) (যা এস্টাবলিশমেন্ট ২২ নামে পরিচিত) প্রতিষ্ঠার নির্দেশ দেন। সেসময় তিব্বতে সিআইএ আধিকারিক ছিলেন জন কেনেট নাউস। পাবলিক অ্যাফেয়ার্সে অসামান্য কাজের জন্য ভারত সরকার তাকে ১৯৬৪ খ্রিস্টাব্দে দেশের তৃতীয় সর্বোচ্চ ভারতীয় অসামরিক পুরস্কার পদ্মভূষণে ভূষিত করে। \n\n\n== প্রকাশিত গ্রন্থসমূহ ==\nমাই ইয়ার্স উইথ নেহরু:দ্য চাইনিজ বিট্রেয়াল (১৯৭১) প্রথম খণ্ড, অ্যালাইড পাবলিশার্স;\nমাই ইয়ার্স উইথ নেহরু: কাশ্মীর  দ্বিতীয় খণ্ড, অ্যালাইড পাবলিশার্স;\nমাই ইয়ার্স উইথ নেহরু: ১৯৪৮ - ১৯৬৪ তৃতীয় খণ্ড, অ্যালাইড পাবলিশার্স\n\n\n== আরো দেখুন ==\nসুভাষচন্দ্র বসুর মৃত্যু  \nরামেশ্বর নাথ কাও\n\n\n== তথ্যসূত্র ==\n\n\n== আরও পড়ুন ==\nRajeswar, T. V. (২০১৬)। India : the crucial years। Harper Collins। পৃষ্ঠা 296। আইএসবিএন 9789351772866। ওসিএলসি 921977922। \n\n\n== বহিঃসংযোগ ==\nSanyal, Amitava (নভেম্বর ১৫, ২০০৯)। \"Snippets from the world of secrets\"। The Telegraph। ২৬ মে ২০১৮ তারিখে মূল থেকে আর্কাইভ করা। সংগ্রহের তারিখ ২০১৮-০৫-২৬।"}