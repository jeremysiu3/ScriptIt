{"pageid": 1086702, "title": "আব্রাহাম বার্গ", "url": "https://bn.wikipedia.org/wiki?curid=1086702", "content": "ইব্রাহাম \"অ্যাভ্রুম\" বার্গ (হিব্রু ভাষায়: אברהם בורג‎, জন্ম ১৯শে জানুয়ারি ১৯৯৫) একজন ইসরায়েলি লেখক, রাজনীতিবিদ ও ব্যবসায়ী।  তিনি ছিলেন কনেসেট এর সদস্য, ইহুদি এজেন্সি ফর ইসরায়েলের চেয়ারম্যান, কনেসেট স্পিকার এবং ইসরায়েলের অন্তর্বর্তী রাষ্ট্রপতি। তিনি ১৯৪৮ সালে স্বাধীনতার পর ইসরায়েলি ভূখণ্ডে জন্মগ্রহণকারী কনেসেটের প্রথম স্পিকার ছিলেন। যখন তিনি নেসেটের সদস্য ছিলেন, তখন লেবার পার্টির একজন সদস্য ছিলেন, আব্রাহাম ২০১৫ সালের জানুয়ারি মাসে ঘোষণা করেছিলেন যে তিনি হাদাশে যোগ দিয়েছেন। \n\n\n== জীবনের প্রথমার্ধ ==\nআব্রাহাম জেরুজালেমের রেহাবিয়ায় জন্মগ্রহণ করেছিলেন এবং বেড়ে ওঠেন। তার বাবা ডঃ ইয়োসেফ বার্গ একজন জার্মান বংশোদ্ভূত ইসরায়েলি রাজনীতিবিদ ছিলেন ও জাতীয় ধর্মীয় দলের দীর্ঘকালীন সরকারি মন্ত্রী। তার মা রিভকা হেব্রনে জন্মগ্রহণ করেছিলেন এবং ১৯২৯ সালের হেব্রন হত্যাকাণ্ডের পরে বেঁচে ছিলেন। \nআব্রাহাম ইসরায়েল প্রতিরক্ষা বাহিনীতে প্যারাট্রুপার্স ব্রিগেডে লেফটেন্যান্ট পদমর্যাদার একজন প্লাটুন কমান্ডার হিসাবে কাজ করেন। তিনি জেরুজালেমের হিব্রু বিশ্ববিদ্যালয় থেকে সামাজিক বিজ্ঞানে স্নাতক হন।\nআব্রাহাম ইয়েলকে বিবাহ করেন এবং তাদের ছয় সন্তান রয়েছে। তিনি জেরুজালেমের উপকণ্ঠে নাতাফ নামে একটি গ্রামীণ সম্প্রদায়ের বাসিন্দা। \n\n\n== রাজনৈতিক পেশা ==\nআব্রাহাম বামপন্থী সংগঠন এবং পিস নাও আন্দোলনের একজন কর্মী ছিলেন। তিনি ১৯৮৩ সালের ফেব্রুয়ারিতে জেরুজালেমে পিস নাও বিক্ষোভে গ্রেনেড হামলায় আহত হন, এই ঘটনাতে এমিল গ্রুনজউইগ নিহত হন।  তিনি ১৯৮৫ প্রধানমন্ত্রী শিমোন পেরেসের প্রবাসী বিষয়ক উপদেষ্টা হিসাবে কাজ করেছিলেন। আব্রাহাম ১৯৮৮ সালে এলাইনমেন্টের সদস্য হিসাবে কনেসেটে নির্বাচিত হন।\nযখন ১৯৯২ সালে এলাইনমেন্ট লেবার পার্টির সাথে একীভূত হয়, তখন তিনি পুনরায় কনেসেটে নির্বাচিত হন। তিনি শিক্ষা কমিটির চেয়ারম্যান হিসেবে দায়িত্ব পালন করেন।\nতিনি ১৯৯৫ সালে ইহুদি এজেন্সি ও বিশ্ব জায়নিস্ট সংস্থার চেয়ারম্যান নিযুক্ত হন এবং কনেসেট থেকে পদত্যাগ করেন। ইহুদি এজেন্সির প্রধান হিসেবে, তিনি হলোকাস্টের সময় হারিয়ে যাওয়া ইহুদি সম্পত্তি পুনরুদ্ধারে এবং প্রায় অর্ধ মিলিয়ন ইহুদি নাগরিকদের কমনওয়েলথ অব ইন্ডিপেন্ডেন্ট স্টেটস (সাবেক সোভিয়েত ইউনিয়ন) থেকে ইসরায়েলে স্থানান্তর করার জন্য কাজ করেছিলেন। ইহুদি এজেন্সির চেয়ারম্যান হিসেবে তার মেয়াদ শেষে, আব্রাহাম ১০ বছর ধরে এজেন্সি কর্তৃক প্রদত্ত একটি গাড়ি ও গাড়ি চালক ব্যবহার করতে থাকে।  যখন এই সুবিধা প্রত্যাহার করা হয়েছিল, তখন তিনি এই সুবিধাগুলি পাওয়ার জন্য মামলা করেছিলেন, কিন্তু আদালতে মামলাটি হেরে গিয়েছিলেন, বিচারক বলেছিলেন, \"বার্গ এই বিষয়টি ব্যাখ্যা করেননি যে তিনি নিজের ব্যক্তিগত ব্যবসার জন্যও গাড়ি ব্যবহার করেন।\" \n\n\n== তথ্যসূত্র ==\n\n[[বিষয়শ্রেণী:জার্মান-ইহুদি বংশোদ্ভূত ইসরায়েলি ব্যক্তি বিষয়শ্রেণী:জার্মান-ইহুদি বংশোদ্ভূত ইসরায়েলি ব্যক্তি]]"}