{"pageid": 13346, "title": "চার্লস ম্যানসন", "url": "https://bn.wikipedia.org/wiki?curid=13346", "content": "চার্লস ম্যানসন (জন্ম নভেম্বর ১২, ১৯৩৪ - মৃত্যু ১৯শে নভেম্বর ২০১৭) একজন মার্কিন অপরাধী। ১৯৬০ এর দশকের শেষভাগে তার নির্দেশে পরিচালিত বেশ কিছু ভয়াবহ হত্যাকাণ্ডের জন্য তিনি কুখ্যাত হয়ে আছেন।  মার্কিন যুক্তরাষ্ট্রের ক্যালিফোর্নিয়ার করকোরান স্টেট কারাগারে আজীবন কারাভোগের দণ্ড ভোগ করা অবস্থায় তিনি ১৯শে নভেম্বর ২০১৭ সালে মৃত্যুবরণ করেন।  তার মৃত্যুর কারণ ছিলো কোলন ক্যান্সার।\nপ্রাপ্তবয়স্ক হওয়ার পর থেকেই ম্যানসনের জীবনের অধিকাংশ সময় কারাগারে কেটেছে। তার প্রাথমিক অপরাধগুলি ছিল গাড়ি চুরি, জালিয়াতি, এবং ক্রেডিট কার্ড জোচ্চুরি। তিনি পতিতাদের দালাল হিসাবেও কাজ করেছেন। ১৯৬০ এর দশকের শেষের দিকে তিনি দি ফ্যামিলি' বা পরিবার নামক একটি দলের নেতা হন। তার পরিচালনায় বেশ কিছু নৃশংস হত্যাকাণ্ড চালানো হয়, যার মধ্যে রয়েছে চিত্র পরিচালক রোমান পোলানস্কির সাড়ে ৮ মাসের অন্ত্বঃসত্বা স্ত্রী অভিনেত্রী শ্যারন টেইট। এসব হত্যার ষড়যন্ত্রের জন্য ম্যানসনকে যাবজ্জীবন কারাদন্ড দেয়া হয়।"}