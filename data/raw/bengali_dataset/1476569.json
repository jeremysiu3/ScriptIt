{"pageid": 1476569, "title": "রজব আলী খান চৌধুরী ভবন", "url": "https://bn.wikipedia.org/wiki?curid=1476569", "content": "রজব আলী খান চৌধুরী ভবন কুষ্টিয়ায় অবস্থিত একটি প্রাচীন ভবন। ১৮৯৫ সালে এই ভবনটি নির্মাণ করা হয়েছিল। তৎকালীন সময়ের কুষ্টিয়ার সমাজ সেবক রজব আলী খান এই ভবন নির্মাণ করেছিলেন।\n\n\n== অবস্থান ==\nভবনটি কুষ্টিয়া পৌরসভার মিলপাড়ায় অবস্থিত। ভবনের পূর্ব দিকে রয়েছে টেগর লজ, পশ্চিম দিকে বড় স্টেশন জামে মসজিদ (১৯১৭), উত্তর দিকে রয়েছে কুষ্টিয়া রেলওয়ে স্টেশন ও দক্ষিণ দিকে রয়েছে মোহিনী মিলের পরিত্যক্ত কারখানা।\n\n\n== ইতিহাস ==\nরজব আলী খান ১৮৬৩ সালে ছেউড়িয়ায় জন্ম গ্রহণ করেন। সমাজ সেবামূলক কাজের জন্য ব্রিটিশ সরকারের পক্ষ থেকে তিনি চৌধুরী উপাধি লাভ করেন। তিনি কুষ্টিয়া রেলওয়ে স্টেশন সংলগ্নে ১৮৯৫ সালে ভবনটি নির্মাণ করেছিলেন। ১৯৫৮ সালে ৯৫ বছর বয়সে তিনি মৃত্যুবরণ করেন।\n\n\n== অবকাঠামো ==\nকুষ্টিয়া পৌর ভবনের মতো এই ভবন নির্মাণেও ইন্দো-ইউরোপীয় স্থাপত্য রীতি ব্যবহৃত হয়েছে। ভবনটিতে ২টি তলা রয়েছে। ভবনের গাঁথুনি চুন-সুরকির তবে দেওয়ালে সিমেন্টের পলেস্তারা রয়েছে। ছাদে ব্যবহার করা হয়েছে শালকাঠের কড়ি-বরগা। এর উপরে ২ স্তর বিশিষ্ট টালি, তার উপরে চুন-সুরকির ঢালাই। ভবনের সামনের ফ্যাসেড আড়াআড়িভাবে ৭২ ফুট (২২ মিটার) লম্বা। ভবনের উভয় তলাতেই বারান্দা রয়েছে। এই বারান্দায় কোরিনথিয়ার রীতিতে ৮টি করে স্তম্ভ রয়েছে।\nভবনের জানালার পরিমাপ ৫ ফুট ১০ ইঞ্চি ও ৩ ফুট ৫ ইঞ্চি। দরজার উচ্চতা ৬ ফুট ৬ ইঞ্চি ও প্রস্থ ৪ ফুট ৫ ইঞ্চি হলেও মূল দরজার উচ্চতা ৭ ফুট ও প্রস্থ ৫ ফুট।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র ==\n\n\n== গ্রন্থপঞ্জি ==\nমোঃ রেজাউল করিম (২০২২)। কুষ্টিয়ার প্রত্ননিদর্শন। ঢাকা: গতিধারা। আইএসবিএন 9789848950418। \nআনোয়ার আলী (২০১৯)। সার্ধশতবর্শ স্মারকগ্রন্থ (পিডিএফ)। কুষ্টিয়া: কুষ্টিয়া পৌরসভা। আইএসবিএন 9789843460813। \n\n\n== বহিঃসংযোগ ==\n উইকিমিডিয়া কমন্সে রজব আলী খান চৌধুরী ভবন সম্পর্কিত মিডিয়া দেখুন।\nরজব আলী খান চৌধুরী ভবন সম্পর্কিত ভিডিও, প্রাণের প্রিয় কুষ্টিয়া"}