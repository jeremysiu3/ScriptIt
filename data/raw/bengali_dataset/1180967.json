{"pageid": 1180967, "title": "উইলিয়াম সালিবা", "url": "https://bn.wikipedia.org/wiki?curid=1180967", "content": "উইলিয়াম আলাঁ অঁদ্রে গাব্রিয়েল সালিবা (ফরাসি: William Saliba, ফরাসি উচ্চারণ: ​[wˈɪli͡əm salibˈa]; জন্ম: ২৪ মার্চ ২০০১; উইলিয়াম সালিবা নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে ইংরেজ ক্লাব আর্সেনাল এবং ফ্রান্স জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৭ সালে, সালিবা ফ্রান্স অনূর্ধ্ব-১৬ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত ফ্রান্সের বয়সভিত্তিক দলের হয়ে খেলার পর, তিনি ২০২২ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ৭ ম্যাচে অংশগ্রহণ করেছেন।\n\n\n== প্রারম্ভিক জীবন ==\nউইলিয়াম আলাঁ অঁদ্রে গাব্রিয়েল সালিবা ২০০১ সালের ২৪শে মার্চ তারিখে ফ্রান্সের বোঁদিতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসালিবা ফ্রান্স অনূর্ধ্ব-১৬, ফ্রান্স অনূর্ধ্ব-১৭, ফ্রান্স অনূর্ধ্ব-১৮, ফ্রান্স অনূর্ধ্ব-১৯, ফ্রান্স অনূর্ধ্ব-২০ এবং ফ্রান্স অনূর্ধ্ব-২১ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৭ সালে তিনি ফ্রান্স অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ফ্রান্সের বয়সভিত্তিক দলের হয়ে তিনি প্রায় ৫ বছরে ২৭ ম্যাচে অংশগ্রহণ করে ৪টি গোল করেছেন।\n২০২২ সালের ২৫শে মার্চ তারিখে, ২১ বছর ও ১ দিন বয়সে, ডান পায়ে ফুটবল খেলায় পারদর্শী সালিবা কোত দিভোয়ারের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ফ্রান্সের হয়ে অভিষেক করেছেন। উক্ত ম্যাচের ৫৮তম মিনিটে রক্ষণভাগের খেলোয়াড় রাফায়েল ভারানের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ফ্রান্স ২–১ গোলের ব্যবধানে জয়লাভ করেছিল। ফ্রান্সের হয়ে অভিষেকের বছরে সালিবা সর্বমোট ৭ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৫ অক্টোবর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে উইলিয়াম সালিবা  (ইংরেজি)  \nসকারবেসে উইলিয়াম সালিবা (ইংরেজি) \nবিডিফুটবলে উইলিয়াম সালিবা  (ইংরেজি)  \nট্রান্সফারমার্কেটে উইলিয়াম সালিবা (ইংরেজি) \nওয়ার্ল্ডফুটবল.নেটে উইলিয়াম সালিবা (ইংরেজি) \nইএসপিএন এফসিতে উইলিয়াম সালিবা (ইংরেজি) \nন্যাশনাল-ফুটবল-টিমস.কমে উইলিয়াম সালিবা (ইংরেজি)"}