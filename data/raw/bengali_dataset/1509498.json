{"pageid": 1509498, "title": "সুমন চট্টোপাধ্যায় (সাংবাদিক ও লেখক)", "url": "https://bn.wikipedia.org/wiki?curid=1509498", "content": "সুমন চট্টোপাধ্যায় (জন্ম- ২৩ অক্টোবর ১৯৫৭) হলেন একজন ভারতীয় বাঙালি সাংবাদিক ও লেখক। তিনি বহুদিন  আনন্দবাজার পত্রিকার কার্যকরী সম্পাদক ছিলেন।  তিনি তাঁর দীর্ঘ সাংবাদিক জীবনে সাংবাদিকতাকে খবরের কাগজ থেকে টেলিভিশন তথা ইলেকট্রনিক মাধ্যমে বদলে যাওয়ার ধরণে প্রত্যক্ষ করেছেন। সেই সঙ্গে বস্তুনিষ্ঠ ও অনবদ্য রচনাশৈলী আর সুচিন্তিত মতামতে ডিজিটাল প্ল্যাটফর্মে সমানভাবে প্রকাশ করে চলেছেন।\n\n\n== জন্ম ও শিক্ষা জীবন ==\nসুমন চট্টোপাধ্যায়ের জন্ম ১৯৫৭ খ্রিস্টাব্দের ২৩ অক্টোবর  পশ্চিমবঙ্গের হাওড়া জেলার  লিলুয়ায়। পিতা খ্যাতনামা ইতিহাসবিদ সুনীল চট্টোপাধ্যায় ছিলেন ভারতের ত্রয়োদশ রাষ্ট্রপতি ভারতরত্ন  প্রণব মুখোপাধ্যায়ের শিক্ষক। সুমনের জন্ম শ্যামাপূজার পরের দিন প্রতিপদে হওয়ায় স্মরণীয় করে রাখার জন্য তার মাতামহ নামকরণ করেছিলেন 'তিমিরেন্দু'। কিন্তু তার পিতা নাম রাখেন 'সুমন'। সুমন চট্টোপাধ্যায়ের পড়াশোনা কলকাতার  প্রেসিডেন্সি কলেজে।\n\n\n== কর্মজীবন ==\nসুমন চট্টোপাধ্যায় ১৯৮১ খ্রিস্টাব্দে আজকাল পত্রিকায় সাংবাদিকতায় কর্মজীবন শুরু করেন। তারপর যোগদেন  এবিপি গ্রুপের  আনন্দবাজার পত্রিকায়। দীর্ঘ পঁচিশ বৎসর কাজ করেছেন প্রধান সম্পাদক  অভীক সরকারের তত্বাবধানে। একজন রিপোর্টার হিসাবে তিনি ব্যাপকভাবে গৃহযুদ্ধ, নির্বাচন, ভারত ও শ্রীলঙ্কার সন্ত্রাসবাদ, ওয়ার্ল্ড ইকোনমিক ফোরাম, ইসলামাবাদের ভূ-রাজনৈতিক স্বার্থ ইত্যাদির নানা বিষয়ের সুষ্ঠু উপস্থাপনা প্রশংসা দাবি করে। একসময় তিনি পত্রিকাটির কার্যকরী তথা নির্বাহী সম্পাদকের দায়িত্ব পালন করেছেন। স্টার আনন্দ অধুনা এবিপি আনন্দ, কলকাতা টিভি, তারা বাংলা প্রভৃতি টেলিভিশন চ্যানেলে রেখেছেন সাহসী মন্তব্য। ২০০৬ খ্রিস্টাব্দে শুরু করেন নিজের সংবাদপত্র একদিন এবং শেষে ২০১২ খ্রিস্টাব্দে 'দ্য টাইমস অফ ইন্ডিয়া' গ্রুপের বাংলা ভাষার সংবাদপত্র  এই সময়ের প্রধান সম্পাদক হন।\nতিনি অনন্য রচনাশৈলীতে নানা সংবাদের পর্যালোচনা, বিশ্লেষণ ও মতামত উপস্থাপন করেন তা এককথায় প্রায় অনবদ্য। তার প্রমাণ বর্তমানে বস্তুনিষ্ঠ লেখা ও মতামত নিয়ে তিনি প্রায়শই উপস্থিত হন নিজস্ব ব্লগ 'বাংলাস্ফিয়ার'-এ ।\n এই সময়ের সম্পাদক থাকাকালীন আই-কোর চিটফান্ডের মামলায় তিনি জড়িয়ে পড়েন এবং গ্রেফতার হন। দীর্ঘ ১৯ মাসের কারাবাসের পর ২০২০ খ্রিস্টাব্দের ২২ জুলাই মুক্তি পান।\nসাংবাদিকতার পেশাজীবনে সুমন চট্টোপাধ্যায়ের পরামর্শদাতা তথা পথ-প্রদর্শক ছিলেন গৌরকিশোর ঘোষ, হামদি বে, সন্তোষকুমার ঘোষ। \nইতিহাসের ছাত্র একজন বিদগ্ধ সাংবাদিকের তীক্ষ্ণ রাজনৈতিক পর্যবেক্ষণে যেমন তিনি নিজের সাহসী বক্তব্য সংবাদ ও সমাজ মাধ্যমে উপস্থাপন করেন তেমনই অনবদ্য রচনাশৈলীর স্বতন্ত্র ঘরানায় বেশ কিছু গ্রন্থ ইতিমধ্যেই রচনা করেছেন। উল্লেখযোগ্য গ্রন্থগুলি হল—\n\nChattopadhyay, Suman (২০১৭)। My Date with History (ইংরেজি ভাষায়)। Rupa Publication,India। পৃষ্ঠা 293। আইএসবিএন 978-81-2915-046-2। \nচট্টোপাধ্যায়, সুমন (২০১৭)। প্রথম নাগরিক। কারিগর,কলকাতা। পৃষ্ঠা ৬০০। আইএসবিএন 978-93-8164-099-9। \nচট্টোপাধ্যায়, সুমন। চিনে বসন্ত। \nচট্টোপাধ্যায়, সুমন (২০২৪)। সেদিনের সপ্তারোহী। বিরাসত আর্ট পাবলিকেশন,কলকাতা। পৃষ্ঠা ২৭০। \nচট্টোপাধ্যায়, সুমন (২০২০)। বুদ্ধং শরণং। বিরাসত আর্ট পাবলিকেশন,কলকাতা। পৃষ্ঠা ১১২। \nচট্টোপাধ্যায়, সুমন (২০২০)। গুমঘর গুলজার। বিরাসত আর্ট পাবলিকেশন,কলকাতা। আইএসবিএন 978-93-9306-310-6। \n\n\n== তথ্যসূত্র =="}