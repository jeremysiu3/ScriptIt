{"pageid": 1425230, "title": "অমিক্ষা দিলচাঁদ", "url": "https://bn.wikipedia.org/wiki?curid=1425230", "content": "অমিক্ষা দিলচাঁদ ; (জন্ম ২৬শে অক্টোবর ১৯৮৮) একজন মরিশিয়ান সৌন্দর্য প্রতিযোগিতার শিরোপাধারী যিনি মিস মরিশাস ২০১২-এর মুকুট পেয়েছিলেন। অমিক্ষা তাঁর প্রাথমিক শিক্ষার জন্য নটরডেম দে লা কনফিয়েন্স আরসিএ স্কুলে ভর্তি হন। তারপর তাঁর মাধ্যমিক শিক্ষার জন্য রোজ-হিলের লরেটো কলেজে যোগ দেন। অমিক্ষা ইউনিভার্সিটি কলেজ লন্ডন (ইউসিএল) থেকে এলএলবি (অনার্স) সম্পন্ন করেছেন।\nতিনি ২০১১ সালে মিস মরিশাসের মুকুট পেয়েছিলেন। ২০১২ সালের অক্টোবরে, তিনি অ্যানাইস বীরপাত্রেন -এর পরে মরিশাসের জন্য পুরস্কার জেতা দ্বিতীয় মরিশিয়ান মহিলা হন। তিনি লাস ভেগাসে মিস ইউনিভার্স ২০১২ এবং মিস ইন্টারন্যাশনাল ২০১২-এ অংশগ্রহণ করেছিলেন যেখানে তিনি ১৭ তম স্থান অর্জন করেছিলেন।\nমিস মরিশাস নির্বাচিত হওয়ার পর, অমিক্ষা অপারেশন স্মাইল অ্যাম্বাসেডর হিসাবে কাটা ঠোঁট ও তালু -র সমস্যায় ভুগছে এমন বাচ্চাদের সাহায্য করার জন্য একটি এনজিওতে যোগদান করেছেন। তিনি লুপাস অ্যালার্টেরও একজন সদস্য, যা জীবনের আশঙ্কাজনক রোগ, লুপাস সম্পর্কে সচেতনতা বাড়াতে সাহায্য করে।\n\n\n== প্রাথমিক জীবন ==\nঅমিক্ষা ১৯৮৮ সালের ২৬শে অক্টোবর, মরিশাসে জন্মগ্রহণ করেছিলেন। তাঁর বাবা দিলচাঁদ একজন শিক্ষক এবং তাঁর মা একজন নার্স হিসাবে কাজ করেছিলেন। অমিক্ষা তাঁর প্রাথমিক শিক্ষার জন্য নটরডেম দে লা কনফিয়েন্স আরসিএ স্কুলে ভর্তি হন তারপর তাঁর মাধ্যমিক শিক্ষার জন্য রোজ-হিলের লরেটো কলেজে যোগ দেন। অমিক্ষা ইউনিভার্সিটি কলেজ লন্ডন থেকে একজন এলএল.বি. (অনার্স) ডিগ্রিধারী।\nমিস মরিশাস সুন্দরী প্রতিযোগিতা ২০১১-এর সময় ভারতে \"ফ্যাশন এবং ডিজাইন\" এর একটি কোর্সের জন্য অমিক্ষা আইআইএফটি থেকে একটি বৃত্তিও পেয়েছিলেন। তিনি জাতীয় পর্যায়ে ফুটবল খেলেছেন। তিনি ইদানীং তাঁর ব্যক্তিগত ব্লগে খুব সক্রিয় ছিলেন এবং তাঁর ব্লগের মাধ্যমে আশেপাশের অনেক অন্যায় কাজ প্রকাশ্যে এনেছেন। তিনি ম্যানচেস্টার ইউনাইটেডের ভক্ত।\nমিস মরিশাস নির্বাচিত হওয়ার পর, অমিক্ষা অপারেশন স্মাইল অ্যাম্বাসেডর হিসেবে কাটা ঠোঁট ও তালু -র সমস্যায় ভুগছে এমন বাচ্চাদের সাহায্য করার জন্য একটি এনজিওতে যোগ দিয়েছেন। তিনি লুপাস অ্যালার্টেরও একজন সদস্য, যা জীবন সংশয়কারী রোগ, লুপাস সম্পর্কে সচেতনতা বাড়াতে সাহায্য করে। অমিক্ষা, তাঁর ফেসবুক অ্যাকাউন্টে ঘোষণা করেছেন যে তিনি এখন মিস সুপারন্যাশনাল মরিশাসের ফ্র্যাঞ্চাইজি নিয়েছেন যার অর্থ মরিশাস এখন মিস সুপারন্যাশনাল-এও অংশগ্রহণ করবে।\n\n\n== প্রতিযোগিতা ==\n২০১১ সালের ৬ই আগস্ট, শনিবার রাতে, অমিক্ষা দিলচাঁদকে মিস মরিশাস ২০১১-এর মুকুট পরিয়ে দেওয়া হয়েছিল, ফিনিক্সের জে অ্যাণ্ড জে প্রেক্ষাগৃহে অনুষ্ঠিত বার্ষিক অনুষ্ঠানে। ফাইনালের এক সপ্তাহ আগে, তিনি মিস ট্যালেন্ট অ্যাওয়ার্ডও জিতেছিলেন যা মিস মরিশাস প্রতিযোগিতার প্রাথমিক ধাপ। তিনি সৈকত সুন্দরী-সাঁতারের পোশাক প্রতিযোগিতার রানার আপও হয়েছিলেন। ২০১২ সালের ২১শে অক্টোবর জাপানের ওকিনাওয়াতে অনুষ্ঠিত মিস ইন্টারন্যাশনাল ২০১২-এ, অমিক্ষা মিস ইন্টারনেট জনপ্রিয়তায় পঞ্চম, মিস ট্যালেন্টে চতুর্থ এবং সামগ্রিকভাবে ১৭তম স্থান অধিকার করেন। তিনি মিস ফ্রেণ্ডশিপ পুরস্কারও জেতেন। মিস মরিশাস ২০১১ হওয়ার কারণে, তিনি ২০১২ সালের ১৯শে ডিসেম্বর, মার্কিন যুক্তরাষ্ট্রের নেভাদার লাস ভেগাসে অনুষ্ঠিত মিস ইউনিভার্স ২০১২ -তে মরিশাসের প্রতিনিধিত্ব করেছিলেন। তাঁর প্রতিযোগী ছিলেন অন্যান্য ৮৮ জন।\n\n\n== তথ্যসূত্র ==\n\n\n== বহিঃসংযোগ ==\nঅফিসিয়াল মিস মরিশাস ওয়েবসাইট\nমরিশিয়ান মডেলদের তালিকায় অমিক্ষা দিলচাঁদ\nটেমপ্লেট:Miss International 2012 delegatesটেমপ্লেট:Miss Universe 2012 delegates"}