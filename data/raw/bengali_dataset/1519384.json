{"pageid": 1519384, "title": "পঙ্খুরী অবস্থি", "url": "https://bn.wikipedia.org/wiki?curid=1519384", "content": "পঙ্খুরী অবস্থি রোডে (জন্মনামঃ পঙ্খুরী অবস্থি, জন্ম : ৩১ মার্চ ১৯৯১ ) একজন ভারতীয় অভিনেত্রী যিনি মূলত হিন্দি টেলিভিশনে কাজ করেন। ২০১৪ সালে পর্বভিত্তিক ধারাবাহিক ইয়ে হ্যায় আশিকি -এর একটি পর্বে অভিনয়ের মাধ্যমে তিনি তার কর্মজীবন শুরু করেন। তিনি অ্যান্ডটিভির ইতিহাস বিষয়ক ধারাবাহিক রাজিয়া সুলতান -এ রাজিয়া সুলতান চরিত্রে এবং সনি টিভির পুরানভিত্তিক ধারাবাহিক সূর্যপুত্র কর্ন -তে দ্রৌপদীর চরিত্রে অভিনয়ের জন্য সবচেয়ে বেশি পরিচিত। \nঅবস্থি স্টার প্লাসের ইয়ে রিশতা কেয়া কেহলাতা হ্যায় ধারাবাহিকে বেদিকা এবং স্টার ভারতের গুড় সে মিঠা ইশক ধারাবাহিকে কাজল ভাট খুরানা চরিত্রে অভিনয় করেছিলেন। তিনি ২০২১ সালে শুভ মঙ্গল জিয়াদা সাবধান চলচ্চিত্রে অভিনয় করে চলচ্চিত্র জগতে আত্মপ্রকাশ করেন।\n\n\n== জীবনের প্রথমার্ধ ==\nপঙ্খুরী অবস্থির জন্ম ১৯৯১ সালের ৩১ মার্চ উত্তর প্রদেশের লখনউতে ।  তিনি দিল্লিতে বড় হয়েছেন কিন্তু পরে চাকরিসূত্রে বেঙ্গালুরুতে বসবাস করতে শুরু করেন। ২০১৪ সালে, তিনি অভিনয়কে পেশা হিসাবে বেছে নেওয়ার জন্য শেষ পর্যন্ত মুম্বাই চলে আসেন। \n\n\n== ব্যক্তিগত জীবন ==\n২০১৭ সালের অক্টোবরে, অবস্থি অভিনেতা গৌতম রোডের সাথে বাগদান করেন।  ২০১৮ সালের ৫ ফেব্রুয়ারী তারিখে আলওয়ারে অবস্থি এবং রোডের বিয়ে হয় ।  ২০২৩ সালের এপ্রিলে, এই দম্পতি তাদের গর্ভাবস্থার ঘোষণা দেন।  ২৫ জুলাই ২০২৩ তারিখে, এই দম্পতি যমজ সন্তানের বাবা-মা হন,। তাদের একটি ছেলে এবং একটি মেয়ে হয়। \n\n\n== কর্মজীবন ==\n\nরোডে এমটিভি ফানাহ সিজন ২- এ সেহের চরিত্রে অভিনয় করেছিলেন। এরপর, তিনি অ্যান্ডটিভিতে সম্প্রচারিত ঐতিহাসিক নাটক রাজিয়া সুলতান -এর মুখ্য চরিত্রে রাজিয়া সুলতানের ভূমিকায় অভিনয় করেন। তিনি সনি টিভির পৌরাণিক নাটক সূর্যপুত্র কর্ণ -তে দ্রৌপদী চরিত্রে অভিনয় করেছিলেন। ২০১৭ সালে, তিনি স্টার প্লাসের অনুষ্ঠান কেয়া কুসুর হ্যায় আমল কা? -তে প্রধান চরিত্র আমলার  ভূমিকায় অভিনয় করেছিলেন। এই ধারাবাহিকটি বিখ্যাত তুর্কি অনুষ্ঠান ফাতমাগুল'উন সুচু নে? -এর ভারতীয় রূপান্তর ছিল।\n২০১৯ সালে, তিনি কালারস টিভির অনুষ্ঠান কৌন হ্যায়? -এর একটি পর্বে  অভিনয় করেছিলেন। তিনি অ্যান্ডটিভির লাল ইশক ধারাবাহিকের একটি পর্বে অভিনয় করেছিলেন। জুন ২০১৯ থেকে জানুয়ারী ২০২০পর্যন্ত তিনি স্টার প্লাসের ধারাবাহিক ইয়ে রিশতা কেয়া কেহলাতা হ্যায় -তে বেদিকা আগরওয়ালের ভূমিকায় অভিনয় করেছিলেন। \nশুভ মঙ্গল জায়াদা সাবধান  হিন্দি সিনেমায় অভিনয়ের মাধ্যমে অবস্থি চলচ্চিত্র জগতে প্রবেশ করেন।  ২০২০ সালের ২১ ফেব্রুয়ারি তারিখে চলচ্চিত্রটি মুক্তি পায়।  ২০২১ সালে, তিনি সাব টিভির অনুষ্ঠান ম্যাডাম স্যার-এ একজন মানবিক রোবট এ এস আই মীরার ভূমিকায় অভিনয় করেছিলেন। ২০২২ সালে, তিনি স্টার ওয়ানের গুড় সে মিঠা ইশক ধারাবাহিকে কাজল \"কাজু\" ভট্ট খুরানা চরিত্রে অভিনয় করেছিলেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n=== ওয়েব সিরিজ ===\n\n\n== পুরস্কার এবং মনোনয়ন ==\n\n\n== তথ্যসূত্র =="}