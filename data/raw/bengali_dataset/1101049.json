{"pageid": 1101049, "title": "তেবাড়িয়া তিন গম্বুজ জামে মসজিদ", "url": "https://bn.wikipedia.org/wiki?curid=1101049", "content": "তেবাড়িয়া তিন গম্বুজ জামে মসজিদ বাংলাদেশের কুষ্টিয়া জেলায় অবস্থিত একটি মুঘল আমলের একটি স্থাপত্য ও ঐতিহ্যবাহী মসজিদ। মসজিদটি ১৮৮০ সালে কুষ্টিয়া জেলার কুমারখালী উপজেলা শহরে নির্মিত হয়েছিলো। মসজিদটি কুষ্টিয়া জেলার প্রাচীন মুসলিম ইতিহাস ঐতিহ্যের সাক্ষ্য বহন করে। ইতিহাসবিদ খোন্দকার আবদুল হালিম জানান, সম্ভবত মুঘল বাদশা আওরঙ্গজেবের আমলে মসজিদটি নির্মিত হয়েছিলো।\n\n\n== অবস্থান ==\nমসজিদটি খুলনা বিভাগের কুষ্টিয়া জেলার কুমারখালী উপজেলা শরের অদূরবর্তী তেবাড়িয়া গ্রামে অবস্থিত। বর্তমানে মসজিদের পাশে নতুন একটি ঈদগাহ নির্মিত হয়েছে, ঈদগাহের নাম তেবাড়িয়া ঈদগাহ। এই মসজিদের পাশে কুমারখালী উপজেলার বানিয়াকান্দী শাহী জামে মসজিদ নামে আরেকটি বিখ্যাত মসজিদ রয়েছে।\n\n\n== বিবরণ ==\nমসজিদটি তিন গম্বুজ বিশিষ্ট মসজিদ বলে, এর নামকরণ করা হয়েছে তিন গম্বুজ জামে মসজিদ। মসজিদটি নির্মাণের সময় প্রতিষ্ঠাতা হাজী আলিমউদ্দিন মসজিদের জমিটুকু ইসলামের নামে ওয়াকফ করে দেন। প্রতিষ্ঠাতার বংশধরেরা বর্তমানে মোতাওয়াল্লি (পরিচালক ও অভিভাবক) হিসেবে দীর্ঘ ২৪০ এর অধিক সময় ধরে মসজিদটির পরিচালনার দায়িত্ব পালন করছেন। মসজিদের বর্তমান মোতাওয়াল্লি লিপু খন্দকার। গ্রামের স্থানীয়রা তাদের এই পরিচালনায় আস্থা রেখেছে।\n\n\n== আরো দেখুন ==\nঝাউদিয়া শাহী মসজিদ\nইসলামী বিশ্ববিদ্যালয় কেন্দ্রীয় মসজিদ\n\n\n== তথ্যসূত্র =="}