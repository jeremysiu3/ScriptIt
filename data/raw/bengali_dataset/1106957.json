{"pageid": 1106957, "title": "ভজনপুর ডিগ্রী কলেজ", "url": "https://bn.wikipedia.org/wiki?curid=1106957", "content": "ভজনপুর ডিগ্রি কলেজ হচ্ছে বাংলাদেশের রংপুর বিভাগের পঞ্চগড় জেলার তেঁতুলিয়া উপজেলায় অবস্থিত একটি শিক্ষাপ্রতিষ্ঠান।\n\n\n== ইতিহাস ==\n১৯৮৭ সালে দিনাজপুর-১ এর সাবেক সংসদ সদস্য জমির উদ্দিন সরকার সহ স্থানীয় শিক্ষা অনুরাগী কয় একজন ব্যাক্তিবর্গের প্রচেষ্টায় পঞ্চগড় তেঁতুলিয়া মহাসড়কে ভজনপুর বাজারস্থ করতোয়া সেতুর পূর্ব-দক্ষিণে প্রায় ৫ একর জমি নিয়ে ভজনুর ডিগ্রী কলেজ প্রতিষ্ঠিত করেন।\n\n\n== অবস্থান ==\nভজনপুর ডিগ্রি কলেজটি তেঁতুলিয়া উপজেলার ভজনপুর বাজারে মহাসড়কের পাশেই অবস্থিত এবং কলেজটির পাশ দিয়েই করতোয়া নদী প্রবাহিত।\n\n\n== অবকাঠামো ==\nকলেজের মোট ভবন সংখ্যা ৫ (পাঁচ)। এর মধ্যে দুটি সুদৃশ্য দ্বিতল ভবন এবং তিনটি টিনশেড সেমিপাকা ভবন। প্রশাসনিক ভবনে অধ্যক্ষ ও উপাধ্যক্ষের কক্ষ সহ কলেজের সাধারণ কার্যালয় এবং শিক্ষক বিশ্রামাগার অবস্থিত। একাডেমিক ভবন সমুহে প্রয়োজনীয় শ্রেণী কক্ষ এবং তিনটি ল্যাবরেটরি ছাড়াও রয়েছে লাইব্রেরি, পরীক্ষা ব্যবস্থাপনা কক্ষ, ছাত্রী বিশ্রামাগার এবং একটি নামায ঘর। কলেজ চত্বরে সর্বদক্ষিণে সেমিপাকা ভবনটি শিক্ষকগনের আবাসিক ভবন রূপে ব্যবহৃত হয়ে থাকে। কলেজের প্রতিটি ভবনে বিদ্যুৎ ও পানি সরবরাহ ব্যবস্থা নিশ্চিত করা হয়েছে। শিক্ষা সহায়ক কার্যক্রম: স্থানীয় বিভিন্ন ক্রীড়া প্রতিযোগিতায় কলেজের ছাত্র-ছাত্রীরা নিয়মিত ভাবে সাফল্য ও কৃতিত্ব প্রদর্শন করে থাকে। কলেজের ছাত্রী সাহিদা বেগম আন্তঃ বিশ্ববিদ্যালয় হ্যান্ডবল প্রতিযোগিতায় জাতীয় বিশ্ববিদ্যালয়ের পক্ষে অংশ গ্রহন করে শ্রেষ্ঠ খেলোয়াড়ের স্বীকৃতি অর্জন করে। সাম্প্রতিক সময়ে কলেজ একাডেমিক কাউন্সিল শিক্ষার মান উন্নয়ন বিষয়ে সেমিনার আয়োজন করে। এতে জেলা ও উপজেলা প্রশাসনের শীর্ষকর্মকর্তাগণ ছাড়াও জিবি সদস্য ও স্থানীয় সুধীবৃন্দ উপস্থিত থাকেন। কলেজের শিক্ষক ও ছাত্র-ছাত্রী সমন্বয়ে সাম্প্রতিক সময়ে শিক্ষাসফর, সেমিনার সিম্পোজিয়ামে অংশগ্রহন, একুশে উদযাপন ইত্যাদি কর্মসূচি ছাড়াও বিভিন্ন সংস্থা ও সংগঠনের সহায়তায় চক্ষুশিবির, রক্তদানশিবির, এইডস বিরোধী সচেতনতা কর্মসূচি ইত্যাদি কার্যক্রমে অংশগ্রহনের সুযোগ ঘটে।\n\n\n== সম্পর্কিত নিবন্ধ ==\nমকবুলার রহমান সরকারি কলেজ পঞ্চগড়\nপঞ্চগড় সরকারি মহিলা কলেজ\n\n\n== তথ্যসূত্র =="}