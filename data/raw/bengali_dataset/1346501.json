{"pageid": 1346501, "title": "আল জব্বার বড় মসজিদ", "url": "https://bn.wikipedia.org/wiki?curid=1346501", "content": "আল জব্বার বড় মসজিদ (ইন্দোনেশীয়: আল জব্বার রিয়া মসজিদ) বানদুং, পূর্ব জাভা, ইন্দোনেশিয়ায় অবস্থিত দৃষ্টিনন্দন একটি মসজিদ। এটি একটি সুন্দর জলাধারের পাশে অবস্থিত। যার কারণে, মসজিদটিকে কখনও কখনও আল জব্বার ভাসমান মসজিদ হিসাবে উল্লেখ করা হযইয়ে থাকে। মসজিদটি সামারেকন বানদুং এর ধার ঘেঁষে দাঁড়িয়ে আছে। যা পূর্ব বানদুং এর গেদেবেজ জেলায় অবস্থিত।\nআরবিতে মহান যার অর্থ আল্লাহর ৯৯টি গুণবাচক নাম রয়েছে। যার মধ্যে 'আল জব্বার' অন্যতম। আলজেব্রা হল বীজগণিতের ইন্দোনেশিয়ান শব্দ। একজন মুসলিম ব্যক্তি আলজেব্রা বা বীজগণিত এর ধারণা প্রতিষ্ঠা করেছিলেন। কাকতালীয়ভাবে, জাবার পশ্চিম জাভা প্রদেশের সংক্ষিপ্ত নাম এবং একই সাথে ডাকনামও।\n\n\n== ইতিহাস ==\n\n\n=== পটভূমি ===\nঅতীতে, গেদেবেজ এর পুরো এলাকাটিই মুরাস গেগার হানজুয়াং নামে একটি জলাভূমি ছিল। এই জলাভূমি গুলো প্রাচীন বান্দুং হ্রদের অবশিষ্টাংশ। ১৯ শতকের শেষের দিকে, এই জলাভূমি গুলো শুকিয়ে চাষাবাদের উপযোগী হয়ে ওঠে। অনেক জনাভূমিতে ধান চাষ করাও শুরু করে স্থানীয় জনগণ। স্টেট রেলওয়ে কোম্পানি, স্টাটসপোরওয়েগন (এসএস), এই জলাভূমি গুলোর মাঝখানে বান্দুং এবং সিকালেঙ্গকা এলাকাকে সংযুক্ত করে একটি রেলপথ নির্মাণ করে। ২০০৬ সালে বানদুং শহর বিভক্ত হওয়ার পর গেদেবেজ একটি উপজেলা হয়ে ওঠে। উক্ত সম্প্রসারণ গেদেবেজ এলাকাটিকে জীবন্ত করে তোলে। কারণ, সেখানে ধীরে ধীরে জনবসতি গড়ে উঠতে থাকে। জনগণ সেখানে নতুন নতুন আবাসন তৈরি করতে শুরু করে।\n\n\n=== নির্মাণ ===\n২৯ ডিসেম্বর, ২০১৭ আনুষ্ঠানিক ভাবে মসজিদটির নির্মাণ কাজ শুরু হয় । প্রাক্তন গভর্নর আহমেদ হেরিয়াওয়ান এবং প্রাক্তন ভাইস গভর্নর ডেডি মিজওয়ার ভূমি অধিগ্রহণের আনুষ্ঠানিকতা শুরু করেন এবং সেই সাথেই আনুষ্ঠানিকভাবে মসজিদের নির্মাণ শুরু করার জন্য প্রথম পাথর স্থাপন করেন। কোভিড-১৯ এর বৈশ্বিক মহামারীর কারণে, ২০২০ সালে মসজিদটির নির্মাণকাজ বেশ কিছু দিনের জন্য বন্ধ রাখা হয়েছিল। যা পরবর্তীতে দেড় বছর পরে ২৪ আগস্ট ২০২১ এ পুনরায় নির্মান কাজ চালু করা হয়। তারপর কাজ বেশ এগিয়ে নেওয়া হয় ও নির্মাণ কাজ শুরু হওয়ার ৫ বছর পর, মসজিদটি আনুষ্ঠানিকভাবে ৩০ ডিসেম্বর ২০২০ গভর্নর রিদওয়ান কামিল উদ্বোধন করেন।\n\n\n== বৈশিষ্ট্য ==\nমসজিদটি মোট ২১,৭৯৯,২০ বর্গ মিটার এর সুবিশাল এলাকা জুড়ে অবস্থিত। ১১,২৩৮.২০ বর্গ মিটার এলাকা জুড়ে মসজিদটির নিচতলা বিস্তৃত, প্রথম তলা ৮,৩২৯ বর্গ মিটার ক্ষেত্রফল এলাকা জুড়ে বিস্তৃত এবং মেজানাইন ফ্লোরের ক্ষেত্রফল সর্বমোট ২,২৩২ বর্গ মিটার। এখানে, হ্রদ এবং জলাধার গুলোর জন্য ৬,৯৩০ হেক্টর এলাকা ছেড়ে দেওআ হয়েছে। যার ফলে মসজিদটির শোভা অনেক গুন বৃদ্ধি পেয়েছে। এবং পার্কিং লট, প্লাজা এবং গাছপালা জন্য হল ১১,১৬৩ হেক্টর এলাকা রাখা হয়েছে৷\nপ্রার্থনা কক্ষে প্রথম তলায় ৯,৮২২ জন, মেজানাইন ফ্লোরে ৩,১৮৮ জন লোক একসাথে নামাজ আদায় করতে পারে। যে হল গুলো রয়েছে সেগুলোতে ৩,৬২৭ জন এবং উঠানে ১৬,৩৬৩ লোক একসাথে নামাজ আদায় করতে পারে। পুরো মসজিদটি প্রায় ৩৩,০০০ লোক ধারণ করতে পারে।\nমসজিদটিতে চারটি ৯৯ মিটার লম্বা মিনার রয়েছে। মসজিদের চারটি কোনে এই চারটি পিলার অবস্থিত। ৬,১৩৬ টি কাচের শীট মাছের আঁশের অনুকরণে জন্য ডিজাইন করা হয়েছে যা মসজিদের সম্মুখভাগ এবং গম্বুজ তৈরীতে ব্যবহার করা হয়েছে।\nমসজিদে প্রবেশ পথে মোট ২৭ টি প্রবেশপথ রয়েছে, যা পশ্চিম জাভার ২৭ টি শহর বা রাজ্যের প্রতিনিধিত্ব করে। এই প্রবেশপথগুলির প্রতিটিতে অর্থাৎ ২৭ টি প্রবেশপথেই একটি করে বাটিক মোটিফ রয়েছে যা প্রতিটি শহর বা অঞ্চলের স্থানীয় সংস্কৃতির নির্দেশক। মসজিদের মেঝেতে তুর্কির বোনা কার্পেট ব্যবহার করা হয়েছে।\nমসজিদটি গেদেবেজে জেলায় অবস্থিত ও এই জেলাটি বেশ বন্যাপ্রবণ। মসজিদটির জলাধারটি মোট ৬.৯ হেক্টর এলাকা জুড়ে মসজিদের চারপাশে বেষ্টিত। এই জলাদ্হারটি বন্যার সময় বন্যার পানিগুলো ধারণ করতে পারে। যার ফলে মসজিদটি বন্যার হাত থেকে রক্ষা পায়। মসজিদটিতে একটি বাগান এবং একটি জাদুঘর রয়েছে যা ইসলামিক সংস্কৃতির জন্য নিবেদিত।\n\n\n== চিত্রশালা ==\n\n\n== তথ্যসূত্র =="}