{"pageid": 1416193, "title": "আবু সালেহ মোহাম্মদ নাজমুল হক", "url": "https://bn.wikipedia.org/wiki?curid=1416193", "content": "আবু সালেহ মোহাম্মদ নাজমুল হক সাগর (জন্ম: ১৩ ফেব্রুয়ারি ১৯৭২) একজন বাংলাদেশী চিকিৎসক, রাজনীতিবিদ ও সাবেক সাংসদ। ২০২৪ সালে অনুষ্ঠিত দ্বাদশ জাতীয় সংসদ নির্বাচনে তিনি মেহেরপুর-২ আসনের সংসদ সদস্য নির্বাচিত হন। তিনি ২০২৪ সালে অসহযোগ আন্দোলনের মাধ্যমে জাতীয় সংসদ বিলুপ্তের মাধ্যমে সংসদ সদস্য পদ হারান।\n\n\n== প্রারম্ভিক জীবন ==\nনাজমুল হক ১৯৭২ সালের ১৩ ফেব্রুয়ারি মেহেরপুরের গাংনী উপজেলার মোহাম্মদপুর গ্রামে জন্মগ্রহণ করেন। তিনি প্রয়াত রাজনীতিবিদ মোহাম্মদ নুরুল হক ও নূরজাহান হকের একমাত্র ছেলে। নাজমুল হকের বোন সেলিনা আখতার বানু দশম জাতীয় সংসদে সংরিক্ষত নারী আসনের সদস্য ছিলেন।\n\n\n== শিক্ষাজীবন ==\nনাজমুল হকের শিক্ষাজীবন শুরু হয় গ্রামের প্রাথমিক বিদ্যালয়ে। পরবর্তীতে তিনি হাজী ভরষ উদ্দিন মাধ্যমিক বিদ্যালয় ও গাংনী পাইলট স্কুলে লেখাপড়া করেন। স্কুল জীবন শেষে তিনি ঢাকার নটর ডেম কলেজে বিজ্ঞান বিভাগে ভর্তি হন। সেখান থেকে উচ্চমাধ্যমিক শিক্ষা সম্পন্ন করে তিনি রাজশাহী মেডিকেল কলেজে ভর্তি হন এবং সেখান থেকে থেকে এমবিবিএস ডিগ্রি লাভ করেন। তিনি ছাত্রলীগের রাজশাহী মেডিকেল কলেজ শাখার সভাপতি ছিলেন।\n\n\n== কর্মজীবন ==\nকর্মজীবনে নাজমুল হক , ঢাকার কয়েকটি স্বনামধন্য বেসরকারি হাসপাতালে কর্মরত ছিলেন। তিনি ২৩তম বিসিএস-এ সুপারিশপ্রাপ্ত হয়ে চিকিৎসা কর্মকর্তা হিসেবে যোগদান করেন। পরবর্তীতে রাজনীতিতে যোগদানের জন্য তিনি সরকারি চাকরি ছেড়ে দেন। তিনি স্বাধীনতা চিকিৎসক পরিষদের সদস্য।\n\n\n== রাজনীতি ==\n২০২৪ সালের ৭ জানুয়ারি অনুষ্ঠিত দ্বাদশ জাতীয় সংসদ নির্বাচনে তিনি বাংলাদেশ আওয়ামী লীগ মনোনীত প্রার্থী হিসেবে মেহেরপুর-২ আসনের সংসদ সদস্য নির্বাচিত হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== আরও দেখুন ==\nদ্বাদশ জাতীয় সংসদ সদস্যদের তালিকা\n\n\n== তথ্যসূত্র =="}