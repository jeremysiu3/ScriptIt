{"pageid": 1008253, "title": "ফজলহক ফারুকী", "url": "https://bn.wikipedia.org/wiki?curid=1008253", "content": "ফজলহক ফারুকী (পশতু: فضل الحق فاروقي; জন্ম ২২ সেপ্টেম্বর ২০০০) একজন আফগান আন্তর্জাতিক ক্রিকেটার। ২০১৭ সালের ১৩ নভেম্বর, ২০১৭-১৮ আহমদ শাহ আবদালী ৪ দিনের প্রতিযোগিতায় আমু অঞ্চলের হয়ে প্রথম-শ্রেণীর ক্রিকেটে অভিষেক হয় তার। ২০১৮ সালের ১০ জুলাই, ২০১৮ গাজী আমানুল্লাহ খান একদিনের প্রতিযোগিতায় আমু অঞ্চলের হয়ে লিস্ট এ ক্রিকেটে অভিষেক করেন।\n২০১৮ এর সেপ্টেম্বরে,আফগানিস্তান প্রিমিয়ার লিগ প্রতিযোগিতার প্রথম আসরে নাঙ্গারহার দলে মনোনীত হন। একই বছরের ডিসেম্বরে, ২০১৮ এসিসি ইমার্জিং টিম এশিয়া কাপ প্রতিযোগিতার জন্য আফগানিস্তান যুবা দলের সদস্য মনোনীত হন। ২০১৯ সালের ১৪ অক্টোবর, ২০১৯ স্পাগিজা ক্রিকেট লিগ প্রতিযোগিতায় বুস্ট ডিফেন্ডার্স দলের হয়ে টুয়েন্টি২০ ক্রিকেটে অভিষেক করেন।\n২০১৯ এর ডিসেম্বরে, ২০২০ অনূর্ধ্ব-১৯ ক্রিকেট বিশ্বকাপ প্রতিযোগিতার জন্য আফগানিস্তান দলের জন্য মনোনীত হন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে ফজলহক ফারুকী (ইংরেজি)"}