{"pageid": 1347459, "title": "সাচিমা", "url": "https://bn.wikipedia.org/wiki?curid=1347459", "content": "সাচিমা চীনা রন্ধনশৈলীর অন্তর্গত একটি মিষ্টিজাতীয় খাবার. এগুলি কিছুটা আমেরিকার স্থানীয় খাবার রাইস ক্রিস্পিজ ট্রিটস -এর মতো দেখতে। এটি মাঞ্চুরিয়াতে উদ্ভূত হয়েছিল এবং এখন সমস্ত চীন জুড়ে জনপ্রিয়।\n\n\n== আঞ্চলিক বৈচিত্র ==\n\n\n=== মাঞ্চু ===\nমাঞ্চু রন্ধনপ্রণালীতে, সাচিমা একধরনের মিষ্টি স্বাদের জলখাবার। এতে প্রধানত ময়দা, মাখন এবং চিনি থাকে। এটি চীনের মূল ভূখণ্ডে শিশু এবং প্রাপ্তবয়স্কদের মধ্যে  জনপ্রিয়।\n\n\n=== ক্যান্টোনিজ ===\nসাচিমার ক্যান্টোনিজ প্যাস্ট্রি সংস্করণটি কিছুটা মিষ্টি স্বাদের হয়। এটি অন্যান্য জাতের একটি সাচিমা। মূলত সাচিমার সাধারণ উপাদান দিয়েই এটি তৈরি। এর বৈশিষ্ট্য হল এই যে এর উপর তিল বীজ, কিশমিশ বা শুকনো নারকেল ইত্যাদি ছড়িয়ে পরিবেশন করা হয়। ক্যান্টনিজ জাতের সাচিমা  আকারে কিছুটা কুঁচকানো হয়। বিদেশের বেশিরভাগ চীনা অধুষ্যিত এলাকায় সাচিমা রান্না করতে ক্যান্টনিজ রন্ধনশৈলী অনুসরণ করা হয়। এই প্রকারভেদটি সাধারণত হংকং -এ দেখা যায়।\n\n\n=== ফুজিয়ান ===\nঅনেক ফুজিয়ান কোম্পানিগুলি বানিজ্যিকভাবে সাচিমার প্যাকেটজাত (প্যাকেটে ভরার জন্য) সংস্করণ তৈরি করে। এই সংস্করণে তিল থাকে এবং এটি গমের আটা, উদ্ভিজ্জ তেল, ডিম, দুধ, দানাদার চিনি এবং মাল্ট চিনি দিয়ে তৈরি। মিষ্টি ক্যান্টোনিজ সংস্করণের তুলনায় এর স্বাদ তুলনামূলকভাবে সাধারন হয়।\n\n\n=== মরিশাস ===\nমরিশাসে, সাচিমাকে \"গ্যাটো ম্যাকারোনি\" বলা হয় (এর আক্ষরিক অর্থ অনুবাদ দাঁড়ায় ম্যাকারোনি কেক)। এটি একটি ঐতিহ্যবাহী চীনা কেক যা চীন-মরিশিয়ানদের দ্বারা বিক্রি করা হয় এবং খাওয়া হয়। এটি মরিশাসের জনপ্রিয় খাবার।\n\n\n=== মায়ানমার (বার্মা) ===\nমেওয়ে মন্ট (বর্মী ভাষা: မရွေးမုန့်) নামে একটি অনুরূপ পদ মায়ানমারের জনপ্রিয় খাবার। পাকা আঠালো চালের স্ফীত দানা ও গুড়ের শরবত দিয়ে এটি প্রস্তুত করা হত। এটি একটি জনপ্রিয় ঐতিহ্যবাহী বার্মিজ স্ন্যাক বা মন্ট।\n\n\n== তথ্যসূত্র =="}