{"pageid": 1338553, "title": "কাশ্মীরা জোগলেকার", "url": "https://bn.wikipedia.org/wiki?curid=1338553", "content": "কাশ্মীরা রাম জোগলেকার (জন্ম ১৬ই নভেম্বর ১৯৮৫) পুনের একজন ভারতীয় ব্যাডমিন্টন খেলোয়াড়। তিনি সম্পূর্ণভাবে বধির একজন ব্যক্তি।\n\n\n== খেলোয়াড় জীবন ==\nতিনি ২০০০ এবং ২০০১ সালে বধিরদের জন্য ভারতীয় জাতীয় দলের খেলোয়াড় ছিলেন। তিনি ২০০১ সালে বধির অলিম্পিকে রাজীব বাগ্গার সাথে মিশ্র ডাবল চ্যাম্পিয়নশিপে স্বর্ণপদক জিতেছিলেন।\nতিনি, ২০০০ সালে, তাইওয়ানে অনুষ্ঠিত বধিরদের জন্য এশিয়ান গেমসে সিঙ্গলসে একটি ব্রোঞ্জ পদক এবং ডাবলসে একটি রৌপ্য পদক জিতেছেন। কাশ্মীরা পেশাদার ব্যাডমিন্টন খেলোয়াড় হিসেবে হায়দ্রাবাদ, অন্ধ্রপ্রদেশ রাজ্য, মহারাষ্ট্র রাজ্যের স্থানীয় দলের হয়ে খেলেছেন। হায়দ্রাবাদে, তিনি এস এম আরিফের অধীনে প্রশিক্ষণপ্রাপ্ত হন। ১৯৯৮ সালে, তিনি পুনে চলে যান এবং দেওধরের অধীনে প্রশিক্ষণ শুরু করেন। তিনি ২০০১ সালে গোড়ালির আঘাতের পর পেশাদার ব্যাডমিন্টন ছেড়ে দেন। \n\n\n== শিক্ষা ও কর্মজীবন ==\nকাশ্মীরা পুনের রেণুকা স্বরূপ উচ্চ বিদ্যালয়ে পড়াশোনা করেছেন। তিনি তাঁর প্রাথমিক ও মাধ্যমিক শিক্ষার সময় ৬ বছরের জন্য অধ্যয়নশীল বধির ছাত্র হিসেবে আলেকজান্ডার গ্রাহাম বেল বৃত্তি পেয়েছিলেন। তিনি ২০০১ সালে এসএসসি পরীক্ষায় মহারাষ্ট্র জুড়ে প্রতিবন্ধী বিভাগের মধ্যে প্রথম স্থান অর্জন করেছিলেন। এছাড়াও তিনি ২০০৩ সালে এইচএসসি পরীক্ষায় সমগ্র মহারাষ্ট্র রাজ্যে প্রতিবন্ধী বিভাগে প্রথম স্থান অধিকার করেন। কাশ্মীরা পুনের গভর্নমেন্ট কলেজ অফ ইঞ্জিনিয়ারিংয়ে (সিওইপি) কম্পিউটার ইঞ্জিনিয়ারিংর  পড়ার জন্য ভর্তি হন। নরওয়েতে যাওয়ার আগে তিনি এইচপিতে ৩ বছর এবং ক্যাল কনসালটেন্সিতে প্রায় এক বছর কাজ করেছিলেন।\n\n\n== তথ্যসূত্র =="}