{"pageid": 1030862, "title": "ডেভিড জেমস মার্শাল", "url": "https://bn.wikipedia.org/wiki?curid=1030862", "content": "ডেভিড জেমস মার্শাল (ইংরেজি: David Marshall; জন্ম: ৫ মার্চ ১৯৮৫; ডেভিড মার্শাল নামে সুপরিচিত) হলেন একজন স্কটিশ পেশাদার ফুটবল খেলোয়াড়। তিনি বর্তমানে ইংল্যান্ডের পেশাদার ফুটবল লিগের দ্বিতীয় স্তর ইএফএল চ্যাম্পিয়নশিপের ক্লাব ডার্বি কাউন্টি এবং স্কটল্যান্ড জাতীয় দলের হয়ে একজন গোলরক্ষক হিসেবে খেলেন।\nস্কটিশ ফুটবল ক্লাব সেল্টিকের হয়ে খেলার মাধ্যমে মার্শাল ফুটবল জগতে প্রবেশ করেছেন এবং এই ক্লাবের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০০২–০৩ মৌসুমে, স্কটিশ ক্লাব সেল্টিকের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ৫ মৌসুম অতিবাহিত করেছেন; সেল্টিকের হয়ে তিনি ৩৫ ম্যাচে অংশগ্রহণ করেছেন। সেল্টিকের হয়ে তিনি মার্টিন ও'নিলের অধীনে ১টি লিগ শিরোপা জয়লাভ করেছেন। মাঝে তিনি ৬ মাসের জন্য নরউইচ সিটিতে ধারে খেলেছেন। অতঃপর ২০০৭–০৮ মৌসুমে তিনি ইংরেজ ক্লাব নরউইচ সিটিতে যোগদান করেছেন, নরউইচ সিটিতে ২ মৌসুম অতিবাহিত করার পর প্রায় ৫০ হাজার ইউরোর বিনিময়ে কার্ডিফ সিটির সাথে চুক্তি স্বাক্ষর করেছেন, যেখানে তিনি সকল প্রতিযোগিতায় ২৭৮ ম্যাচে অংশগ্রহণ করেছেন। পরবর্তীকালে, তিনি হাল সিটি এবং উইগান অ্যাথলেটিকের হয়ে খেলেছেন। ২০২০–২১ মৌসুমে, তিনি বিনামূল্যে উইগান অ্যাথলেটিক হতে স্কটিশ ক্লাব ডার্বি কাউন্টিতে যোগদান করেছেন।\n২০০৫ সালে, মার্শাল স্কটল্যান্ড অনূর্ধ্ব-২১ দলের হয়ে স্কটল্যান্ডের বয়সভিত্তিক পর্যায়ে অভিষেক করেছিলেন। তিনি ২০০৪ সালে স্কটল্যান্ডের হয়ে আন্তর্জাতিক পর্যায়ে অভিষেক করেছেন; স্কটল্যান্ডের জার্সি গায়ে তিনি এপর্যন্ত ৪০-এর অধিক ম্যাচে অংশগ্রহণ করেছেন।\nব্যক্তিগতভাবে, মার্শাল বেশ কিছু পুরস্কার জয়লাভ করেছেন, যার মধ্যে ২০১৩–১৪ মৌসুমে কার্ডিফ সিটির বর্ষসেরা খেলোয়াড়ের পুরস্কার জয় অন্যতম। দলগতভাবে, মার্শাল এপর্যন্ত ৫টি শিরোপা জয়লাভ করেছেন, যার মধ্যে ৪টি সেল্টিকের হয়ে এবং ১টি কার্ডিফ সিটির হয়ে জয়লাভ করেছেন।\n\n\n== প্রারম্ভিক জীবন ==\nডেভিড জেমস মার্শাল ১৯৮৫ সালের ৫ই মার্চ তারিখে স্কটল্যান্ডের গ্লাসগোয় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমার্শাল স্কটল্যান্ড অনূর্ধ্ব-২১ এবং স্কটল্যান্ড বি দলের হয়ে খেলার মাধ্যমে স্কটল্যান্ডের প্রতিনিধিত্ব করেছেন। ২০০৫ সালের ২৫শে মার্চ তারিখে তিনি ২০০৬ উয়েফা ইউরোপীয় অনূর্ধ্ব-২১ চ্যাম্পিয়নশিপ বাছাইপর্বে ইতালি অনূর্ধ্ব-২১ দলের বিরুদ্ধে গ্রুপ পর্বের ম্যাচে স্কটল্যান্ড অনূর্ধ্ব-২১ দলের হয়ে আন্তর্জাতিক পর্যায়ে অভিষেক করেছেন। স্কটল্যান্ডের বয়সভিত্তিক দলের হয়ে তিনি প্রায় ৩ বছরে ৫ ম্যাচে অংশগ্রহণ করেছেন।\n২০০৪ সালের ১৮ই আগস্ট তারিখে, মাত্র ১৯ বছর ৫ মাস ১৩ দিন বয়সে, ডান পায়ে ফুটবল খেলায় পারদর্শী মার্শাল হাঙ্গেরির বিরুদ্ধে এক প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে স্কটল্যান্ডের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি একজন গোলরক্ষক হিসেবে খেলেছেন। ম্যাচটি স্কটল্যান্ড ৩–০ গোলের ব্যবধানে পরাজিত হয়েছিল। স্কটল্যান্ডের হয়ে অভিষেকের বছরে মার্শাল সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের মাত্র ৪৫ মিনিটে, স্কটল্যান্ডের জার্সি গায়ে প্রথম গোলটি হজম করেন; একই সাথে অভিষেক ম্যাচেই তিনি একটি আত্মঘাতী গোল করেন।\n\n\n== পরিসংখ্যান ==\n\n\n=== আন্তর্জাতিক ===\n৭ মার্চ ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nডেভিড জেমস মার্শাল – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ডেভিড জেমস মার্শাল  (ইংরেজি)  \nসকারবেসে ডেভিড জেমস মার্শাল (ইংরেজি) \nবিডিফুটবলে ডেভিড জেমস মার্শাল  (ইংরেজি)  \nওয়ার্ল্ডফুটবল.নেটে ডেভিড জেমস মার্শাল (ইংরেজি) \nইএসপিএন এফসিতে ডেভিড জেমস মার্শাল (ইংরেজি) \nন্যাশনাল-ফুটবল-টিমস.কমে ডেভিড জেমস মার্শাল (ইংরেজি)"}