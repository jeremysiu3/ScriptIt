{"pageid": 1422405, "title": "জুন কার্টার ক্যাশ", "url": "https://bn.wikipedia.org/wiki?curid=1422405", "content": "ভ্যালেরি জুন কার্টার ক্যাশ (ইংরেজি: Valerie June Carter Cash, জন্ম: কার্টার; ২৩ জুন ১৯২৯ - ১৫ মে ২০০৩) একজন মার্কিন সঙ্গীতশিল্পী, গীতিকার, অভিনেত্রী ও নৃত্যশিল্পী ছিলেন। পাঁচবারের গ্র্যামি পুরস্কার বিজয়ী জুন কার্টার পরিবারের সদস্য এবং সঙ্গীতশিল্পী জনি ক্যাশের দ্বিতীয় স্ত্রী ছিলেন। ক্যাশের সাথে তার বিয়ের পূর্বে তিনি পেশাগতভাবে জুন কার্টার নামে পরিচিত ছিলেন এবং বিয়ের পরেও দীর্ঘদিন এই নামেই কাজ চালিয়ে যান। তিনি গিটার, ব্যাঞ্জো, হারমোনিকা ও অটোহার্প বাজাতেন এবং কয়েকটি চলচ্চিত্র ও টেলিভিশন অনুষ্ঠানেও অভিনয় করেছেন। কার্টার ক্যাশ পাঁচটি গ্র্যামি পুরস্কার অর্জন করেন এবং ২০০৯ সালে ক্রিশ্চিয়ান মিউজিক হল অব ফেমে তার নাম অন্তর্ভুক্ত হয়।\n\n\n== প্রারম্ভিক জীবন ==\nভ্যালেরি জুন কার্টার ১৯২৯ সালের ২৩শে জুন ভার্জিনিয়া অঙ্গরাজ্যের ম্যাসেস স্প্রিং শহরে জন্মগ্রহণ করেন। তার মাতা মেবেল কার্টার (জন্ম: অ্যাডিংটন) ও পিতা এজরা কার্টার। তার মাতা ১৯৩৯ সালে ১০ বছর বয়স থেকে তার চাচা এ. পি. কার্টার ও চাচী সারা কার্টারের সাথে যৌথভাবে কার্টার পরিবার গঠন করে কান্ট্রি সঙ্গীত পরিবেশন করতেন। ১৯৪৩ সালের মার্চ মাসে কার্টার পরিবারের ত্রয়ী ডাব্লিউবিটি চুক্তি শেষ হওয়ার পর একত্রে রেকর্ডিং করা বন্ধ করে দিলে মেবেল কার্টার তার স্বামী এজরার উৎসাহে তার কন্যাদের নিয়ে \"দ্য কার্টার সিস্টারস অ্যান্ড মাদার মেবেল\" গঠন করেন। এতে অ্যাকর্ডিয়নে হেলেন, বেস ফিডলে আনিতা ও অটোহার্পে জুন এবং মেবল সম্মুখে ও কৌতুকাভিনয়শিল্পী হিসেবে যুক্ত হন। নতুন দলটির প্রথম কাজ ১লা জুন ভার্জিনিয়ার রিচমন্ডে রেডিও স্টেশন ডাব্লিউআরএনএল থেকে সম্প্রচারিত হয়। \"দ্য ভার্জিনিয়া বয়েজ\" নামে পরিচিত মেবেলের ভাই ডক (অ্যাডিংটন) ও আত্মীয় কার্ল (ম্যাককনেল) ১৯৪৫ সালের শেষের দিকে তাদের সাথে যোগ দেন। ১৬ বছর বয়সী জুন কার্টার কেন অ্যালিনের সাথে একজন সহ-ঘোষক ছিলেন এবং রেড স্টার ফ্লাওয়ার, মার্থা হোয়াইট এবং থ্যালহিমারস ডিপার্টমেন্ট স্টোরের জন্য রেডিও শোতে বিজ্ঞাপন করেছেন। পরের বছর ১৯৪৬ সালে দ্য কার্টার্স এবং ডক ও কার্ল ভার্জিনিয়া, মেরিল্যান্ড, ডেলাওয়্যার এবং পেনসিলভেনিয়ায় সঙ্গীত পরিবেশন করেন৷ এই সময়ের মধ্যে জুন জন মার্শাল হাই স্কুলে পড়াশোনা করেন। জুন পরে বলেছিলেন যে তাকে তার বোনদের চেয়ে তার সঙ্গীতে কঠোর পরিশ্রম করতে হয়েছিল, তবে কৌতুকাভিনয়ে তার নিজস্ব বিশেষ প্রতিভা ছিল। পথ সঙ্গীত পরিবেশনায় একটি উল্লেখযোগ্য পরিবেশনা ছিল তার নিত্তনৈমিত্তিক \"আন্টি পলি\" চরিত্র। তার পাতলা গড়ন এবং লম্বা চেহারার কারণে জুন কার্টার প্রায়ই অন্যান্য অপরি তারকা, যেমন - ফ্যারন ইয়াং ও ওয়েব পিয়ার্সের সাথে দলগত পরিবেশনার সময় কৌতুকধর্মী ব্যর্থ চরিত্রে অভিনয় করতেন। কার্ল ম্যাককনেল তার স্মৃতিচারণে লিখেছেন যে জুন ছিল \"একজন প্রাকৃতিকভাবে জন্মানো ক্লাউন, যদি কখনও একজন থেকে থাকেন\"। কয়েক দশক পরে, কার্টার ১৯৭৬ সালের টিভি ধারাবাহিক জনি ক্যাশ অ্যান্ড ফ্রেন্ডস-এর জন্য আন্ট পলি চরিত্রটিকে পুনরুজ্জীবিত করেন।\n\n\n== কর্মজীবন ==\nজুন কার্টার সঙ্গীতশিল্পী ও গীতিকার হিসেবে খ্যাত হলেও তিনি লেখক, নৃত্যশিল্পী, অভিনেত্রী, কৌতুকাভিনেত্রী  ও মানবসেবী হিসেবেও পরিচিত ছিলেন। পরিচালক এলিয়া কাজান ১৯৫৫ সালে গ্র্যান্ড ওলে ওপরিতে তাকে পরিবেশনা করতে দেখে তাকে অভিনয় নিয়ে পড়তে উৎসাহ দেন। তিনি লি স্ট্র্যাসবার্গ ও স্যানফোর্ড মেইজনারের সাথে নিউ ইয়র্কের নেইবারহুড প্লেহাউজ স্কুল অব দ্য থিয়েটারে পড়াশোনা করেন। তিনি ১৯৯৮ সালে রবার্ট ডুভলের দি অ্যাপোস্টল চলচ্চিত্রে মিসেস \"মম্মা\" ডিউই চরিত্রে এবং টেলিভিশনে ১৯৫৭ সালের গানস্মোক চলচ্চিত্রে ক্লেরিস চরিত্রে, ১৯৮৩ সালে মার্ডার ইন কোয়েটা কাউন্টি টিভি চলচ্চিত্রে মেহেইলি ল্যানচেস্টার চরিত্রে এবং ডক্টর কুইন, মেডিসিন ওম্যান (১৯৯৩-৯৭) ধারাবাহিকে জনি ক্যাশের কিড কোল চরিত্রের স্ত্রী সিস্টার রুথ চরিত্রে অভিনয় করেন। এছাড়া তিনি দ্য লাস্ট ডেজ অব ফ্রাঙ্ক অ্যান্ড জেসি জেমস টিভি চলচ্চিত্রে মম্মা জেমস চরিত্রে অভিনয় করেন।\n\n\n== উত্তরাধিকার ==\nরিজ উইদারস্পুন জনি ক্যাশের (হোয়াকিন ফিনিক্স অভিনীত) জীবনীমূলক চলচ্চিত্র ওয়াক দ্য লাইন (২০০৫)-এ জুন কার্টার চরিত্রে অভিনয় করেন। চলচ্চিত্রটি প্রথম সাক্ষাৎ থেকে বিবাহের প্রস্তাব গ্রহণ পর্যন্ত ১৩ বছর সময়ে তাদের সম্পর্কের অগ্রগতি তুলে ধরেছে। উইদারস্পুন এই চরিত্রের জন্য \"জুক বক্স ব্লুজ\" ও ফিনিক্সের সাথে \"জ্যাকসন\"-সহ জুনের বেশ কয়টি জনপ্রিয় গান গেয়েছেন। উইদারস্পুন এই চরিত্রের জন্য শ্রেষ্ঠ অভিনেত্রী বিভাগে একাডেমি পুরস্কার, গোল্ডেন গ্লোব পুরস্কার, বাফটা পুরস্কার ও স্ক্রিন অ্যাক্টরস গিল্ড পুরস্কার অর্জন করেন।\nসঙ্গীতজ্ঞ ও অভিনেত্রী জুয়েল লাইফটাইমের টেলিভিশন চলচ্চিত্র রিং অব ফায়ার-এ জুন কার্টার ক্যাশ চরিত্রে অভিনয় করেন, যা ২০১৩ সালে ২৭শে মে সম্প্রচারিত হয়। চলচ্চিত্রটি জন কার্টার ক্যাশের স্মৃতিকথা অ্যাঙ্করড ইন লাভ: অ্যান ইন্টিমেট পোট্রেট অব জুন কার্টার ক্যাশ অবলম্বনে নির্মিত।\n\n\n== ডিস্কের তালিকা ==\n\n\n=== অ্যালবাম ===\n\n\n=== জনি ক্যাশের সাথে অ্যালবাম ===\nটীকা: এটি শুধু সেই সকল অ্যালবামের তালিকা যেগুলোতে জুন কার্টার ক্যাশ সহ-শিল্পী হিসেবে গেয়েছেন। জনি ক্যাশের ১৯৭০ ও ১৯৮০-এর দশকের অধিকাংশ অ্যালবামে জুনের সাথে তার দ্বৈত গান থাকত বা জুন তার গানের আবহ কণ্ঠ প্রদান করতেন।\n\n\n=== একক ===\n\n\n=== জনি ক্যাশের সাথে একক ===\n\n\n=== অভিনীত একক ===\n\n\n=== মিউজিক ভিডিও ===\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট\n\"June Carter Cash\", Music, ইয়াহু!, এপ্রিল ২৪, ২০০৬ তারিখে মূল থেকে আর্কাইভ করা উদ্ধৃতি টেমপ্লেট ইংরেজি প্যারামিটার ব্যবহার করেছে (link) .\nইন্টারনেট মুভি ডেটাবেজে জুন কার্টার ক্যাশ  (ইংরেজি)\nA.P. Carter Museum, Virginia, মে ২৮, ২০০৮ তারিখে মূল থেকে আর্কাইভ করা উদ্ধৃতি টেমপ্লেট ইংরেজি প্যারামিটার ব্যবহার করেছে (link) .\nOfficial Carter Family Fold Website\nটেমপ্লেট:কার্টার পরিবার\nটেমপ্লেট:জনি ক্যাশ\nটেমপ্লেট:Grand Ole Opry members\nটেমপ্লেট:CMA Group of the Year"}