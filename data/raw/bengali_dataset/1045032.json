{"pageid": 1045032, "title": "রয়্যাল বায়োস্কোপ কোম্পানি", "url": "https://bn.wikipedia.org/wiki?curid=1045032", "content": "দ্য রয়্যাল বায়োস্কোপ কোম্পানি বাংলার তথা ভারতের প্রথম চলচ্চিত্র নির্মাণ সংস্থা। হীরালাল সেন তার ভাই মতিলাল এবং দেবকীলাল সেন সহ ভোলানাথ গুপ্তের সহযোগিতায় ১৮৯৮ খ্রিস্টাব্দে নিজস্ব চলচ্চিত্র নির্মাণ সংস্থা গড়ে তোলেন। সূচনা লগ্নে তিনি লন্ডনের ওয়ারউইক ট্রেডিং সংস্থা থেকে কেনা একটি আরবান বায়োস্কোপ ব্যবহার করেছিলেন। ক্লাসিক থিয়েটারের মঞ্চায়ন আলিবাবা  নাটকের কিছু অংশ ক্যামেরাবন্দি করে তিনি ১৮৯৮ খ্রিস্টাব্দের ৪ এপ্রিল কলকাতার  ক্লাসিকে প্রথম বায়োস্কোপ দেখান। এরপর থিয়েটার ব্যক্তিত্ব অমরেন্দ্রনাথ দত্তের সংস্পর্শে এসে তিনি প্রথম পূর্ণাঙ্গ নাটক ‘আলিবাবা ও চল্লিশ চোর’-কে ক্যামেরাবন্দি করেছিলেন, যা ১৯০৪ খ্রিস্টাব্দের ২৩ জানুয়ারি ক্লাসিক থিয়েটারে পূর্ণাঙ্গ বায়োস্কোপ তথা চলচ্চিত্র রূপে দেখানো হয়।\n\n\n== তথ্যসূত্র =="}