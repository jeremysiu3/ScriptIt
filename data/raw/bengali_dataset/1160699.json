{"pageid": 1160699, "title": "শ্রী শ্রী রীঁ দয়াময়ী মন্দির", "url": "https://bn.wikipedia.org/wiki?curid=1160699", "content": "শ্রী শ্রী রীঁ দয়াময়ী মন্দির বা দয়াময়ী মন্দির বাংলাদেশের জামালপুর জেলার পৌরসভার কেন্দ্রস্থলে ১৬৯৬ সালে প্রতিষ্ঠিত একটি প্রাচীন হিন্দু মন্দির।\n\n\n== ইতিহাস ==\nমোগল আমলে আনুমানিক ১৬৯৮ সালে তৎকালীন ময়মনসিংহের ঈশ্বরগঞ্জ থানার অন্তর্গত গৌরিপুর রামগোপালপুর জমিদারের জাফরশাহী পরগানার জায়গীরদার শ্রীকৃষ্ণ রায় চৌধুরী ছিলেন এই মন্দিরের প্রতিষ্ঠাতা। পরবর্তীতে মন্দিরটি দেবোত্তর সম্পত্তি হিসেবে ঘোষণা করেন তৎকালীন রাণী শ্রীমতি নারায়ণী রায় চৌধুরী।\n\n\n== মন্দিরের জমি অধিগ্রহণের চেষ্টা ==\n\nজামালপুর সাংস্কৃতিক পল্লীর (কালচারাল ভিলেজ) সৌন্দর্য্যবর্ধন কাজে ব্যবহারের জন্য ৩২১ বছরের পুরনো দয়াময়ী মন্দিরের সাড়ে ৮ শতাংশ এবং ১২০ বছরের পুরনো  রাধামোহন জিউ মন্দিরের ৫ শতাংশ ভূমি অধিগ্রহণের সিদ্ধান্ত নিয়েছে জেলা প্রশাসন। প্রাচীন মন্দিরের ভূমি অধিগ্রহণের সিদ্ধান্ত প্রত্যাহার করা করার জন্য স্থানীয় হিন্দুরা মানববন্ধন ও আন্দোলন  করে।\n\n\n== পূজা পার্বণ ==\nসনাতন ধর্মাবলম্বীরা প্রতিদিনই এখানে পূজা অর্চনা করে থাকেন। গুরুত্বপূর্ণ ধর্মীয় অনুষ্ঠানগুলোও এখানে নানাভাবে উদযাপিত হয়। দূর্গাপূজার সময় লাখ লাখ ভক্তের সমাগম হয় মন্দিরটিতে। আবার চৈত্রমাসে ব্রহ্মপুত্র নদে স্নান উৎসবের পর মন্দির ও তার আশপাশে ৪ দিনব্যাপী মেলা হয়।\n\n\n== অন্যান্য মন্দির ==\nএই মন্দিরটির পাশেই রয়েছে শিবমন্দির, কালিমন্দির, নাটমন্দির ও মনসা দেবীর মন্দির। আর মন্দিরের পাশের প্রধান রাস্তার সঙ্গে লাগানো আছে শ্রী শ্রী রাধামোহন জিউ মন্দির। রাধামোহন জিউ মন্দিরটি ১২০ বছরের পুরনো।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}