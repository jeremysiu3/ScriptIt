{"pageid": 1523783, "title": "কৃষ্ণা শ্রফ", "url": "https://bn.wikipedia.org/wiki?curid=1523783", "content": "কৃষ্ণা শ্রফ (জন্ম: ২১শে জানুয়ারী ১৯৯৩) একজন ভারতীয় উদ্যোক্তা, তথ্যচিত্র নির্মাতা, টেলিভিশন ব্যক্তিত্ব এবং সামাজিক যোগাযোগ মাধ্যমের প্রভাবক। তিনি ম্যাট্রিক্স ফাইট নাইটের প্রতিষ্ঠাতা। তিনি অভিনেতা টাইগার শ্রফের ছোট বোন এবং অভিনেতা জ্যাকি শ্রফ ও চলচ্চিত্র প্রযোজক আয়েশা দত্তের মেয়ে। ২০২৪ সালে, তিনি ফিয়ার ফ্যাক্টর: খতরোঁ কে খিলাড়ি ১৪- তে প্রতিযোগী হিসেবে অংশগ্রহণ করেন এবং সেই মরশুমে তিনি রানার-আপ হন।\n\n\n== প্রাথমিক এবং ব্যক্তিগত জীবন ==\nকৃষ্ণা শ্রফের জন্ম ১৯৯৩ সালের ২১শে জানুয়ারি ভারতের মহারাষ্ট্রের মুম্বাইয়ে। তিনি মুম্বাইয়ের আমেরিকান স্কুলে তাঁর স্কুল জীবন সম্পন্ন করেন। এরপর তিনি দুবাইয়ের এসএই ইনস্টিটিউট থেকে চলচ্চিত্র প্রযোজনায় স্নাতক ডিগ্রি অর্জন করেন। তিনি বলিউড অভিনেতা টাইগার শ্রফের ছোট বোন এবং অভিনেতা জ্যাকি শ্রফ ও চলচ্চিত্র প্রযোজক আয়েশা দত্তের মেয়ে। কৃষ্ণা শ্রফ আফগানিস্তানের একজন পেশাদার এমএমএ যোদ্ধা আব্দুল আজিম বাদাখশীর সাথে দীর্ঘদিনের সম্পর্কের মধ্যে রয়েছেন।\n\n\n== কর্মজীবন ==\n২০২৪ সালে, কৃষ্ণা কালারস টিভির রিয়েলিটি শো ফিয়ার ফ্যাক্টর: খতরোঁ কে খিলাড়ি ১৪ তে অংশগ্রহণ করেন।\nতিনি রূপান্তরিত লিঙ্গের (ট্রান্সজেণ্ডার) ব্যক্তিদের জীবন নিয়ে একটি তথ্যচিত্রও তৈরি করেছেন। তিনি মুম্বাইতে এমএমএ ম্যাট্রিক্স ফিটনেস সেন্টারের মালিক, এই সেন্টারটি মিশ্র মার্শাল আর্ট প্রশিক্ষণ এবং সামগ্রিক শারীরিক দক্ষতার উপর দৃষ্টি নিবদ্ধ করে। তিনি তরুণ ক্রীড়াবিদদের জন্য একজন বাস্কেটবল কোচ হিসেবেও কাজ করেছেন।\nকৃষ্ণা শ্রফ সামাজিক যোগাযোগ মাধ্যমে সক্রিয়ভাবে উপস্থিত থাকেন, তাঁর ফিটনেস ক্রিয়াকলাপের সূচি, পেশাদার প্রচেষ্টা এবং ব্যক্তিগত অন্তর্দৃষ্টি তিনি নিজের অনুসারীদের সাথে ভাগ করে নেন। তিনি বেশ কয়েকটি ফ্যাশন এবং ফিটনেস ম্যাগাজিনের প্রচ্ছদে স্থান পেয়েছেন।\n\n\n== পুরস্কার ==\n২০২৪ সালের মার্চ মাসে, কৃষ্ণা শ্রফ এশিয়ান টকস থেকে বর্ষসেরা নারী ফিটনেস লিডার পুরস্কার পান।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কৃষ্ণা শ্রফ  (ইংরেজি)\nবলিউড হাঙ্গামায় কৃষ্ণা শ্রফ"}