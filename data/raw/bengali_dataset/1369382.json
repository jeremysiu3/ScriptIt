{"pageid": 1369382, "title": "রবীন্দ্রনাথ চৌধুরী", "url": "https://bn.wikipedia.org/wiki?curid=1369382", "content": "রবীন্দ্রনাথ চৌধুরী (১৯০১ - ৬ আগস্ট ১৯৮১) ছিলেন একজন ভারতীয় বাঙালি চিকিৎসক, চিকিৎসা শিক্ষাবিদ। ক্যালকাটা স্কুল অফ ট্রপিক্যাল মেডিসিনের পরিচালক।\n\n\n== প্রাথমিক জীবন এবং শিক্ষা ==\nরবীন্দ্রনাথ চৌধুরী ১৯০১ খ্রিস্টাব্দে জন্ম গ্রহণ করেন। তিনি কলকাতার  মেডিক্যাল কলেজে পড়াশোনা করে চিকিৎসা বিজ্ঞানে কলকাতা বিশ্ববিদ্যালয়ের স্নাতক হন। উচ্চ শিক্ষার্থে ইংল্যান্ডে যান। এডিনবার্গের রয়্যাল কলেজ অফ ফিজিশিয়ানস থেকে এমআরসিপি ডিগ্রি এবং ওয়েলস থেকে টিডিডি ডিগ্রি অর্জন করেন। \n\n\n== কর্মজীবন ==\nদেশে ফিরে তিনি ১৯৩৪ খ্রিস্টাব্দে  কলকাতা স্কুল অফ ট্রপিক্যাল মেডিসিনে একজন সহকারী অধ্যাপক হিসাবে তার কর্মজীবন শুরু করেন। ১৯৪৫ খ্রিস্টাব্দে অধ্যাপকপদে উন্নীত হন এবং ১৯৫০ খ্রিস্টাব্দে প্রতিষ্ঠানের পরিচালক হন এবং ১৯৬৬ খ্রিস্টাব্দে অবসরের দিন পর্যন্ত তিনি ওই পদে ছিলেন। এছাড়াও তিনি কারমাইকেল হাসপাতালে বরিষ্ঠ চিকিৎসক এবংষট্রপিক্যাল ডিজিজেস সুপারিনটেনডেন্ট হিসেবে দায়িত্ব পালন করেন। \nডক্টর চৌধুরী কলেরা, ম্যালেরিয়া, অ্যামিবিয়াসিস এবং হাইপোপ্রোটিনেমিয়ার মতো রোগের উপর বহু গবেষণা করেন এবং কেমোথেরাপি এবং ম্যালেরিয়ার কেমোপ্রোফিল্যাক্সিসে জন্য বিশেষ সুনাম অর্জন করেন।।  \nএছাড়াও তিনি এশিয়াটিক সোসাইটির সদস্য ছিলেন এবং ইন্ডিয়ান মেডিকেল গেজেটের সম্পাদনা করতেন। ১৯৬৮-৭০ খ্রিস্টাব্দে তিনি  ইন্ডিয়ান ন্যাশনাল সায়েন্স একাডেমির সদস্য ছিলেন।\nতিনি ইন্ডিয়ান মেডিক্যাল অ্যাসোসিয়েশন, ইন্ডিয়ান অ্যাসোসিয়েশন অফ প্যাথলজিস্ট অ্যান্ড মাইক্রোবায়োলজিস্ট, ইন্টারন্যাশনাল কংগ্রেস অফ ট্রপিক্যাল মেডিসিন অ্যান্ড ম্যালেরিয়া এবং ইন্ডিয়ান অ্যাসোসিয়েশন ফর দ্য অ্যাডভান্সমেন্ট অফ মেডিক্যাল এডুকেশনের সঙ্গে যুক্ত ছিলেন।\nভারতীয় বিজ্ঞান কংগ্রেসের এক অধিবেশনে তিনি মেডিকেল ও ভেটেরিনারি বিভাগে সভাপতি ছিলেন। ১৯৭৩-৭৪ খ্রিস্টাব্দে রয়্যাল সোসাইটি অফ ট্রপিক্যাল মেডিসিন অ্যান্ড হাইজিন এর সহ-সভাপতি পদে আসীন ছিলেন।\nডক্টর চৌধুরী ন্যাশনাল একাডেমি অফ মেডিক্যাল সায়েন্সেস [৪] এর একজন প্রতিষ্ঠাতা ফেলো এবং  ইন্ডিয়ান ন্যাশনাল সায়েন্স একাডেমির এবং রয়্যাল সোসাইটি অফ ট্রপিক্যাল মেডিসিন অ্যান্ড হাইজিন , লন্ডনের নির্বাচিত ফেলো ছিলেন।\n\n\n== সম্মাননা ==\nচিকিৎসা বিজ্ঞানে অবদানের জন্য ভারত সরকার ১৯৬০ খ্রিস্টাব্দে দেশের তৃতীয় সর্বোচ্চ বেসামরিক সম্মান পদ্মভূষণে ভূষিত করে । [ ৫] ১৯৬৮ খ্রিস্টাব্দে এডিনবার্গের রয়্যাল কলেজ অফ ফিজিশিয়ানস তাকে এএনবি পুরস্কার এবং ১৯৭৭ খ্রিস্টাব্দে  ইন্ডিয়ান কাউন্সিল অফ মেডিকেল রিসার্চ কমলা মেনন মেডিকেল রিসার্চ অ্যাওয়ার্ড প্রদান করে।\nতিনি ৮০ বছর বয়সে ১৯৮১ সালের ৬ আগস্ট মারা যান।\n\n\n== আরো দেখুন ==\nক্যালকাটা স্কুল অফ ট্রপিক্যাল মেডিসিন\n\n\n== তথ্যসূত্র =="}