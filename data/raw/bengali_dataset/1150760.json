{"pageid": 1150760, "title": "আফগানিস্তানের নাম", "url": "https://bn.wikipedia.org/wiki?curid=1150760", "content": "আফগানিস্তান ( ফার্সি: افغانستان , Afġānestān ফার্সি উচ্চারণ: [avɣɒnesˈtɒn] ; পশতু: افغانستان আফগানস্তান পশতু উচ্চারণ: [avɣɒnisˈtɒn, abɣɒnisˈtɒn] নামটির মানে \"আফগানদের দেশ\", যা আফগান জাতি নাম থেকে উদ্ভূত হয়েছে। ঐতিহাসিকভাবে, আফগান নামটি প্রধানত পশতুনদের থেকে আগত, যারা আফগানিস্তানের বৃহত্তম জাতিগোষ্ঠী। নামটির প্রথম উল্লেখ পাওয়া যায় হুদুদ আল-আলম নামে পরিচিত ১০ম শতাব্দীর একটি ভূগোল বইয়ে। নামের শেষ অংশ, -স্তান হল একটি ফার্সি প্রত্যয় যা \"স্থান\" নির্দেশ করে।\n১৯ শতকের গোড়ার দিকে, আফগান রাজনীতিবিদরা পুরো দুররানি সাম্রাজ্যের জন্য আফগানিস্তান নামটি গ্রহণ করেছিলেন কারণ এর ইংরেজি অনুবাদ ইতিমধ্যেই কাজারিদ পারস্য এবং ব্রিটিশ ভারতের সাথে বিভিন্ন চুক্তিতে প্রকাশিত হয়ে গিয়েছিল। দ্বিতীয় ইঙ্গ-আফগান যুদ্ধের সময় আফগান আমির ইয়াকুব খানের পরাজয়ের পর, গন্ডামাক চুক্তি স্বাক্ষরের সময় আফগানিস্তান শব্দটি প্রথমবার আনুষ্ঠানিকভাবে ব্যবহৃত হয়েছিল।\n১৮৫৭ সালে, জে ডব্লিউ কায়ে-এর দ্য আফগান ওয়ার -এর পর্যালোচনায়, ফ্রেডরিখ এঙ্গেলস \"আফগানিস্তান\"কে এভাবে বর্ণনা করেন:\n\n\"এশিয়ার একটি বিস্তৃত দেশ ... পারস্য ও ভারতবর্ষের মধ্যে এবং অন্য দিকে হিন্দুকুশ ও ভারত মহাসাগরের মধ্যে। এটি পূর্বে পারস্যের খোরাসান এবং কোহিস্তান, হেরাত, বেলুচিস্তান, কাশ্মীর ও সিন্ধ সহ পাঞ্জাবের একটি লক্ষণীয় অংশ নিয়ে ছিল ... এর প্রধান শহরগুলি হল কাবুল, এর রাজধানী, গজনী, পেশোয়ার, এবং কান্দাহার।\"\n১৯১৯ সালের অ্যাংলো-আফগান চুক্তি স্বাক্ষরিত হওয়ার পর আফগানিস্তান আনুষ্ঠানিকভাবে আন্তর্জাতিক সম্প্রদায়ের দ্বারা একটি সার্বভৌম রাষ্ট্র হিসাবে স্বীকৃত হয়েছিল।\n\n\n== আফগানীকরণ ==\n\nএটি ব্যাপকভাবে স্বীকৃত যে \"পশতুন\" এবং আফগান শব্দ দুটি সমার্থক শব্দ, একটি বিবৃতি যা পশতুন জাতীয় কবি খুশাল খান খট্টকের ১৭ শতকের কবিতায় উল্লেখ করা হয়েছে:\n\n\"তোমার তলোয়ার বের কর এবং তাকে বধ কর যে বলে যে পশতুন এবং আফগান এক নয়! আরবরাও এটা জানে এবং রোমানরাও জানে: আফগানরাই পশতুন, পশতুনরাই আফগান!\"\nঅন্তত ৮ম শতাব্দী থেকে এই অঞ্চলে (আধুনিক আফগানিস্তান এবং পশ্চিম পাকিস্তান ) পশতুনাইজেশন (আফগানীকরণ) চলছে। এটি একটি সাংস্কৃতিক বা ভাষাগত পরিবর্তনের একটি প্রক্রিয়া যেখানে কিছু অ-পশতুন (অ-আফগান) পশতুন (আফগান) হয়ে যায়।\n\n\"অষ্টম এবং নবম শতাব্দীতে আজকের তুর্কি-ভাষী আফগানদের অনেকের পূর্বপুরুষ হিন্দুকুশ এলাকায় বসতি স্থাপন করেছিলেন (আংশিকভাবে ভাল চারণভূমি পাওয়ার জন্য) এবং সেখানে উপস্থিত সংস্কৃতি ও ভাষা তারা গ্রহণ করেছিলেন।\n\n\n== আফগান রাজবংশসমূহ ==\n\nতারিখ-ই ইয়ামিনি ( গজনীর মাহমুদের সেক্রেটারি এর লেখক ছিলেন) এর মতে, আফগানরা ১০ম শতকে সবুক্তগিনের গজনভিদ সাম্রাজ্যে পাশাপাশি পরবর্তী ঘুরিদ সাম্রাজ্যে (১১৪৮-১২১৫) নাম লেখান। ১২৯০ সালে তুর্কি-আফগান খলজি রাজবংশের শুরু থেকে, আফগানরা ভারতের দিল্লি সালতানাতের মধ্যে দিয়ে ইতিহাসে আরও বেশি স্বীকৃত হয়ে উঠছে। পরবর্তী লোদি রাজবংশ এবং দিল্লির শূর রাজবংশ উভয়ই আফগানদের নিয়ে গঠিত, যাদের শাসন পূর্বে এখনকার বাংলাদেশ পর্যন্ত বিস্তৃত ছিল। ১৮ শতকে অন্যান্য আফগান রাজবংশেরও আবির্ভাব ঘটে, যেমন হুতাক রাজবংশ এবং দুররানি সাম্রাজ্য যা মধ্য ও দক্ষিণ এশিয়ার বিশাল অংশ জুড়ে ছিল।\n\n\n== আফগানিস্তানের প্রাথমিক উল্লেখ ==\nআফগান শব্দটি সাসানীয়দের দ্বারা খ্রিস্টীয় তৃতীয় শতাব্দীতে আবগান আকারে এবং ভারতীয় জ্যোতির্বিজ্ঞানী বরাহমিহির খ্রিস্টীয় ৬ষ্ঠ শতাব্দীতে আভগান ( আফগান ) হিসাবে উল্লেখ করেছেন। ১০ শতকের ভূগোল বই হুদুদ আল-আলামে আফগান নামক একটি জাতির কথা বেশ কয়েকবার উল্লেখ করা হয়েছে, বিশেষ করে যেখানে একটি গ্রামের উল্লেখ করা হয়েছে: \"সল, একটি পাহাড়ের উপর একটি মনোরম গ্রাম। এতে আফগানরা বাস করে।\"\nআল-বিরুনি ১১ শতকে তাদের সিন্ধু নদীর পশ্চিম সীমান্ত পাহাড়ে বসবাসকারী বিভিন্ন উপজাতি হিসেবে উল্লেখ করেছেন। ইবনে বতুতা, একজন বিখ্যাত মরোক্কান পণ্ডিত যিনি ১৩৩৩ সালে এই অঞ্চলে গিয়েছিলেন, লিখেছেন: \"আমরা কাবুলে যাত্রা করেছিলাম, পূর্বে একটি বিস্তীর্ণ শহর, যে জায়গাটি এখন আফগান নামক পারস্যীয়দের একটি উপজাতি দ্বারা অধ্যুষিত একটি গ্রাম দ্বারা দখল করা হয়েছে। তারা পাহাড় এবং গিরিসঙ্কটে থাকে এবং যথেষ্ট শক্তির অধিকারী এবং বেশিরভাগই ডাকাত। তাদের মূল পর্বতকে বলা হয় কোহ সুলায়মান ।\"\n\"আফগানিস্তান \" শব্দটির প্রথম উল্লেখ ১৩শ শতাব্দীতে সাইফ ইবনে মুহাম্মদ ইবনে ইয়াকুব আল-হেরাভির তারিখ নামা-ই-হেরাতে আবির্ভূত হয়েছে, এটিকে খোরাসান ও হিন্দের মধ্যবর্তী একটি দেশ হিসেবে উল্লেখ করে শামসুদ্দিনের দেশকে শ্রদ্ধা জানানো হয়েছে।\nতদুপরি, \"আফগানিস্তান\" নামটি ১৬ শতকের মুঘল শাসক বাবর কাবুলিস্তানের দক্ষিণে একটি অঞ্চলকে নির্দেশ করে লিখিতভাবে উল্লেখ করেছেন।\n\n\"The road from Khorasān leads by way of Kandahār. It is a straight level road, and does not go through any hill-passes... In the country of Kābul there are many and various tribes. Its valleys and plains are inhabited by Tūrks, Aimāks, and Arabs. In the city and the greater part of the villages, the population consists of Tājiks* (Sarts). Many other of the villages and districts are occupied by Pashāis, Parāchis, Tājiks, Berekis, and Afghans. In the hill-country to the west, reside the Hazāras and Nukderis. Among the Hazāra and Nukderi tribes, there are some who speak the Moghul language. In the hill-country to the north-east lies Kaferistān, such as Kattor and Gebrek. To the south is Afghanistān.\n\"আফগানিস্তান\" নামটি ১৬ শতকের ইতিহাসবিদ, মুহাম্মদ কাসিম হিন্দু শাহ (ফেরিস্তা) এবং আরও অনেকের লেখায় বহুবার উল্লেখ করা হয়েছে।\n\n\"The men of Kábul and Khilj also went home; and whenever they were questioned about the Musulmáns of the Kohistán (the mountains), and how matters stood there, they said, \"Don't call it Kohistán, but Afghánistán; for there is nothing there but Afgháns and disturbances.\" Thus it is clear that for this reason the people of the country call their home in their own language Afghánistán, and themselves Afgháns. The people of India call them Patán; but the reason for this is not known. But it occurs to me, that when, under the rule of Muslims, they first came to the city of Patná, and dwelt there, the people of India (for that reason) called them Patáns—but God knows!\"\n\n\n== শেষ আফগান সাম্রাজ্য ==\n\nআফগানিস্তানের আধুনিক সার্বভৌম রাষ্ট্র সম্পর্কে, এনসাইক্লোপিডিয়া ব্রিটানিকা, এনসাইক্লোপিডিয়া ইরানিকা এবং অন্যান্যরা ব্যাখ্যা করে যে আফগানিস্তানের রাজনৈতিক ইতিহাস ১৭০৯ সালে হোতাকি রাজবংশের উত্থানের সাথে শুরু হয়, যা মীর ওয়াইস হুতাক দ্বারা প্রতিষ্ঠিত হয়েছিল। ইনি \"মিরওয়াইস নিকা\" (\"মিরওয়াইস দাদা\") হিসাবে বিবেচিত হন।\n\n\"আধুনিক আফগান সাম্রাজ্য শুরু হয় প্রথমে গালজাইদের এবং কিছু পরে আহমদ শাহ এর অধীনে দুররানিদের আধিপত্যের উত্থানের মাধ্যমে।\"\nইসলাম এনসাইক্লোপিডিয়া বলে:\n\n\"বর্তমানে আফগানিস্তান নামে পরিচিত দেশটি শুধুমাত্র ১৮শ শতাব্দীর মাঝামাঝি থেকে এই নামটি ধারণ করেছে, যখন আফগান জাতির আধিপত্য নিশ্চিত হয়েছিল: পূর্বে বিভিন্ন জেলায় স্বতন্ত্র নাম ছিল, কিন্তু দেশটি একটি সুনির্দিষ্ট রাজনৈতিক সত্ত্বা ছিল না এবং এর প্রধান অংশগুলো জাতি বা ভাষার কোনো পরিচয়ে একসঙ্গে আবদ্ধ ছিল না। শব্দের পূর্বের অর্থ ছিল কেবল \"আফগানদের ভূমি\", একটি সীমিত অঞ্চল যা বর্তমান রাজ্যের অনেক অংশকে অন্তর্ভুক্ত করেনি কিন্তু বর্তমানে স্বাধীন বা ব্রিটিশ ভারত এর সীমানার মধ্যে বৃহৎ জেলা নিয়ে গঠিত।\"\nব্রিটিশ ভারত অবশেষে পাকিস্তান, ভারত ও বাংলাদেশ এ পরিণত হয়।\n\n\n== আধুনিক নাম ==\nপ্রাসঙ্গিক আধুনিক ভাষায় আফগানিস্তান এবং আফগানের জন্য আধুনিক পদ:\n\n\n== আরও দেখুন ==\nদেশের নামের ব্যুৎপত্তির তালিকা\nআফগানিস্তানের ইতিহাস\nখাইবার পাখতুনখাওয়ার নাম\nপশতুনিস্তান\n\n\n== মন্তব্য ==\n\n\n== তথ্যসূত্র =="}