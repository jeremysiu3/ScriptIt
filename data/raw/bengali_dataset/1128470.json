{"pageid": 1128470, "title": "চর সোনারামপুর", "url": "https://bn.wikipedia.org/wiki?curid=1128470", "content": "সোনারামপুর হচ্ছে বাংলাদেশের চট্টগ্রাম বিভাগের ব্রাহ্মণবাড়িয়া জেলার আশুগঞ্জ উপজেলার আশুগঞ্জ সদর ইউনিয়নে অবস্থিত মেঘনার বুক চিরে জেগে ওঠা একটি চর যা চরসোনারামপুর গ্রাম নামে পরিচিত।\n\n\n== সোনারামপুরে বিদ্যুৎ ==\nবিদ্যুতের অন্যতম রাজধানী খ্যাত আশুগঞ্জ সদরের গা ঘেঁষা হলেও নদীর উত্তর প্রান্তে এর অবস্থান হওয়ায় নানা প্রতিকূলতার কারণে এ গ্রামটি বিদ্যুৎ থেকে বঞ্চিত। এতে করে সামাজিক, অর্থনৈতিক, শিক্ষা সংস্কৃতি থেকে অনেকটাই পিছিয়ে ছিলেন এ গ্রামের জনগণ। তবে বর্তমানে ২০২২ সালে বিশেষ পদ্ধতিতে নদীর তলদেশ দিয়ে সাবমেরিন ক্যাবলের মাধ্যমে গ্রামটিতে বিদ্যুৎ পৌঁছে দেওয়ার কাজ শুরু হয়েছে। ২০ ইঞ্চি হুল ছেড়ে ১২ ইঞ্চি পাইপ দিয়ে লাইন টানা হচ্ছে। নদীর তলদেশ থেকে ১০ মিটার নিচ দিয়ে এইচ.ডি.ডি টেকনোলজি ব্যবহারের মাধ্যমে বিওসি ঘাট থেকে চরসোনারামপুর পর্যন্ত ড্রিলিং করে পাইপ নেওয়া হচ্ছে।\n\n\n== আশুগঞ্জ-সিরাজগঞ্জ ২৩০কেভি লাইন ==\nচর সোনারামপুর গ্রামের উপর দিয়ে বয়ে গেছে জাতীয় গ্রিডের একটি গুরুত্বপূর্ণ লাইন যা আশুগঞ্জ-সিরাজগঞ্জ ২৩০ কেভি গ্রিড লাইন নামে পরিচিত।\n\n\n== পর্যটন ==\nমেঘনা নদীর ভৈরব ও আশুগঞ্জের মাঝামাঝি অবস্থান চর সোনারামপুরে। পাঁচশোর অধিক পরিবারে প্রায় তিন হাজার লোকের বসবাস এ চরের গ্রামটিতে। সরকারের এখানে একটি পর্যটন কেন্দ্র গড়ে তোলার পরিকল্পনা করছে।\n\n\n== শিক্ষা ==\nচর সোনারামপুর প্রাথমিক বিদ্যালয় নামে এই গ্রামে একটি প্রাথমিক বিদ্যালয় রয়েছে।\n\n\n== তথ্যসূত্র =="}