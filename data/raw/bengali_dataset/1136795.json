{"pageid": 1136795, "title": "র‍্যাচেল শেলি", "url": "https://bn.wikipedia.org/wiki?curid=1136795", "content": "র‍্যাচেল শেলি (জন্ম ২৫ আগস্ট ১৯৬৯) একজন ব্রিটিশ অভিনেত্রী ও মডেল। তিনি দ্য এল ওয়ার্ড ধারাবাহিক এবং অস্কার মনোনীত বলিউডের বিখ্যাত চলচ্চিত্র লগানে অভিনয়ের জন্য পরিচিত।\n\n\n== প্রাথমিক জীবন ==\nর‍্যাচেল আইরিন শেলি ২৫ আগস্ট ১৯৬৯ সালে উইল্টশায়ার, ইংল্যান্ড, যুক্তরাজ্যে জন্মগ্রহণ করেন এবং প্রাথমিকভাবে লন্ডনে বেড়ে ওঠেন।চার ভাইবোনের মধ্যে তিনি সবচেয়ে ছোট। তার এক বড় বোন এবং দুই বড় ভাই রয়েছে।হান্টিংডনে স্কুলে যাওয়ার আগে শৈশবে শেলি তিন বছর মাল্টায় কাটিয়েছিলেন।১৯৯২ সালে শেফিল্ড বিশ্ববিদ্যালয় থেকে ইংরেজি এবং নাট্যকলায় বিএ অনার্স সহ স্নাতক পাশ করার পর তিনি এডিনবার্গের একটি স্থানীয় থিয়েটার কোম্পানিতে যোগ দেন এবং শেফিল্ডে একটি কমিউনিটি থিয়েটার কোম্পানি স্থাপন করেন। তার অভিনয় ক্যারিয়ারকে আরও এগিয়ে নিতে তিনি লন্ডনে স্থানান্তরিত হন।\n\n\n== অভিনয়জীবন ==\nশেলি সম্ভবত ধারাবাহিক দ্য এল ওয়ার্ড এ হেলেনা পি'বডির চরিত্রে অভিনয়ের জন্য সবচেয়ে বেশি পরিচিত। অন্যান্যদের মধ্যে রয়েছে ২০০১ সালে অস্কার-মনোনীত হিন্দি চলচ্চিত্র লগান এবং ১৯৯৭ সালের চলচ্চিত্র ফটোগ্রাফিং ফেইরিজ। ২০১২ এবং ২০১৩ সালের প্রথম দিকে, তিনি বিবিসির জনপ্রিয় মেডিকেল নাটক ক্যাজুয়ালটিতে একজন পুলিশ সুপারিনটেনডেন্ট ইভোন রিপনের চরিত্রে অভিনয় করেন। শেলি ২০১৩ সালের ১৯ জানুয়ারি এই ধারাবাহিক থেকে বিদায় নেন।\nঅভিনয় ছাড়াও শেলি দ্য গার্ডিয়ান এবং ডিভা ম্যাগাজিনের জন্য নিবন্ধ লিখেছেন।\n\n\n== ব্যক্তিগত জীবন ==\n১৯৯৫ সাল থেকে র‍্যাচেল শেলি তার সঙ্গী ম্যাথিউ পাখিলের সাথে লন্ডনের নটিং হিলে বাস করছেন। ম্যাথিউ একজন টিভি লেখক, প্রযোজক ও পরিচালক। এডেন নামে তাদের একজন মেয়ে আছে, যে ২০০৯ সালের ৮ সেপ্টেম্বর জন্মগ্রহণ করেছে।\n\n\n== অভিনীত চলচ্চিত্র ==\n\n\n== টেলিভিশন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে র‍্যাচেল শেলি (ইংরেজি)"}