{"pageid": 1344351, "title": "আচার মরিচ", "url": "https://bn.wikipedia.org/wiki?curid=1344351", "content": "আচার মরিচ বা আচারযুক্ত মরিচ হল একটি আচার যা ক্যাপসিকাম মরিচ সংরক্ষণ করে তৈরি করা হয়। সাধারণত ক্যাপসিকাম, ভেষজ খাদ্য উপাদান, মশলা সহ ভিনেগার, গোলমরিচ, ধনে, ডিল এবং তেজপাতা ইত্যাদি উপাদান একসাথে লবণাক্ত জলে ডুবিয়ে রেখে সংরক্ষণ করা হয় এবং এই আচার মরিচ তৈরি করা হয়। আচার মরিচ এমন একটি খাদ্য উপাদান যা সারা পৃথিবীর কোনও না কোনও অঞ্চলে ভিন্ন নামে ও ভিন্ন উপাদান দিয়ে প্রস্তুত হয়।\nআচারযুক্ত মরিচের বিবিধ প্রকার বর্তমান। তার মধ্যে উল্লেখযোগ্য উদাহরণ হল কলা মরিচ, কিউবানেল, বেল মরিচ, মিষ্টি আচার মরিচ, গরম চেরি মরিচ, এছাড়াও হাঙ্গেরিয়ান মোম মরিচ, গ্রীক মরিচ, সেরানো মরিচ এবং জালাপেনো। এই বিবিধ প্রকার আচার মরিচ নিজ নিজ স্থানীয় অঞ্চলের বাজারে বিক্রি হয়।\nনাচোস নামক মেক্সিকান আলুর চিপ্স এবং অন্যান্য মেক্সিকান খাবারের উপরে ছড়ানোর জন্য জালাপেনোর আচার মরিচের প্রায়শই ব্যবহার হয়। এই জালাপেনো মরিচ মেক্সিকোর স্থানীয় উৎপাদিত মরিচ যা স্যান্ডউইচেও ব্যবহার হয়। আচারযুক্ত মরিচ সারা বিশ্বে স্থানীয় উৎপাদিত বিভিন্ন মরিচ দিয়ে প্রস্তুত হয়, যেমন ইতালীয় পেপেরোনসিনি সোট সেটো এবং ইন্দোনেশিয়ার পিকল্ড বার্ডস আই চিলি এই দুই প্রকার মরিচ থেকেই আচার প্রস্তুত হয়। এছারাও আমেরিকান এবং ল্যাটিন আমেরিকাতেও এর ব্যবহার আছে।\nব্রাইন নামক গরম হলুদ মরিচের আচার সাধারণত মার্কিন যুক্তরাষ্ট্রে দক্ষিণ অঞ্চলের রান্নায় একটি মসলা হিসাবে ব্যবহৃত হয়।\n\nমেক্সিকোতে বেশিরভাগ স্থানীয় উৎপাদিত মরিচের আচার প্রস্তুত করে বাজারে বিক্রি করা হয়।\nহুই ফং সিরাচা সস, যা একধরনের মরিচের আচার, এটি প্রস্তুত করার জন্য মরিচের সংরক্ষণ প্রক্রিয়া শুরু করার আগে মরিচের মধ্যে রসুন এবং চিনি যোগ করা হয়।\nমেসোআমেরিকার অ্যাজটেক জনগণ সেদেশ স্প্যানিশ উপনিবেশ স্থাপনার আগে মরিচের গরম সস তৈরি করত।\n\n\n== তথ্যসূত্র =="}