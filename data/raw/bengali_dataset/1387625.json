{"pageid": 1387625, "title": "কাগজ (২০২২-এর চলচ্চিত্র)", "url": "https://bn.wikipedia.org/wiki?curid=1387625", "content": "কাগজ (ইংরেজি: Kagoj-The Paper) ২০২২ সালে মুক্তিপ্রাপ্ত বাংলাদেশি থ্রিলার-প্রণয়ধর্মী চলচ্চিত্র। চলচ্চিত্রটি পরিচালনা করেছেন আলী জুলফিকার জাহেদী। এটি তার প্রথম চলচ্চিত্র। কাগজ চলচ্চিত্রটির জন্য তৈরি করা হয়েছিল দুর্লভ মাটির পোস্টার। মাটি দিয়ে তৈরি পোস্টার ও চলচ্চিত্রটির একটি ডিজিটাল কপি বাংলাদেশ ফিল্ম আর্কাইভের মিউজিয়ামে সংরক্ষিত আছে। চলচ্চিত্রের কেন্দ্রীয় চরিত্রে অভিনয় করেছেন মামনুন হাসান ইমন ও আইরিন সুলতানা\n\n\n== পটভূমি ==\n\"কাগজ\" একজন লেখকের দার্শনিক যাত্রার গল্প। একজন লেখকের দর্শনের অন্তর্দৃষ্টি এবং তার সৃষ্টি সমাজ ও ব্যক্তিকে কীভাবে প্রভাবিত করে তা দেখানোই হলো ‘কাগজ চলচ্চিত্রের মূল গল্প।\nইমন আহমেদ একজন বিখ্যাত লেখকের পাশাপাশি একজন সফল কাগজ ব্যবসায়ী। তার সাফল্য ও জীবনী এবং তার দর্শনের মৃত্যুর পিছনের গল্প যেমন দেখানো হয়েছে, তেমনি সমাজে তার বিভিন্ন দর্শনের নেতিবাচক প্রভাবও দেখানো হয়েছে।\nঘটনার সূত্রপাত হয় যখন ইমন আহমেদ তার প্রিন্টিং অফিসে তার বিখ্যাত বইয়ের পাতায় রেনুর বাবার হাতের লেখা দেখতে পান। তাতে লেখা আছে, “ইমন, অনেক দিন কেরাম খেলা হয় না। যদি কখনও নিজের সাথে অস্বস্তি বোধ করো তবে একদিনের জন্যেও হলে কেরাম খেলতে গ্রামে চলে এসো, আমার লেখা শেষ গল্পটি এখনও তোমাকে শোনানো হয়নি।”\nইমন আহমেদ সিদ্ধান্ত নেন, এই প্রথম ষোল বছর পর গ্রামে ফিরে যেতে এবং রেনুর বাবার সাথে দেখা করতে যার লেখা ইমন আহমেদকে অনুপ্রাণিত করতো। রেনুর বাবা কে ইমন আহমেদ চাচা বলে ডাকতো। রেনুর সাথে দেখা হয় রেনুর বাসায়। সেই রাতে রেনু ষোল বছর আগের সুন্দর সব মুহূর্ত গুলো সম্পর্কে আলাপ করতে থাকে। কথা বলতে বলতে জানতে পারে রেনুর বাবা মারা গেছে। এমন একটি দুঃখজনক এবং মানসিক পরিস্থিতিতে তাদের মধ্যে ভালবাসার অনুভূতি তৈরি হয় যেটা শারীরিক সম্পর্কের দিকে নিয়ে যায়। ইমন আহমেদ বিছানায় রেনুর সাথেই ক্লান্ত শরীরে ঘুমিয়ে যায়। সকালে রেনু ঘুম থেকে উঠলে দেখতে পায়, ইমান আহমেদের মৃত লাশ রেনুর পাশে বিছানায় পড়ে আছে. এই ভাবেই শুরু হয় \"কাগজ\" চলচ্চিত্রের রোমাঞ্চকর যাত্রা।\n\n\n== অভিনয়ে ==\nশহীদুজ্জামান সেলিম\nমাইমুনা ফেরদৌস মম\nএলিনা শাম্মী\nআলী আদ্রীয়ান জাহেদী\nরফিক\nশিশির আহমেদ\nযুবরাজ বিন আবিদ।\nশাবনাজ সাদিয়া ইমি\nশশী আফরোজা মুন\nআশরাফ কবির\nফারহান খান রিও।\n\n\n== অভ্যর্থনা ==\nমুক্তির আগে ওয়েস্টার্ন কানাডিয়ান ইন্টারন্যাশনাল ফিল্ম ফেস্টিভ্যাল, কলকাতার টেগোর ইন্টারন্যাশনাল ফিল্ম ফেস্টিভ্যাল, ড্রুক ইন্টারন্যাশনাল ফিল্ম ফেস্টিভ্যাল-ভুটান, কলিউড ইন্টারন্যাশনাল ফিল্ম ফেস্টিভ্যাল, বেঙ্গালুরুতে প্যানোরামা ফিল্ম ফেস্টিভ্যাল এবং কাল্ট  ক্রিটিকস সহ অনেক আন্তর্জাতিক পুরস্কার পেয়েছে।  কানাডা, মার্কিন যুক্তরাষ্ট্র, যুক্তরাজ্য, অস্ট্রেলিয়া এবং বলিভিয়ার বেশ কয়েকটি আন্তর্জাতিক উৎসব থেকেও কাগজ চলচ্চিত্রটি আনুষ্ঠানিক ভাবে নির্বাচিত হয়েছে।\n\n\n== মুক্তি ==\n২০২২ সালের ২৩ ডিসেম্বর বাংলাদেশে চলচ্চিত্রটি। ১১টি হলে প্রেক্ষাগৃহে মুক্তি পায়। পরবর্তী বছরের ২৮ সেপ্টেম্বর  ২০২৩  এ কাগজ চলচ্চিত্রটি পুনরায় দীপ্ত প্লে ওটিটি প্লাটফর্মে মুক্তি পায়\n\n\n== তথ্যসূত্র =="}