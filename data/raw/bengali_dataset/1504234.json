{"pageid": 1504234, "title": "বোম্বে বিধানসভা", "url": "https://bn.wikipedia.org/wiki?curid=1504234", "content": "বোম্বে আইনসভা ১৯৩৭ সালে ভারতের একটি প্রদেশ বোম্বে প্রেসিডেন্সির আইনসভা হিসাবে অস্তিত্ব লাভ করে। এটি ১৯৬০ সাল পর্যন্ত কাজ করে, যখন মহারাষ্ট্র এবং গুজরাত পৃথক রাজ্য গঠিত হয়।\n\n\n== ইতিহাস ==\nবিধানসভার প্রথম অধিবেশন ১৯ জুলাই ১৯৩৭ সালে পুনের কাউন্সিল হলে অনুষ্ঠিত হয়। উচ্চকক্ষ আইন পরিষদের প্রথম অধিবেশন একদিন পরে ১৯৩৭ সালের ২০ জুলাই অনুষ্ঠিত হয়।\nবোম্বে প্রেসিডেন্সি ছিল একটি প্রদেশ, যেটিতে ১৯৩৭ সালে বোম্বে রাজ্য, রেওয়া কাঁথা এজেন্সি, মহীকাণ্ঠা এজেন্সি, পশ্চিম ভারত রাজ্য এজেন্সি, সিন্ধু প্রদেশ এবং অ্যাডেন অন্তর্ভুক্ত ছিল। বোম্বে প্রেসিডেন্সির এখতিয়ারের বাইরে রাখার জন্য এডেনকে ১৯৩৭ সালে আলাদা করে এডেনের একটি পৃথক কলোনি করা হয়।\n১৯৩৭ সালে বোম্বে রাজ্য বিধানসভা নির্বাচন অনুষ্ঠিত হয়। এর আগে, ১৯৩৬ সালে সিন্ধু প্রদেশ বোম্বে প্রেসিডেন্সি থেকে পৃথক হয়ে একটি নতুন প্রদেশ হিসেবে প্রতিষ্ঠিত হয়। সিন্ধু প্রদেশের জন্য আলাদা আইনসভা গঠন করা হয়। ১৯৩৫ সালে ভারত সরকার আইন পাস হয়‌। এর মাধ্যমে কেন্দ্রীয় সরকারের পাশাপাশি প্রাদেশিক সরকার গঠনের ধারণা বাস্তবায়িত হয়। ১৯৩৭ সালে প্রাদেশিক সরকার গঠনের জন্য নির্বাচন অনুষ্ঠিত হয়। সে সময় বিধানসভায় মোট ১৭৫ জন সদস্য ছিল।\nবালাসাহেব গঙ্গাধর খের বোম্বে প্রেসিডেন্সির প্রধানমন্ত্রী হন। কিন্তু ১৯৩৯ সালে স্বাধীনতা সংগ্রামের অংশ হিসেবে ব্রিটিশ ভারতের প্রদেশে সব কংগ্রেস মন্ত্রিসভা পদত্যাগ করে। এরপর বোম্বেকে গভর্নর শাসনের অধীনে রাখা হয়। ১৯৪৬ সালে আবার নির্বাচন অনুষ্ঠিত হয়। এবারও কংগ্রেস বিজয়ী হয় এবং বালাসাহেব খেরের নেতৃত্বে সরকার গঠন করে। তিনি ভারতের স্বাধীনতার পরও ১৯৫২ সাল পর্যন্ত মুখ্যমন্ত্রী হিসেবে দায়িত্বে ছিলেন। বোম্বে বিধানসভার আসনের দল ভিত্তিক বিভাজন: ১৯৩৭ থেকে ১৯৪২ সাল পর্যন্ত, বিআর আম্বেদকর বোম্বে বিধানসভায় বিরোধী দলের নেতা হিসেবে দায়িত্ব পালন করেন। \n\n\n== ১৯৩৭ সালে বিভিন্ন রাজনৈতিক দলের দখলে থাকা আসন ==\nমোট আসন সংখ্যা : ১৭৫\n\n\n== স্বাধীনতার পর ==\n১৯৪৭ সালে ভারতের স্বাধীনতার পর, ১৯৪৬ সালে নির্বাচিত বোম্বাই বিধানসভা ১৯৫১ সালের নির্বাচন পর্যন্ত ভারতের বোম্বাই রাজ্যের একটি অংশ হিসাবে কাজ করতে থাকে।\nপরবর্তীতে ১৯৫৭ সালে বোম্বে বিধানসভার নির্বাচন অনুষ্ঠিত হয়।\n১৯৬০ সালে মহারাষ্ট্র এবং গুজরাত রাজ্যগুলি সৃষ্টি হয়। নতুন রাজ্যে মহারাষ্ট্র বিধানসভা এবং গুজরাত বিধানসভা গঠিত হয় এবং বোম্বে বিধানসভা ভেঙে দেওয়া হয়।\n\n\n== আরও দেখুন ==\nবোম্বে আইন পরিষদ\nমহারাষ্ট্র বিধানসভা\nগুজরাত বিধানসভা\n\n\n== তথ্যসূত্র =="}