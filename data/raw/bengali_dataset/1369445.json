{"pageid": 1369445, "title": "রাধাকমল মুখোপাধ্যায়", "url": "https://bn.wikipedia.org/wiki?curid=1369445", "content": "রাধাকমল মুখোপাধ্যায় (৭ ডিসেম্বর ১৮৮৯ - ২৪ আগস্ট ১৯৬৮) ছিলেন আধুনিক ভারতের একজন নেতৃস্থানীয় চিন্তাবিদ ও সমাজ বিজ্ঞানী।\n\n\n== প্রাথমিক জীবন এবং শিক্ষা ==\nরাধাকমল মুখোপাধ্যায়ের জন্ম পশ্চিমবঙ্গের কলকাতা থেকে ১৮৫ কিলোমিটার উত্তরে অবস্থিত বহরমপুর শহরে। তার বাবা ছিলেন একজন ব্যারিস্টার। বাবা ব্যারিস্টার হওয়ায় বাড়িতে লেখাপড়ার সুন্দর পরিবেশে বেড়ে ওঠেন। বাড়ির মধ্যে ইতিহাস, সাহিত্য, আইন এবং সংস্কৃত গ্রন্থে সমৃদ্ধ একটি গ্রন্থাগারও ছিল। কৃষ্ণনগর কলেজে পড়ার পর তিনি কলকাতা বিশ্ববিদ্যালয়ের অধীনে প্রেসিডেন্সি কলেজে একাডেমিক বৃত্তি লাভ করেন। তিনি ইংরেজি ও ইতিহাসে অনার্স ডিগ্রি নিয়ে পাশ করেন।\n\n\n== কর্মজীবন ==\nকর্মজীবনে তিনি অর্থনীতি ও সমাজবিজ্ঞানের অধ্যাপনার কাজ করেছেন। লখনউ বিশ্ববিদ্যালয়ের উপাচার্য ছিলেন।\nতিনি সমাজতত্ত্বের মাধ্যমে সভ্যতার মূল্যবোধ ব্যাখ্যা করতে চেয়েছিলেন। বিজ্ঞানে অধ্যয়নের দুই বা ততোধিক ভিন্ন ক্ষেত্র জড়িত বা সম্পর্কিত যাকে আন্তঃবিভাগীয় নিয়মানুবর্তিতামূলক পদ্ধতি( ট্রান্সডিসিপ্লিনারি পদ্ধতি) বলা হয়, রাধাকমল প্রকৃত অর্থে ছিলেন সেই পদ্ধতির পথপ্রদর্শক।\n\n\n== সাহিত্যকর্ম ==\nবর্ত্তমান বাংলা সাহিত্য\nবিশ্বভারত\nপ্রথম খণ্ড (১৯২২)\nদ্বিতীয় খণ্ড (১৯২৩)\nদরিদ্রের ক্রন্দন (১৯২৬)\nশাশ্বত ভিখারী\nশিক্ষাসেবক\nপল্লীপ্রচারক\n১৯৭১ সালে ইংরেজিতে অষ্টাবক্র গীতার বক্তৃতাটি প্রকাশিত হয়। এই বইটি তার মৃত্যুর তিন বছর পর প্রকাশিত হয়েছিলো।\n\n\n== সম্মাননা ==\n১৯৬২ সালে তিনি ভারতের তৃতীয় সর্বোচ্চ অসামরিক সম্মাননা পদ্মভূষণে ভূষিত হন।\n\n\n== তথ্যসূত্র =="}