{"pageid": 1126500, "title": "হালীমা শরফুদ্দীন বিজ্ঞান পুরস্কার", "url": "https://bn.wikipedia.org/wiki?curid=1126500", "content": "হালীমা শরফুদ্দীন বিজ্ঞান পুরস্কার হল বাংলা একাডেমি প্রদত্ত একটি পুরস্কার। বাংলা ভাষায় জনপ্রিয় বিজ্ঞান ও প্রযুক্তি বিষয়ক গ্রন্থকারদের বিশিষ্ট অবদান ও তাঁদের সৃষ্টিশীল প্রতিভার স্বীকৃতি দিতে এ পুরস্কার প্রদান করা হয়। পুরস্কার প্রদানের ক্ষেত্রে কোনো লেখকের একটি গ্রন্থকে নির্বাচন করা হয় যেটি গত দুই বছরের মধ্যে প্রকাশিত হয়েছে। \n\n\n== ইতিহাস ==\nঅধ্যক্ষ শইখ শরফুদ্দীন ও হালীমা বেগমের স্মৃতি রক্ষার্থে তাঁদের পুত্র ড. আবদুল্লাহ আল-মুতী শরফুদ্দীনের প্রদত্ত অর্থে বাংলা একাডেমি দ্বি-বার্ষিক এ পুরস্কার প্রদান করে। পুরস্কারের অর্থমূল্য ৩০,০০০.০০ (ত্রিশ হাজার) টাকা। বাংলা একাডেমির বার্ষিক সাধারণ সভায় পুরস্কারপ্রাপ্ত লেখককে ত্রিশ হাজার টাকার চেক, সম্মাননাপত্র ও সম্মাননা স্মারক প্রদান করা হয়। এ পুরস্কার প্রথম প্রদান করা হয় ১৩৯৯ বঙ্গাব্দে, ১৩৯৭-৯৮ দ্বি-বর্ষের জন্য। এ পর্যন্ত ১৩৯৯-১৪০০, ১৪০৩-০৪, ১৪১৩-১৪ এবং ১৪১৭ বঙ্গাব্দ ব্যতীত প্রতি দুই বাংলা সালের জন্য এ পুরস্কার প্রদান করা হয়েছে।\n\n\n== পুরস্কার প্রাপ্তগণ ==\n\n\n== তথ্যসূত্র =="}