{"pageid": 1428771, "title": "ভগৎ ভিখান", "url": "https://bn.wikipedia.org/wiki?curid=1428771", "content": "ভগৎ ভিখান (গুরুমুখী: ਭਗਤ ਭੀਖਨ, উচ্চারণ: [bhæɡæt̪ bhiːkʰɪn]; ১৪৮০ – ১৫৭৩) হলেন একজন মধ্যযুগীয় ভারতীয় ভক্তি কবি-সন্ত, যার দুটি স্তোত্র গুরু গ্রন্থ সাহিবে অন্তর্ভুক্ত রয়েছে। তৎকালীন সময়ে এই নামে দুইজন সাধকের উপস্থিতি সম্পর্কে জানা যায় — ভগৎ ভিখান এবং সুফি সাধক শেখ ভিখান।\n\n\n== প্রথম জীবন ==\nতিনি ১৪৮০ সালে ভারতের বর্তমান উত্তর প্রদেশ রাজ্যের লখনউয়ের কাছাকাছি কাকোরিতে একটি হিন্দু পরিবারে জন্মগ্রহণ করেছিলেন বলে ধারণা করা হয়। অন্যান্য সূত্র, যেমন ভারতীয় সাহিত্যের এনসাইক্লোপিডিয়ায় তাকে ইসলাম ধর্মের অনুসারী বলে বর্ণনা করা হয়েছে। ভগৎ ভিখান ভগৎ রবিদাস ও ভগৎ ধন্না (রামানন্দী সম্প্রদায়) পরম্পরায় ভক্ত ছিলেন।\n\n\n== উত্তরাধিকার ==\nগুরু গ্রন্থ সাহিবে তাঁর স্তোত্রগুলি ঈশ্বরের নামের প্রতি তার আত্ম-উৎসর্গকে প্রতিফলিত করে যেখানে তিনি \"জগতের সমস্ত রোগের নিরাময়\" হিসাবে ঈশ্বরকে বর্ণনা করেছেন।\nমুঘল সম্রাট আকবরের সময়কার পণ্ডিত ব্যক্তিদের মধ্যে ভগৎ ভিখান ছিলেন সবচেয়ে বেশি পণ্ডিত। বহু বছর ধরে তিনি জনগণকে শিক্ষা ও নির্দেশ প্রদানে নিয়োজিত ছিলেন। তিনি অনেক সন্তান রেখে গেছেন যারা তাকওয়া, প্রজ্ঞা, জ্ঞান ও গুণে পূর্ণ ছিলো।\n\n\n== আরও দেখুন ==\nরামানন্দী সম্প্রদায়।\n\n\n== তথ্যসূত্র ==\n\n\n== বহিঃসংযোগ ==\nExcerpts taken from Encyclopedia of Sikhism by Harbans Singh. Published by Punjabi University, Patiala\nThe Sikh Religion, Vol 6,, Max Arthur MacAuliff,  Oxford University Press, 1909."}