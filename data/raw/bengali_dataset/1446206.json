{"pageid": 1446206, "title": "জুনিয়াদহ মাধ্যমিক বিদ্যালয়", "url": "https://bn.wikipedia.org/wiki?curid=1446206", "content": "জুনিয়াদহ মাধ্যমিক বিদ্যালয় (ইংরেজি: Juniadaha Secondary School) কুষ্টিয়া জেলার ভেড়ামারা উপজেলার একটি মাধ্যমিক বিদ্যালয়। বিদ্যালয়টি ১৮৭২ সালে প্রতিষ্ঠিত হয়। এটি কুষ্টিয়া জেলার ভেড়ামারা, মিরপুর ও দৌলতপুর উপজেলার মধ্যে সবচেয়ে প্রাচীন শিক্ষা প্রতিষ্ঠান।\n\n\n== ইতিহাস ==\n১৮৭২ সালে হিন্দু জমিদার আশুতোষ মুখার্জি ও বাবু ললিত মোহন মুখার্জি জুনিয়াদহ মাধ্যমিক বিদ্যালয়টি প্রতিষ্ঠিত করেন। বিদ্যালয়টিতে প্রথমে ষষ্ঠ থেকে অষ্টম শ্রেণী পর্যন্ত চালু হয়। বাবু রামনাথ নন্দী বিদ্যালয়ের প্রথম প্রধান শিক্ষক ছিলেন। ১৯০২ সালে বিদ্যালয়টি কলকাতা বিশ্ববিদ্যালয় কর্তৃক স্বীকৃতি লাভ করে।\n\n\n== অবস্থান ==\nবিদ্যালয়টি কুষ্টিয়া জেলার ভেড়ামারা উপজেলার জুনিয়াদহ ইউনিয়নের সদর দপ্তর জুনিয়াদহে অবস্থিত। ভেড়ামারা শহর থেকে বিদ্যালয়টির দুরত্ব ১৩ কিলোমিটার এবং কুষ্টিয়া শহর থেকে দুরত্ব ৩৬ কিলোমিটার। জুনিয়াদহ পদ্মা নদীর তীরবর্তী কুষ্টিয়া জেলার আদর্শ গ্রামগুলোর মধ্যে একটি।\n\n\n== শিক্ষা কার্যক্রম ==\nবিদ্যালয়টি যশোর বোর্ডের অধীনস্থ একটি মাধ্যমিক বিদ্যালয়। এখানে ৬ষ্ঠ থেকে ১০ম শ্রেণী পর্যন্ত পাঠদান হয়ে থাকে। ৯ম-১০ম শ্রেণীতে তিনটি বিভাগ রয়েছে, এগুলো হলো-\n\nবিজ্ঞান বিভাগ\nমানবিক বিভাগ\nবাণিজ্য বিভাগ\n\n\n== তথ্যসূত্র =="}