{"pageid": 1030042, "title": "চিমটা (বাদ্যযন্ত্র)", "url": "https://bn.wikipedia.org/wiki?curid=1030042", "content": "চিমটা (ইংরেজি: Chimta) হল ভারতীয় উপমহাদেশে প্রচলিত একধরণের ঐতিহ্যবাহী তালাশ্রয়ী ঘনবাদ্যযন্ত্র। এই লোকবাদ্যটির নাম কেবল আক্ষরিক অর্থে চিমটা নয়, বরং দেখতেও এটি চিমটার মত। সময়র সাথে সাথে এতে থালার ন্যায় ছোট ছোট পিতলের ঝুনঝুনির স্থায়ী সংযোজন হয়েছে। দক্ষিণ এশিয়ায় পরম্পরাগতভাবে এই বাদ্যটি বিকশিত হয়েছে। বাদ্যটি প্রায়ই জনপ্রিয় পাঞ্জাবি লোকগান, ভাংরা সংগীত ও শিখ ধর্মীয় সংগীতে ব্যবহার করা হয়। গুরবাণী কীর্তন ও অন্যান্য হিন্দুধর্মীয় কীর্তন অনুষ্ঠানেও এটি ব্যবহার করা হয়।\nচিম্‌টা বাজাতে বাদক এটির গাঁটটিকে হাতে ধরেন এবং দুটো ফালিকে পরস্পরের সাথে আঘাত করে শব্দ প্ৰস্তুত করে থাকেন। ধাতব পিতল  দিয়ে নিৰ্মিত হওয়ার ফলে এটি একরকম উচ্চ ধাতবীয় শব্দ সৃষ্টি করে এবং গানের তাল বজায় রাখতে সহায়তা করে। চিমটার মূল অংশটি লোহা দিয়েও তৈরি হতে পারে। ভাংরা সংগীতে বা বিবাহ অনুষ্ঠানে প্ৰায়শই ঢোল সহযোগে এবং ভাংরা নৃত্যশিল্পীদের দ্বারা এটি বাজানো হয়।\n\n\n== উল্লেখযোগ্য চিমটাবাদক ==\nপ্রয়াত আলম লোহার এই যন্ত্রটি বাজানোর জন্য এবং এটিকে বিশ্বব্যাপী দর্শকদের মাঝে পরিচিত করার জন্য বিখ্যাত ছিলেন। বর্তমান কালে কমল হির এবং আরিফ লোহারের মতো সংগীতজ্ঞগণ এই যন্ত্রটি বাজিয়ে থাকেন। এটি \"মরচে ধরা তাম্বুরা তরোয়াল\"  নামেও পরিচিত। সাম্প্রতিককালের একটি সফরে পরীক্ষামূলক রক ব্যান্ড হিজ নেম ইজ অ্যালাইভের সদস্যরা তাদের পরিবেশনায় চিমটা বাজিয়েছিলেন।\n\n\n== তথ্যসূত্র =="}