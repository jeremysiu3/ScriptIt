{"pageid": 1498154, "title": "ঘুর্ণিঝড় চিডো", "url": "https://bn.wikipedia.org/wiki?curid=1498154", "content": "ঘূর্ণিঝড় চিডো (ইংরেজি Chido) হলো ফ্রান্সের ভারত মহাসাগরীয় অঞ্চল মায়োতে আঘাতকারী একটি ঘূর্ণিঝড়। গত ৯০ বছরের মধ্যে মায়োতে আঘাত হানা সবচেয়ে ভয়াবহ ঘূর্ণিঝড় এটি। উনাইটেড নেশনস অফিস ফর দ্য কোঅর্ডিনেশন অফ হিউম্যানিটারিয়ান অ্যাফেয়ার্স (ওসিএইচএ) জানfয়, সাইক্লোন চিডো ২০২২ সালের গম্বে সাইক্লোন এবং ২০২৩ সালের ফ্রেডি সাইক্লোনের মতো শক্তিশালী, যা মুজাম্বিকে শতাধিক মানুষের মৃত্যু ঘটিয়েছিল।\n\n\n== গতিবেগ ==\n\nঘূর্ণিঝড় চিডোর গতিবেগ ঘণ্টায় অন্তত ২২৬ কিলোমিটার। ক্রান্তীয় ঘূর্ণিঝড়টি দক্ষিণ-পূর্ব ভারত মহাসাগরের মধ্য দিয়ে বয়ে যায়। নিকটবর্তী কোমোরোস এবং মাদাগাস্কার দ্বীপগুলোকেও প্রভাবিত করে।\n\n\n== ক্ষতি ==\n\nচিডোর কারণে অঞ্চলটির অনেক বসতি 'পুরোপুরি ধ্বংস' হয়। ভিডিও ফুটেজে দেখা গেছে, বিদ্যুতের খুঁটি মাটিতে পড়ে আছে। গাছ উপড়ে গেছে, ধাতব ছাদ এবং দেয়ালসহ উন্নত কাঠামো ভেঙে গেছে।\n\n\n== মৃত্যু ও আহত ==\nফ্রান্সের স্বরাষ্ট্র মন্ত্রণালয় জানায়, ঘূর্ণিঝড়ের কারণে ২৪৬ জন আহত হয়েছে।  হাসপাতালে ৩ জনের অবস্থা আশঙ্কাজনক। মৃত ও আহতদের সঠিক সংখ্যা বের করা কঠিন হয়ে পড়ছে। অন্য খবরে জানা যায়, এতে এখন পর্যন্ত কমপক্ষে ১৪ জন নিহত হয়েছে। \n\n\n== তথ্যসূত্র =="}