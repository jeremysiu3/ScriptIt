{"pageid": 1116015, "title": "শুভাগত চৌধুরী", "url": "https://bn.wikipedia.org/wiki?curid=1116015", "content": "শুভাগত চৌধুরী (১৯৪৭ - ১৫ জানুয়ারি ২০২৫) একজন বাংলাদেশি চিকিৎসক এবং লেখক ছিলেন। বিজ্ঞান/কল্পবিজ্ঞান/পরিবেশবিজ্ঞান শাখায় বিশেষ অবদানের জন্য তিনি ২০২১ সালের বাংলা একাডেমি সাহিত্য পুরস্কার অর্জন করেন।\n\n\n== জীবনী ==\nশুভাগত চৌধুরী ১৯৪৭ সালে সিলেটে জন্মগ্রহণ করেন। সিলেটে প্রাথমিক শিক্ষা দিয়ে শিক্ষাজীবন শুরু করেন। তিনি কলকাতায় শান্তিনিকেতনেও কিছুকাল পড়ালেখা করেন। পরে চিকিৎসা বিষয়ে আগ্রহী হয়ে চিকিৎসাবিদ্যায় পড়ালেখা করেন। কর্মজীবনে চট্টগ্রাম বিশ্ববিদ্যালয়ের চিকিৎসা অনুষদের ডিন এবং পরে চট্টগ্রাম মেডিকেল কলেজের অধ্যক্ষ হিসেবেও দায়িত্ব পালন করেন। ২০০৪ সালে সরকারি চাকরি থেকে অবসর গ্রহণের পর বারডেমসহ বিভিন্ন হাসপাতালে চিকিৎসা সেবা প্রদান করেন। শুভাগত নিউইয়র্ক সায়েন্স একাডেমীর নির্বাচিত সদস্য ছিলেন।\nচিকিৎসাবিজ্ঞানে তিনি অসংখ্য গ্রন্থ, গবেষণা ও প্রবন্ধ রচনা করেন। তার গবেষণার মূল বিষয় প্রাণরসায়ন, পুষ্টি ও চিকিৎসা-শিক্ষা পদ্ধতি।\nশুভাগত চৌধুরী ২০২৫ সালের ১৫ জানুয়ারি ৭৮ বছর বয়সে ঢাকার ইব্রাহিম কার্ডিয়াক হাসপাতাল ও গবেষণা ইনস্টিটিউটে ক্যান্সারে আক্রান্ত হয়ে মৃত্যুবরণ করেন।\n\n\n== তথ্যসূত্র =="}