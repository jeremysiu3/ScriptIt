{"pageid": 1528812, "title": "চাও ফ্রায়া নদী", "url": "https://bn.wikipedia.org/wiki?curid=1528812", "content": "চাও ফ্রায়া নদী  থাইল্যান্ডের প্রধান নদী, যার মাধ্যমে পরিবাহিত পলিমাটি দিয়ে দেশের কেন্দ্রস্থল তৈরি হয়েছে। এটি ব্যাংককের মধ্য দিয়ে প্রবাহিত হয়ে থাইল্যান্ড উপসাগরে পড়েছে।\n\n\n== ব্যুৎপত্তি ==\nঅনেক পুরাতন ইউরোপীয় মানচিত্রে, নদীটির নামকরণ করা হয়েছে মায়ে নাম (แม่น้ำ), থাই শব্দ যার অর্থ \"নদী\" (আক্ষরিক অর্থে, \"মাতৃত্বপূর্ণ জল\")। আইরিশ জরিপকারী এবং মানচিত্রকার জেমস ম্যাকার্থি, FRGS, যিনি রয়েল থাই জরিপ বিভাগ প্রতিষ্ঠার আগে সিয়ামিজ সরকার জরিপের মহাপরিচালক হিসেবে দায়িত্ব পালন করেছিলেন, তার বিবরণে লিখেছেন, \" মায়ে নাম একটি সাধারণ শব্দ, মায়ে \"মা\" এবং নাম \"জল\" বোঝায় এবং চাও পিয়া উপাধিটি বোঝায় যে এটি সিয়াম রাজ্যের প্রধান নদী।\" \n১৮৯১ থেকে ১৮৯৬ সাল পর্যন্ত সিয়ামের খনিজ সম্পদ বিভাগের পরিচালক হিসেবে দায়িত্ব পালনকারী হার্বার্ট ওয়ারিংটন স্মিথ  তার ১৮৯৮ সালে প্রথম প্রকাশিত বইতে এটিকে \"দ্য মায়ে নাম চাও ফ্রায়া\" নামে উল্লেখ করেছেন। \nথাইল্যান্ডের ইংরেজি ভাষার মিডিয়াতে, চাও ফ্রায়া নদী নামের অনুবাদে প্রায়শই রাজাদের নদী হিসাবে প্রকাশ করা হয়। \n\n\n== ইতিহাস ==\n\nচাও ফ্রায়া নদীর অববাহিকায় দক্ষিণ-পূর্ব এশিয়ার প্রাচীনতম সভ্যতা গড়ে উঠেছিল। ৭ম শতাব্দী থেকে ১১শ শতাব্দী পর্যন্ত প্রাচীন মন রাজ্য এবং দ্বারবতী সভ্যতা এদের মধ্যে উল্লেখযোগ্য। নদীটি লাভো রাজ্যে গুরুত্বপূর্ণ ভূমিকা পালন করেছিল, যা উজানে চাও ফ্রায়া উপত্যকার বাম তীরে অবস্থিত ছিল এবং তারপর লাভো রাজ্যের উত্তরসূরী রাজ্যগুলিতেও তার ভূমিকা অক্ষুন্ন ছিল। এটি অয়োধায়া রাজ্যের ভিত্তি তৈরি করেছিল, যা পরবর্তীতে ১৪ শতকে আয়ুথায়া রাজ্যের সাথে অন্তর্ভুক্ত করা হয়েছিল, যা আধুনিক থাইল্যান্ডের (পূর্বে সাইয়াম নামে পরিচিত) পূর্বসূরী ছিল। ১৭৮২ সালে পূর্ব তীরে রতনকোসিন (ব্যাংকক) প্রতিষ্ঠার পর নদীটি অত্যন্ত তাৎপর্যপূর্ণ হয়ে ওঠে। ব্যাংকক চাও ফ্রেয়া নদীর পূর্ব তীরে অবস্থিত ছিল এবং পশ্চিম দিক থেকে আগত বার্মিজ আক্রমণ থেকে সাইয়ামকে সুরক্ষা প্রদান করেছিল।\n\n\n== টীকা ==\n\n\n== তথ্যসূত্র =="}