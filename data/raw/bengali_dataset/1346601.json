{"pageid": 1346601, "title": "তৃপ্তি মুরগুন্ডে", "url": "https://bn.wikipedia.org/wiki?curid=1346601", "content": "তৃপ্তি মুরগুন্ডে (জন্ম ৩রা জুন ১৯৮২) হলেন একজন ভারতীয় ব্যাডমিন্টন খেলোয়াড় যিনি একক এবং দ্বৈতভাবে খেলেন। তিনি একজন ধ্যানচাঁদ পুরস্কারপ্রাপ্ত। পুনেতে জন্মগ্রহণকারী এই খেলোয়াড়, ৩ বার রানার্স আপ থাকার পরে ২০০৯ সালের মহিলাদের জাতীয় চ্যাম্পিয়নশিপ জিতেছেন। তিনি সিনিয়র ন্যাশনাল ডাবলস রানার আপ এবং জুনিয়র ন্যাশনাল ডাবলস চ্যাম্পিয়নও ছিলেন। ২০০৪ এবং ২০০৬ সালে দুবার একক ম্যাচে সোনা সহ, তৃপ্তি পাঁচবার দক্ষিণ এশীয় গেমসের স্বর্ণপদক জয়ী। তিনি তাঁর বিভ্রান্তিকর (অর্থাৎ গতিপথ বোঝা যায় না) স্ট্রোকের জন্য পরিচিত। তিনি ১৯৯৯ থেকে ২০১৪ সাল পর্যন্ত বিডব্লিউএফ ইভেন্টের একক ম্যাচে ৬টি আন্তর্জাতিক শিরোপা জিতেছেন (এবং রানার্স আপ ও দ্বৈত সহ মোট ১০টি)। তৃপ্তি ২০০৬ সালে মেলবোর্নে টিম ইভেন্টে কমনওয়েলথ গেমসের ব্রোঞ্জ পদক বিজয়ীও। তিনি, সাইনা নেহওয়ালের সাথে জুটি বেঁধে, মেলবোর্ন কমনওয়েলথ গেমসে মহিলাদের ডাবলস ইভেন্টের সেমিফাইনালে পৌঁছেছিলেন কিন্তু ব্রোঞ্জ মেডেল প্লে অফে হেরে গিয়েছিলেন।\n\n\n== ক্রীড়াজীবন ==\n২০১৪ সালে অবসর গ্রহণের পর, তৃপ্তি ২০১৭ সাল থেকে এখন পর্যন্ত ভারতীয় জাতীয় ব্যাডমিন্টন দলের জন্য ভারতীয় ব্যাডমিন্টন অ্যাসোসিয়েশনের নির্বাচক এবং ২০১৭ সাল থেকে ভারতীয় ব্যাডমিন্টন দলের প্রশিক্ষক। খেলো ইন্ডিয়াতে একজন ট্যালেন্ট স্কাউট হওয়ার পাশাপাশি, তিনি জিতো ফাউন্ডেশনে পরামর্শদাতা হিসেবেও কাজ করছেন এবং অলিম্পিকে পারদর্শী হওয়ার জন্য ৫টি ক্রীড়ায় নেতৃস্থানীয় ক্রীড়াবিদদের সহায়তা করছেন। তৃপ্তি রিও অলিম্পিক ২০১৬, কমনওয়েলথ গেমস ২০১৮, এশিয়ান গেমস ২০১৪, থমাস এবং উবার কাপ ২০১৪, প্রিমিয়ার ব্যাডমিন্টন লিগ ২০১৩ ও ২০১৯ এবং অন্যান্য বিভিন্ন আন্তর্জাতিক টুর্নামেন্টে বিভিন্ন সময়ে বিভিন্ন গণমাধ্যমের চ্যানেলগুলি- যেমন স্টার টিভি চ্যানেলে স্পোর্টস, ডিডি স্পোর্টস, এনডিটিভি, ইন্ডিয়া টুডে, মিরর নাও, উইওন এবং অল ইন্ডিয়া রেডিও ইত্যাদিতে ব্যাডমিন্টনের বিশেষজ্ঞ ধারাভাষ্যকার/ভাষ্যকার ছিলেন। \nতৃপ্তির ২২ বছরের দীর্ঘ ক্রীড়াজীবন রয়েছে। তাঁর প্রাথমিক বছরগুলিতে ৯ বছর বয়স থেকে তিনি পুনেতে বসন্ত গোরের অধীনে প্রশিক্ষণ নেন। এরপর তিনি বেঙ্গালুরুতে প্রকাশ পাড়ুকোন একাডেমিতে চলে যান এবং বেঙ্গালুরুতে কিংবদন্তি প্রকাশ পাড়ুকোন ও বিমল কুমারের অধীনে প্রশিক্ষণ নেন, ১৯৯৯ সাল থেকে তিনি এইখানেই বসবাস করছেন। \n\nমহারাষ্ট্রে অনূর্ধ্ব-১০ বিভাগে রাজ্য চ্যাম্পিয়ন হয়েছেন তৃপ্তি। তারপর, তিনি জুনিয়র (অনূর্ধ্ব-১৮) বিভাগে জাতীয় চ্যাম্পিয়ন হন। তিনি এশিয়ান জুনিয়র ব্যাডমিন্টন চ্যাম্পিয়নশিপ ১৯৯৯-এ ১৭ বছর বয়সে প্রথমবারের মতো ভারতের প্রতিনিধিত্ব করেছিলেন এবং তারপর ২০১৪ সাল পর্যন্ত ভারতের প্রতিনিধিত্ব চালিয়ে যান।\nতিনি সম্প্রতি ক্রীড়ায় আজীবন অর্জনের জন্য  'ধ্যানচাঁদ পুরস্কার' পাওয়ার জন্য নির্বাচিত হন এবং ২০২০ সালের ২৯শে আগস্ট, ভারতের রাষ্ট্রপতি এই পুরস্কার প্রদান করেন। তৃপ্তি স্পোর্টস অথরিটি অফ ইন্ডিয়ার গভর্নিং বডির সদস্যও।\nতৃপ্তি ইন্ডিয়ান অয়েল কর্পোরেশনে কর্মরত। টোকিও ২০২০ অলিম্পিক সম্প্রচার করা সোনি নেটওয়ার্ক দলের বিশেষজ্ঞ প্যানেলের একজন সদস্য ছিলেন তিনি। এই অনুষ্ঠানে, একজন বিশেষজ্ঞ হিসেবে, তিনি ভারতীয় ব্যাডমিন্টনের একমাত্র প্রতিনিধি ছিলেন।\n\n\n== অর্জন ==\n\n\n=== দক্ষিণ এশীয় গেমস ===\nমহিলাদের একক\n\n\n=== বিডব্লিউএফ আন্তর্জাতিক চ্যালেঞ্জ/সিরিজ ===\nমহিলাদের একক\n\nমহিলাদের দ্বৈত\n\nমিশ্র দ্বৈত\n\n  বিডব্লিউএফ আন্তর্জাতিক চ্যালেঞ্জ টুর্নামেন্ট\n  বিডব্লিউএফ আন্তর্জাতিক সিরিজ টুর্নামেন্ট\n  বিডব্লিউএফ ফিউচার সিরিজ টুর্নামেন্ট\n\n\n== তথ্যসূত্র ==\n\n\n== বহিঃসংযোগ =="}