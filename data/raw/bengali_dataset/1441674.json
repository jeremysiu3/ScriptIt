{"pageid": 1441674, "title": "পূর্ব এশীয় বৌদ্ধধর্ম", "url": "https://bn.wikipedia.org/wiki?curid=1441674", "content": "পূর্বএশীয় বৌদ্ধধর্ম বা পূর্বএশীয় মহাযান হলো মহাযান বৌদ্ধধর্মের সম্প্রদায়গুলির জন্য সম্মিলিত শব্দ যা পূর্ব এশিয়া জুড়ে গড়ে উঠেছে যা চীনা বৌদ্ধধর্মের ধর্মগ্রন্থ অনুসরণ করে।\nপূর্বএশীয় বৌদ্ধধর্মের মধ্যে রয়েছে পূর্ব এশিয়ার চীনা, জাপানি, কোরিয়ান ও ভিয়েতনামী বৌদ্ধধর্মের বিভিন্ন রূপ। পূর্বএশীয় বৌদ্ধরা সংখ্যার দিক থেকে বিশ্বের বৌদ্ধ ঐতিহ্যের বৃহত্তম সংগঠন, বিশ্বের বৌদ্ধদের অর্ধেকেরও বেশি।\n\n\n== ইতিহাস ==\nবৌদ্ধধর্মের পূর্বএশীয় রূপগুলি হান সাম্রাজ্য ও সোং সাম্রাজ্যের সময় বিকশিত এবং সেইজন্য চীনা সংস্কৃতি ও দর্শনে প্রভাবিত বৌদ্ধ সম্প্রদায় থেকে উদ্ভূত।  এক সহস্রাব্দ ধরে পূর্বএশীয় বৌদ্ধধর্মের অদম্য বিচ্ছুরণ এর কারণ ছিল প্রাণবন্ত সাংস্কৃতিক বিনিময় যা সেই সময়ে সিল্ক রোড বরাবর মধ্য ও দক্ষিণ এশিয়ার সাথে বাণিজ্যিক যোগাযোগের ফলে তৈরি হয়েছিল। প্রভাবশালী কিছু ঐতিহ্যের মধ্যে রয়েছে চ্যান (জেন), নিচিরেন, শুদ্ধভূমি, হুযান, চীনা গুহ্য ও তিয়ানতাই  বৌদ্ধধর্ম। সম্প্রদায়গুলি বৌদ্ধ গ্রন্থগুলির নতুন, অনন্যভাবে পূর্ব এশীয় ব্যাখ্যা তৈরি করেছে এবং মহাযান সূত্রগুলির অধ্যয়নের উপর দৃষ্টি নিবদ্ধ করেছে। পল উইলিয়ামসের মতে, সূত্রের অধ্যয়নের উপর এই জোর তিব্বতি বৌদ্ধ মনোভাবের সাথে বৈপরীত্য যা সূত্রগুলিকে খুব কঠিন বলে মনে করে যদি না দার্শনিক গ্রন্থের (শাস্ত্র) অধ্যয়নের মাধ্যমে যোগাযোগ করা হয়।\nচীনা ত্রিপিটকের পাঠ্যগুলি দ্বিতীয় শতাব্দীতে অনূদিত হতে শুরু করে এবং ৯৮৩ সালে প্রথম কাঠের ব্লকের মুদ্রিত সংস্করণের মাধ্যমে সংগ্রহটি এক হাজার বছর ধরে বিবর্তিত হতে থাকে। আধুনিক প্রমাণ সংস্করণ হলো তাইশো ত্রিপিটক, ১৯২৪ থেকে ১৯৩২ সালের মধ্যে জাপানে উৎপাদিত হয়।\nধর্মগ্রন্থের অনুশাসন ভাগ করার পাশাপাশি, পূর্বএশীয় বৌদ্ধধর্মের বিভিন্ন রূপগুলি পূর্ব এশীয় মূল্যবোধ ও অনুশীলনগুলিকেও অভিযোজিত করেছে যা ভারতীয় বৌদ্ধধর্মে বিশিষ্ট ছিল না, যেমন চীনা পূর্বপুরুষ পূজা ও কনফুসিয়ান দৃষ্টিভঙ্গির সন্তানোচিত ধার্মিকতা।\nপূর্বএশীয় বৌদ্ধ সন্ন্যাসীরা সাধারণত ধর্মগুপ্তক বিনয় নামে পরিচিত সন্ন্যাসীর নিয়ম অনুসরণ করে। প্রধান ব্যতিক্রম হলো জাপানী বৌদ্ধধর্মের কিছু সম্প্রদায় যেখানে বৌদ্ধ পাদ্রীরা কখনও কখনও ঐতিহ্যগত সন্ন্যাসী আইন বা বিনয়কে অনুসরণ না করেই বিয়ে করে। এটি মেইজি পুনরুদ্ধারের সময় বিকশিত হয়েছিল, যখন বৌদ্ধধর্মের বিরুদ্ধে দেশব্যাপী প্রচারণা কিছু জাপানি বৌদ্ধ সম্প্রদায়কে তাদের অনুশীলন পরিবর্তন করতে বাধ্য করেছিল।\n\n\n== তথ্যসূত্র ==\n\n\n== আরও পড়ুন ==\nAnderl, Christoph (২০১১)। Zen Buddhist Rhetoric in China, Korea, and Japan। Brill Publishers। আইএসবিএন 978-9004185562। \nJones, Charles B. (২০২১)। Pure Land: History, Tradition, and Practice। Shambhala Publications। আইএসবিএন 978-1611808902। \nOrzech, Charles (২০১০)। Esoteric Buddhism and the Tantras in East Asia। Brill Publishers। আইএসবিএন 978-9004184916। \nPoceski, Mario (২০১৪)। The Wiley Blackwell Companion to East and Inner Asian Buddhism। John Wiley & Sons। আইএসবিএন 978-1118610336।"}