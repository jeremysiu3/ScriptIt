{"pageid": 1155383, "title": "ডয়চে ভেলে", "url": "https://bn.wikipedia.org/wiki?curid=1155383", "content": "ডয়েচে ভেলে (সংক্ষেপে ডে. ভেই.) হলো একটি জার্মান রাষ্ট্রীয় মালিকানাধীন আন্তর্জাতিক সম্প্রচারকারী সংস্থা। এটি জার্মান ফেডারেল টেক্স বাজেট দ্বারা অর্থায়িত হয়। ডে. ভেই. নিজেদেরকে সরকারের প্রভাব থেকে মুক্ত ও স্বাধীন একটি গণমাধ্যম হিসেবে দাবি করে। ডে. ভেই. ৩২ টি ভাষায় নিজেদের সম্প্রচার কার্যক্রম চালায়। ডে. ভেই. ইংরেজি, জার্মান,আরবি ও স্পেনীয় ভাষায় স্যাটেলাইট টেলিভিশন চ্যানেল পরিচালনা করে।\nডে. ভেই. ১৯৫৩ সাল থেকে সম্প্রচার শুরু করে। এটির সদর দপ্তর জার্মানির বনে অবস্থিত। বন থেকে রেডিও কার্যক্রম সম্প্রচার করা হয়। তবে টেলিভিশন সম্প্রচার কার্যক্রম জার্মানির রাজধানী বার্লিন থেকে পরিচালিত হয়। উভয় স্থান থেকেই ডে. ভেই. এর ডিজিটাল সম্প্রচার কার্যক্রম চালানো হয়।\n\n\n== ইতিহাস ==\nডে. ভেই. প্রথম সম্প্রচার শুরু করে ১৯৫৩ সালের ৩ মে। শুরুর দিকে এটি বিভিন্ন সংস্থার দ্বারা নিয়ন্ত্রিত হয়েছিল। কিন্তু ১৯৬০ সালে আদালতের একটি রায়ের মাধ্যমে ডয়চে ভেলে একটি স্বাধীন পাবলিক সংস্থায় পরিণত হয়। শুরুতে,এটির সদর দপ্তর ছিল পশ্চিম জার্মানির কোলন শহরে। তবে ১৯৯০ সালে জার্মানির পুণর্মিলনীর পর ডয়েচে ভেলের সদর দপ্তর বনে স্থানান্তর করা হয়।\n\n\n=== ডে. ভেই. (টিভি) ===\n১৯৮৮ সালে ডয়েচে ভেলে রিয়াস টিভি নামের একটি স্যাটেলাইট টেলিভিশন পরিষেবা চালু করে। কিন্তু জার্মানির পুণর্মিলনীর পর এটি বন্ধ হয়ে যায়। ১৯৯২ সালের ১ এপ্রিল ডয়চে ভেলে রিয়াস টিভির সম্প্রচার সুবিধাগুলি উত্তরাধিকার সূত্রে পায়, সেগুলিকে ব্যবহার করে স্যাটেলাইটের মাধ্যমে একটি জার্মান এবং ইংরেজি ভাষার টেলিভিশন চ্যানেল সম্প্রচার শুরু করে। পরের বছর,ডে. ভেই. একটি সংক্ষিপ্ত স্প্যানীয় সম্প্রচার বিভাগ যোগ করে।১৯৯৫ সালে, এটি ২৪ ঘন্টা সম্প্রচার শুরু করে। এটি ১২ ঘন্টা জার্মান, ১০ ঘন্টা ইংরেজি,২ ঘন্টা স্পেনীয় ভাষায় অনুষ্ঠান সম্প্রচার করত।\n৬ ফেব্রুয়ারী ২০১২ সালে, ডয়চে ভেলে নিজেদের টেলিভিশন চ্যানেল এবং নিজেদের অনুষ্ঠানের সময়সূচী পুনরায় পরিবর্তন করে। বর্তমানে এটি এর সমস্ত পরিষেবার জন্য সংক্ষেপণ ডে. ভেই. (DW) ব্যবহার করে। ডে. ভেই. ২০১৫ সালের ২২ শে জুন আবার তার সময়সূচী পরিবর্তন করে।\n\n\n== আরও দেখুন ==\nব্রিটিশ ব্রডকাস্টিং কর্পোরেশন\nআল জাজিরা\nডয়চে ভেলে বাংলা\n\n\n== তথ্যসূত্র ==\n\n\n== বহিঃসংযোগ ==\nডয়চে ভেলের ওয়েবসাইট"}