{"pageid": 1530208, "title": "চেকানুর মৌলভী", "url": "https://bn.wikipedia.org/wiki?curid=1530208", "content": "পি কে মোহাম্মদ বা চেকানুর মৌলভি (জন্ম ১৯৩৬) ছিলেন ভারতের কেরালার মালাপ্পুরম জেলার চেকানুরের একজন ভারতীয় আধুনিক ইসলামপন্থী।  তিনি কুরআন সুন্নাত সোসাইটির প্রতিষ্ঠাতা।  তিনি ১৯৯৩ সালের ২৯ জুলাই নিখোঁজ হন। তার মৃত্যু নিয়ে অনিশ্চয়তা রয়েছে। \n\n\n== জীবনী ==\nআব্দুল্লাকুট্টি ও ফাতিমার ছেলে হিসেবে ১৯৩৬ সালে তিনি বর্তমান মালাপ্পুরম জেলার এডাপ্পালের কাছে চেকান্নুরে জন্মগ্রহণ করেন। প্রাথমিক শিক্ষা ও ধর্মীয় পড়াশোনা শেষ করে ১৯৬০ সালে ভেল্লোরের বাখিয়াতুস সালিহাত কলেজ থেকে ধর্মীয় বিষয়ে বাখবি ডিগ্রি অর্জন করে দেশে ফিরে আসেন। এরপর তিনি ক্রমান্বয়ে কোক্কুর জুমা মসজিদ, জামায়াতে ইসলামির শান্তপুরম ইসলামিয়া কলেজ এবং মুজাহিদ গোষ্ঠীর এডাভান্নার জামিয়া নাদভিয়ায় শিক্ষক হিসেবে কাজ করেন। কিন্তু এই প্রতিষ্ঠানগুলোর দৃষ্টিভঙ্গির সঙ্গে তার মতের মিল না হওয়ায় কোথাও তিনি বেশিদিন কাজে থাকতে পারেননি। পরে ১৯৬৮ সালে নিজের মত প্রচারের জন্য ‘নিরীক্ষণ’ নামে একটি মাসিক পত্রিকা বের করেন এবং কোঝিকোড় ও মালাপ্পুরম জেলায় ধর্মীয় বক্তৃতামালা আয়োজন করেন। আর্থিক সমস্যার কারণে তিনি ব্যবসার দিকে ঝুঁকেছিলেন। কিন্তু শীঘ্রই আবার ধর্ম প্রচারে ফিরে আসেন। তিনি ‘আলবুরহান’ নামে আরেকটি মাসিক পত্রিকা শুরু করেন। ‘কুরআনে উত্তরাধিকার আইন’, ‘সর্বধর্ম সত্যবাদ কুরআনে’— নামে এরকম প্রায় সতেরোটি গ্রন্থ তিনি প্রকাশ করেন।\n\n\n== অন্তর্ধান এবং তদন্ত ==\n১৯৯৬ সালে সিবিআই মামলাটি নিজের হাতে নেয় এবং ২০০০ সালে খুনের সন্দেহে অতি-রক্ষণশীল মুসলিম সম্প্রদায়ের দুই সদস্যকে গ্রেপ্তার করে। \nমামলাটি বাধাগ্রস্ত হয় কারণ বেশ কয়েকজন সাক্ষী নিখোঁজ হয়ে যায়। ২০০৮ সালে সাক্ষ্য দিতে না এসে তারা বিদেশে পালিয়ে গেলে তাদের সম্পত্তি বাজেয়াপ্ত করা হয়। \nমোহাম্মদের স্ত্রী তার আইনজীবী অ্যাডভোকেট এসকে প্রেমরাজের মাধ্যমে এপি আবুবকর মুসালিয়ারকে খুনের সন্দেহভাজন হিসেবে অভিযুক্ত করার জন্য একটি আবেদন দায়ের করে। যা আদালত মঞ্জুর করে।  আদালত জানায় যে মোহাম্মদের মৃতদেহ রহস্যজনকভাবে ফেলে দেওয়া হয়েছিল যাতে কখনও উদ্ধার না হয়।  কিন্তু পরে হাই কোর্টে এই সিদ্ধান্ত বাতিল করা হয়। \n২০১৮ সালে কেরালা হাইকোর্টের একটি সিদ্ধান্ত বেঞ্চ প্রথম অভিযুক্তকে খালাস দেয়।  এর ফলে, মামলার সকল অভিযুক্ত মুক্তি পায়, যার মধ্যে প্রথম অভিযুক্ত ভিভি হামসাও রয়েছে। তাকে ২০১০ সালে দুই মেয়াদের যাবজ্জীবন কারাদণ্ড দেওয়া হয়েছিল।  এমনকি চেকানুর মৌলভীর মৃত্যুও প্রমাণিত হয়নি। \n\n\n== জনপ্রিয় সংস্কৃতিতে ==\nতার নিখোঁজ হওয়ার ঘটনা ২০০৯ সালে \"ওরে ওরু চেকান্নুর\" নামে একটি তথ্যচিত্রে তুলে ধরা হয়েছে। এখানে তার জীবন এবং নিখোঁজ হওয়ার রহস্য নিয়ে আলোচনা করা হয়েছে।\n\n\n== তথ্যসূত্র =="}