{"pageid": 1083977, "title": "সুমিত আন্তিল", "url": "https://bn.wikipedia.org/wiki?curid=1083977", "content": "সুমিত আন্তিল (জন্ম ৬ই জুলাই ১৯৯৮) একজন ভারতীয় প্যারালিম্পিয়ান এবং বর্শা নিক্ষেপকারী । তিনি ২০২০ গ্রীষ্মকালীন প্যারালিম্পিকে পুরুষদের বর্শা নিক্ষেপ এফ ৬৪ বিভাগে স্বর্ণপদক জিতেছিলেন।  তিনি ফাইনালে ৬৮.৫৫ মিটার নিক্ষেপ করে বিশ্ব রেকর্ড সৃষ্টি করেন। \n\n\n== প্রাথমিক জীবন ==\nসুমিত অন্তিলের জন্ম ১৯৯৮ সালের ৬ই জুলাই ভারতের হরিয়ানা , সোনিপথের খেওড়ার এক জাট পরিবারে।  তিনি ১৭ বছর বয়সে ২০১৫ সালে একটি মোটরবাইক দুর্ঘটনায় জড়িত হওয়ার পরে হাঁটুর নিচে তার বাম পা হারিয়েছিলেন। প্যারা চ্যাম্পিয়ন্স প্রোগ্রামের মাধ্যমে সুমিতকে গোস্পোর্টস ফাউন্ডেশন  সমর্থন করে।  যখন সুমিত দিল্লি বিশ্ববিদ্যালয়ের একটি মর্যাদাপূর্ণ কলেজ, রামযশ কলেজ থেকে তার বি.কম পড়াশোনা করছিলেন - তাকে প্যারা অ্যাথলেটিক্সের সাথে পরিচয় করিয়ে দিলেন আরেক প্যারা অ্যাথলেট, রাজকুমার।\n২০১৭ সালে, সুমিত দিল্লিতে নিতিন জয়সওয়ালের অধীনে প্রশিক্ষণ শুরু করেন এবং তারপর থেকে তিনি বিভিন্ন জাতীয় এবং আন্তর্জাতিক প্ল্যাটফর্মে প্রতিযোগিতা শুরু করেন। তার প্রতিভা, কঠোর পরিশ্রম এবং সম্ভাবনার সাক্ষী হওয়ার পর, গোস্পোর্টস তাকে ২০১৯ সালে প্যারা চ্যাম্পিয়ন্স প্রোগ্রামে অন্তর্ভুক্ত করে এবং সমর্থন করা শুরু করে।\n\n\n== কর্মজীবন ==\n২০১৯ সালে, ইতালির ওয়ার্ল্ড প্যারা অ্যাথলেটিক্স গ্র্যান্ড প্রিক্সে, তিনি ইতিহাস সৃষ্টি করেছিলেন যখন তিনি সম্মিলিত ইভেন্টে সিলভার মেডেল জেতার পথে F64 ক্যাটাগরিতে বিশ্ব রেকর্ড ভেঙেছিলেন যা একটি অবিশ্বাস্য অর্জন। এরপর ২০১৯-য়ে দুবাইতে তিনি ওয়ার্ল্ড প্যারা অ্যাথলেটিক্স চ্যাম্পিয়নশিপে রৌপ্য পদক জিতেছিলেন এবং এই প্রক্রিয়ায় এফ৬৪ বিভাগে তার নিজের বিশ্ব রেকর্ড ভেঙেছিলেন। \n২০২১ সালের আগস্ট মাসে সুমিত ২০২০ গ্রীষ্মকালীন প্যারালিম্পিক্সে ৬৪.৫৫ মিটার বর্শা নিক্ষেপের সঙ্গে স্বর্ণপদক জিতেছিলেন। \n\n\n== আরো দেখুন ==\nভারতে অ্যাথলেটিক্স\n২০২০ গ্রীষ্মকালীন প্যারালিম্পিকে ভারত\n\n\n== তথ্যসূত্র =="}