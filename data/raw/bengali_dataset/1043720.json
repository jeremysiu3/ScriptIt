{"pageid": 1043720, "title": "আল-ওয়াদ মসজিদ", "url": "https://bn.wikipedia.org/wiki?curid=1043720", "content": "আল-ওয়াদ মসজিদ (আরবি: جامع الواد, প্রতিবর্ণীকৃত: jama' al-wad, অনুবাদ 'নদীর মসজিদ'; আমাজিগ: ⵎⴻⵣⴳⵉⴷⴰ ⵏ ⵊⴰⵎⵄⵍⵡⴰⴷ) মরক্কোর ঐতিহাসিক শহর ফেজের ফেস আল-বালিতে অবস্থিত একটি মসজিদ। এটি অষ্টাদশ শতাব্দীর শেষে বা উনবিংশ শতাব্দীর শুরুতে, একই নামের চতুর্দশ শতাব্দীর একটি প্রাক্তন মাদ্রাসার স্থানে নির্মিত হয়।\n\n\n== ইতিহাস ==\n\nমসজিদটি প্রাক্তন আল-ওয়াদ মাদ্রাসার স্থানে অবস্থিত। ১৩২৩ সালে মেরিনিড সুলতান দ্বিতীয় আবু সাইদ উসমান মাদরাসাটি নির্মাণ করেন। মাদ্রাসার নাম (নদীর মসজিদ) নির্দেশ করে এটি ওয়াদ মাসমুদা এর উপরে অবস্থিত। ওয়াদ মাসমুদা হলো ওয়াদ ফেস নদীর সাথে সংযুক্ত একটি খাল যা ঐতিহাসিকভাবে ফেস আল-বালির আন্দালুস কোয়ার্টারের বেশিরভাগ অংশে পানি সরবরাহ করেছে (কয়েক দশক আগে খালটি ভরাট করা হয়েছে)। আস-সাহরিজ ও আস-সাবাইন মাদ্রাসার পাশাপাশি এই মাদ্রাসাটিও নিকটবর্তী আন্দালুস মসজিদে অধ্যয়নরত শিক্ষার্থীদের বাসস্থান ও শিক্ষাদানের জন্য নির্মাণ করা হয়। যদিও আন্দালুস মসজিদটি মধ্যযুগে শিক্ষাবৃত্তি ও অধ্যয়নের প্রধান কেন্দ্র ছিল, সম্ভবত পরবর্তীতে আল কারাওইন বিশ্ববিদ্যালয়ের জন্য মাদরাসাগুলোর গুরুত্ব কমে যায়। অষ্টাদশ শতাব্দীর শেষে বা উনবিংশ শতাব্দীর শুরুতে অ্যালৌউত সুলতান মৌলে সুলায়মান (যিনি ফেজে আরও বেশ কয়েকটি মসজিদ নির্মাণ করেন) মাদরাসাটি ভেঙে ফেলেন এবং সেখানে একটি নতুন মসজিদ নির্মাণ করেন যা এই জেলার অন্যতম প্রধান জামে মসজিদ।\n\n\n== স্থাপত্য ==\nমসজিদটি মরক্কান স্থাপত্যশৈলী অনুসরণ করে। এর একটি বৈশিষ্ট্যপূর্ণ ও বর্গাকার মিনার আছে। মিনারের জানালাগুলোর কাঠামো তুলনামূলক কম সজ্জিত। মসজিদটিতে একটি খুবই বড় আয়তাকার প্রাঙ্গণ (শান) রয়েছে যা আংশিকভাবে ফলের গাছে পরিপূর্ণ।\n\n\n== আরও দেখুন ==\nমসজিদের তালিকা\nমরক্কোর মসজিদের তালিকা\nআফ্রিকার মসজিদের তালিকা\nআল ফাস মসজিদ\nঔজদার বড় মসজিদ\nআল-কারাওইন বিশ্ববিদ্যালয়\nমেকনেস গ্র্যান্ড মসজিদ\nআল-বাঈদা মসজিদ\n\n\n== তথ্যসূত্র =="}