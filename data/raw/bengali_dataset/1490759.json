{"pageid": 1490759, "title": "আফগানিস্তান চ্যাম্পিয়ন্স লিগ", "url": "https://bn.wikipedia.org/wiki?curid=1490759", "content": "আফগানিস্তান চ্যাম্পিয়ন্স লিগ হল আফগানিস্তান ফুটবল ফেডারেশন পরিচালিত পুরুষদের জাতীয় স্তরের পেশাদার ক্লাব ফুটবলের সর্বোচ্চ লিগ। ২০২১ সাল থেকে এটি অনুষ্ঠিত হয়ে আসছে। এই প্রতিযোগিতার বিজয়ী দল মহাদেশীয় স্তরে এএফসি চ্যালেঞ্জ লিগ খেলার সুযোগ পেয়ে থাকে।\n\n\n== ইতিহাস ==\nআফগান প্রিমিয়ার লিগের পরিবর্তে ২০২১ সালে আফগানিস্তান চ্যাম্পিয়ন্স লিগ প্রতিষ্ঠিত হয়। লিগে কাবুল, হেরাত এবং বলখের ১২টি ক্লাব ছিল।\nদ্বিতীয় (২০২২) মৌসুমে, আবু মুসলিম ক্লাব ৪ পয়েন্টে পিছিয়ে থেকে অ্যাটাক এনার্জির পরে দ্বিতীয় স্থানে ছিল। ১২টি ক্লাবের মধ্যে এই দুটি ক্লাব কোনো পরাজয় ছাড়াই লিগ শেষ করেছিল। চ্যাম্পিয়ন্স লিগের খেলা চলাকালীন, অ্যাটাক এনার্জি এবং আবু মুসলিমের দল একে অপরের বিরুদ্ধে খেলে এবং এই ম্যাচটি ১–১ গোলে শেষ হয়।\n২০২৩ সালে আর্থিক সঙ্কটের কারণে লিগ অনুষ্ঠিত হয়নি, কারণ হিসেবে রাজনৈতিক পরিবর্তন এবং আফগান ফুটবলের মধ্যে তালেবানের উপস্থিতি, ফিফা বিধি লঙ্ঘন, এবং অবশিষ্ট তহবিল ২০২২ সালে শেষ হওয়ার পর ফিফা ২০২৩ সালের শুরু থেকে আফগানিস্তান ফুটবল ফেডারেশনের কাছে আর বাজেট না পাঠানো উল্লেখযোগ্য।\nজানুয়ারি ২০২৪-এ, আফগানিস্তান ফুটবল ফেডারেশন ২০ এপ্রিল রমজানের পর লিগ ফিরিয়ে আনার ঘোষণা করেছিল। ২০২৪ মৌসুমে অ্যাটাক এনার্জি তাদের ১১ ম্যাচের সবকটি জিতে মৌসুমটি অপরাজিত থাকার পর তাদের টানা দ্বিতীয় শিরোপা জিতেছিল।\n\n\n== প্রতিযোগিতার বিন্যাস ==\n\n\n=== প্রতিযোগিতা ===\nচ্যাম্পিয়ন্স লিগে মোট ১২টি ক্লাব রয়েছে। একটি মৌসুমে প্রতিটি ক্লাব অন্যদের সাথে একবার খেলে (একটি একক রাউন্ড-রবিন পদ্ধতিতে হয়ে থাকে)। দলগুলো জয়ের জন্য তিন পয়েন্ট এবং ড্রয়ের জন্য এক পয়েন্ট পায়। হারের জন্য কোন পয়েন্ট দেওয়া হয় না। দলগুলিকে মোট পয়েন্ট, তারপর গোল পার্থক্য এবং তারপর মোট স্বপক্ষে গোল হিসাবে স্থান দেওয়া হয়। তখনও সমান হলে, দলগুলি একই অবস্থান দখল করেছে বলে মনে করা হয়। যদি চ্যাম্পিয়নশিপের জন্য বা রেলিগেশনের জন্য বা অন্যান্য প্রতিযোগিতার যোগ্যতার জন্য টাই হয়, একটি প্লে-অফ ম্যাচ র‌্যাঙ্ক নির্ধারণ করে।\n\n\n=== এশিয়ান প্রতিযোগিতার জন্য যোগ্যতা ===\nচ্যাম্পিয়ন দল এএফসি চ্যালেঞ্জ লিগ প্রতিযোগিতায় খেলার যোগ্যতা অর্জন করে।\nঅ্যাটাক এনার্জি পরবর্তী মৌসুমে এএফসি চ্যালেঞ্জ লিগ প্রতিযোগিতায় খেলার সুযোগ পেয়েছিল, কিন্তু প্লে অফ পর্বে কিরগিজস্তানের আবদিশ-আতা কান্তের কাছে পরাজিত হয়ে টুর্নামেন্ট থেকে ছিটকে যায়।\n\n\n== চ্যাম্পিয়ন ==\n\n\n== বর্তমান ক্লাব ==\n২০২৪ মৌসুমে ১২টি ক্লাব খেলেছে:\n\n\n== সম্প্রচার ==\nএপ্রিল ২০২৪-এ, আরিয়ানা টেলিভিশন নেটওয়ার্ক আফগানিস্তান ফুটবল ফেডারেশনের সাথে একটি চুক্তি স্বাক্ষর করে যার ফলে আফগানিস্তান চ্যাম্পিয়ন্স লিগের তৃতীয় মৌসুম আইনগতভাবে এবং একচেটিয়াভাবে সম্প্রচার করা হয়। লিগটি ভিক্টর এনার্জি ড্রিংক দ্বারা স্পনসর করা হয়েছিল।\n\n\n== তথ্যসূত্র ==\n\n\n== বহিঃসংযোগ ==\nআরএসএসএসএফ.কম – আফগানিস্তান – চ্যাম্পিয়নদের তালিকা"}