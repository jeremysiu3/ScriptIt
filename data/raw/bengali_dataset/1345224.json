{"pageid": 1345224, "title": "বাছা নগমা", "url": "https://bn.wikipedia.org/wiki?curid=1345224", "content": "বাছা নগমা কাশ্মীর উপত্যকার অন্যতম প্রধান লোকনৃত্য। কাশ্মীরের কিছু অংশে এটিকে বাচা গ্যাভাউন নামেও উল্লেখ করা হয়। কাবুলের আফগানদের এই নাচ উদ্ভবের কৃতিত্ব দেওয়া হয়। এটি হাফিজা নাগমার একটি প্রকারভেদ। বাছা নগমা প্রদর্শনের সময়, একটি কিশোরী ছেলে, মেয়ে নর্তকীর পোশাক পরে। সেই নর্তক হাফিজা শৈলীতে প্রশিক্ষণপ্রাপ্ত হয়। নর্তক কাশ্মীরি ব্যালাড গায় এবং নাচ করে। এই নৃত্য গ্রামে জনপ্রিয়, প্রধানত ফসল কাটার সময় এটি অনুষ্ঠিত হয়। এটি সামাজিক জমায়েতে অল্পবয়সী ছেলেদের দ্বারা প্রদর্শিত হয়। নর্তকরা লম্বা ঘাগরা পরে মহিলাদের ছদ্মবেশ ধারণ করে। কাশ্মীরে বিয়ের অনুষ্ঠানের সময়, যখন ঝিলম নদীতে নৌকায় করে বিয়ের মিছিল বের করা হয় তখন এই নৃত্য প্রদর্শিত হয়। এই নৃত্যের শৈলী অনেক প্রশংসিত। এর বিশাল শ্রোতাদের আকর্ষণ করার ক্ষমতা রয়েছে। নৃত্যের সময় রবাব, সারঙ্গী এবং ঢোলের মত বাদ্যযন্ত্র বাজানো হয়। এটি হাফিজা নৃত্য ফর্মের মতই দ্রুত ঘূর্ণায়মান অঙ্গ সঞ্চালনার সাথে জড়িত। কথকের সাথেও এর সাদৃশ্য দেখা যায়। গান-নাচের প্রক্রিয়াটি বাচ নাগমা জশন - কিড ড্যান্সারের সেলিব্রেশন নামে পরিচিত। নৃত্যশিল্পী দ্য বাচা - দ্য কিড নামে পরিচিত। নর্তক সাধারণত একজন পাতলা, ছিপছিপে এবং সুন্দর অল্পবয়সী যুবক হন। বহু রঙের ঘাগরার মতো পোশাকে একজন মহিলার ন্যায় সজ্জিত হয়ে সে কখনও হাস্যকরভাবে দর্শকদের মনোরঞ্জন করে ।\nএই নৃত্যটি কাশ্মীরের লোককাহিনীতে একটি বিশেষ স্থান দখল করে আছে। জনসমাগমে ও উৎসব অনুষ্ঠানের সময় যেখানে লোকেরা একে অপরের সাথে মেলামেশা করে সেখানে এই নাচ পরিবেশিত হয় । দর্শকরা গানের সাথে নর্তকের আনন্দময় গতিবিধি দ্বারা বিনোদিত হয়। এই লোকনৃত্যটি পুরানো দিনে বিনোদনের অন্যতম মাধ্যম ছিল। সময়ের সাথেও এর জনপ্রিয়তা ক্ষুণ্ণ হয়নি বাছা নগমা নৃত্য এখনও একটি প্রমুখ লোকনৃত্যে হিসাবে বিদ্যমান এবং কাশ্মীরি সংস্কৃতির অন্যতম প্রধান উপাদান হিসাবে বিবেচিত হয়। বাছা নাগমার আগে হাফিজ নাগমা বা 'মহিলা নর্তকীর গান' পরিবেশনের রিতী আছে।\n\n\n== তথ্যসূত্র =="}