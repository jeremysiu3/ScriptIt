{"pageid": 1353196, "title": "সাউথ পয়েন্ট স্কুল এন্ড কলেজ", "url": "https://bn.wikipedia.org/wiki?curid=1353196", "content": "সাউথ পয়েন্ট স্কুল এন্ড  কলেজ বাংলাদেশের একটি বেসরকারি স্কুল ও কলেজ। এটি ২০০২ সালে প্রতিষ্ঠিত হয় এবং বাংলাদেশে ঢাকায় অবস্থিত। প্রতিষ্ঠানটির ছয়টি শাখা রয়েছে যেগুলি বারিধারা, মালিবাগ, মিরপুর, বনানী, শ্যামপুর এবং উত্তরায় অবস্থিত। ভিকারুননিসা নূন স্কুল এন্ড কলেজের প্রাক্তন অধ্যক্ষ হামিদা আলী স্কুলটি প্রতিষ্ঠা করেন। ২০০৯ সালে প্রতিষ্ঠানটি ঢাকা শিক্ষা বোর্ড কর্তৃক সেরা শিক্ষা প্রতিষ্ঠান হিসাবে স্বীকৃতি পায়।\n\n\n== ইতিহাস ==\nএম এ রশিদ ও হামিদা আলী বিদ্যালয়টি প্রতিষ্ঠা করেন। তিনি বিদ্যালয়ের প্রথম অধ্যক্ষ ছিলেন। বিদ্যালয়ের প্রথম ক্যাম্পাস নিকেতনে খোলা হয়, পরে মালিবাগ ও অন্যান্য জায়গাতেও শাখা খোলা হয়।\n২০২০ সালে জুন মাসে কোভিড-১৯ এর বৈশ্বিক মহামারীর সময়কালে ভর্তি পরীক্ষা নেয়ায় স্কুলটি সমালোচিত হয়। দীর্ঘ ১৮ মাস বন্ধ থাকার পরে ২০২১ সালের ১২ সেপ্টেম্বর থেকে শিক্ষা মন্ত্রণালয়ের নির্দেশক্রমে স্কুলটি পূনরায় চালু করা হয়।\n\n\n== কলেজ ক্যাম্পাস ==\nএটির বর্তমানে ছয়টি ক্যাম্পাস রয়েছে, যার সর্বশেষ শ্যামপুরে খোলা হয়।\nছয়টি ক্যাম্পাসের মধ্যে সবচেয়ে বড় হলো বারিধারা ক্যাম্পাস। ক্যাম্পাসটিতে দশ তলা ভবন রয়েছে। বারিধারা শাখাটি ২০১৯ সালে নতুন ক্যাম্পাসে (নিজস্ব সম্পত্তি) স্থানান্তর করার আগে একটি ভাড়া ভবনে এর কার্যক্রম চালিয়েছিল। ক্যাম্পাসের পাশে একটি বড় খেলার মাঠ রয়েছে যা ক্রিকেট, ফুটবল এবং অন্যান্য কয়েকটি ক্রীড়া অনুশীলনের জন্য ব্যবহৃত হয়।\n\n\n== পাঠ্যক্রম ==\nসাউথ পয়েন্ট স্কুল এন্ড  কলেজে প্রতি বছর বাংলাদেশ সরকার কর্তৃক নেওয়া পিইসি, এইচএসসি, জেএসসি, এসএসসি এবং এইচএসসি পরীক্ষা গুলো  পরিচালিত হয়।\nশুধুমাত্র মালিবাগ শাখা, মিরপুর শাখা এবং বনানী শাখায় ইংরেজি-মাধ্যম রয়েছে এবং শুধুমাত্র বনানী শাখাই একমাত্র ইংরেজি-মাধ্যম শাখা। বাকি শাখাগুলোতে হয় ইংরেজি সংস্করণ অথবা বাংলা সংস্করণ।\n\n\n== কার্যক্রম ==\n\n\n=== খেলাধুলা ===\nসাউথ পয়েন্ট স্কুল এন্ড  কলেজের কোনো খেলাধুলায় কোনো অফিসিয়াল দল নেই তবে ক্রিকেট, ফুটবল এবং ব্যাডমিন্টনের মতো খেলাগুলো বিভিন্ন শাখায় ব্যাপকভাবে অনুশীলন করানো হয়। বঙ্গবন্ধুর ১০০ তম জন্মদিন উদ্‌যাপন উপলক্ষে ২০২০ সালেব ১৭ মার্চ বারিধারা ক্যাম্পাসের মাঠে একটি অফিসিয়াল আন্তঃস্কুল ক্রিকেট টুর্নামেন্ট অনুষ্ঠিত হওয়ার কথা ছিলো কিন্তু পরে কোভিড-১৯ মহামারীর কারণে বাংলাদেশে ১৭ মার্চ থেকে স্কুল- কলেজ বন্ধ থাকায় তা বাতিল করা হয়।\n\n\n=== বার্ষিক ক্রীড়া দিবস ===\nপ্রতি বছর জানুয়ারি থেকে ফেব্রুয়ারির মধ্যে একটি বার্ষিক ক্রীড়া প্রতিযোগিতা অনুষ্ঠিত হয়। প্রত্যেক শিক্ষার্থী প্রতিযোগিতার জন্য নির্বাচিত হয় না। প্রতিযোগিতায় অংশগ্রহণ করতে ইচ্ছুক প্রত্যেক শিক্ষার্থীকে নিজ নিজ খেলার পরীক্ষা দিতে হবে। উদাহরণস্বরূপ যে ম্যারাথন পরীক্ষায় সবার মধ্যে প্রথম হবে সে প্রতিযোগিতার জন্য যোগ্য বলে গণ্য  হবে এবং অন্যরা না। ম্যারাথন (মিটার নির্ভর), \"মোরোক লোরাই\" ইত্যাদি সহ প্রতিযোগিতায় বিভিন্ন ক্রীড়া ইভেন্ট হয়। প্রতিযোগিতা শুরু হওয়ার আগে সমাবেশ অনুষ্ঠিত হয়।\n\n\n=== আন্ত:বিদ্যালয় শিল্প প্রতিযোগিতা ===\nস্বাধীনতা দিবস, পহেলা বৈশাখ, বঙ্গবন্ধুর জন্মদিন, বিজয় দিবস ইত্যাদির মতো প্রতিটি বিশেষ অনুষ্ঠানের  প্রতি বছর পাঁচটি শাখায় একটি আন্ত:স্কুল চিত্রাঙ্গন প্রতিযোগিতা অনুষ্ঠিত হয়।\n\n\n=== পাঠ্যক্রম বহির্ভূত কার্যক্রম (ইসিএ) ===\nপ্রতিষ্ঠানটি ২০১৮ সালে অতিরিক্ত পাঠ্যক্রমিক কার্যক্রমের ক্লাস শুরু করে। ২০১৮ সালের আগে পাঠ্যক্রম বহির্ভূত কার্যকলাপে শুধুমাত্র গান গাওয়া এবং অঙ্কন অন্তর্ভুক্ত ছিল কিন্তু ২০১৮ সালের পরে পাঠ্য বহির্ভূত কার্যকলাপের মধ্যে নাচ, বিতর্ক, অঙ্কন, বিজ্ঞান প্রকল্প, হাতের লেখা অনুশীলন, গান ইত্যাদি অন্তর্ভুক্ত হয়। পাঠ্যক্রম বহির্ভূত কার্যকলাপের ক্লাসগুলি প্রধান স্কুলের ক্লাস শেষ হওয়ার পর প্রতি মঙ্গলবারে হয়। আন্ত:স্কুল প্রতিযোগিতা এবং নাচ, গান ইত্যাদি জাতীয় প্রতিযোগিতার অনুশীলন পাঠ্যক্রম বহির্ভূত কার্যকলাপের ক্লাসের মাধ্যমে করানো হয়।\n\n\n== আরও দেখুন ==\nবাংলাদেশের বিদ্যালয়ের তালিকা\nবাংলাদেশের শিক্ষা ব্যবস্থা\n\n\n== তথ্যসূত্র ==\n\n\n== বহিঃসংযোগ ==\n\nঅফিশিয়াল ওয়েবসাইট  ওয়েব্যাক মেশিনে আর্কাইভকৃত ১৪ এপ্রিল ২০২৩ তারিখে"}