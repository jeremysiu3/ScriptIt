{"pageid": 1403025, "title": "গোপাল", "url": "https://bn.wikipedia.org/wiki?curid=1403025", "content": "গোপাল বা দ্বাদশ গোপাল (আইএএসটি: dvādaśa-gopāla  , আক্ষ. 'বারো জন গোপাল')  ষোড়শ শতাব্দীর ভারতীয় ধর্মপ্রচারকদের একটি দল যারা সারা বাংলায় গৌড়ীয় বৈষ্ণবধর্ম ছড়িয়ে দেওয়ার কৃতিত্ব বহন করে। তারা গৌড়ীয়-বৈষ্ণব সাধক নিত্যানন্দের (আনু. ১৪৭৪ – আনু. ১৫৪০) প্রধান শিষ্য ছিলেন। নিত্যানন্দকে কৃষ্ণের ভাই বলরামের অবতার মনে করা হয়।\n\n\n== দ্বাদশ গোপাল ==\nকবি কর্ণপুরের গৌর গণোদ্দেশ দীপিকা দ্বাদশ গোপালের তালিকা করেছেন: অভিরাম (বা রামদাস অভিরাম), উদ্ধারণ দত্ত, কমলাকর পিপলাই, কালাকৃষ্ণ-দাস, গৌরীদাস পণ্ডিত, পরমেশ্বরী দ্বাস, ধনঞ্জয় পণ্ডিত,  পুরুষোত্তম দত্ত (বা নাগর-পুরুষোত্তম), পুরুষোত্তম- দাস, মহেশ-পণ্ডিত, কলাবেচা শ্রীধর এবং সুন্দরানন্দ-ঠাকুর। অন্যান্য সূত্রে, ত্রয়োদশতম হলায়ুধ-ঠাকুরের নাম যোগ করা হয়েছে।\nআরও সুপরিচিত গোপালগণ (উদাহরণস্বরূপ, অভিরাম, গৌরীদাস, কমলাকর পিপলা, পুরুষোত্তম-দাস এবং উদ্ধারণ দত্ত) \"শক্তির স্বাধীন কেন্দ্র\" প্রতিষ্ঠা করেছিলেন যা শ্রীপাট নামে পরিচিত। গোপালগণ ছিলেন গৌড়ীয় বৈষ্ণবধর্মের \"প্রথম সংগঠিত দল [সিক] এবং নাম - ধর্ম [ঈশ্বরের (কৃষ্ণ) নামের ধর্মতত্ত্ব ] প্রচারের উদ্দেশ্যে সরাসরি শ্রী চৈতন্য কর্তৃক নিযুক্ত।\" তাদের নিজস্ব এলাকায় চৈতন্য বৈষ্ণব মতবাদ প্রচার করা এবং দান সংগ্রহ করার অধিকার ছিল তাদের শ্রীপাটের  জন্য, যা তাদের দ্বারা ধীরে ধীরে বৈষ্ণব ধর্মের কেন্দ্র বা পবিত্র স্থানে পরিণত হয়েছিল।\nদ্বাদশ প্রধান গোপালের মধ্যে তিন জন ছিলেন নিম্ন (শূদ্র) বর্ণের।\n\n\n== পৌরাণিক গোপাল এর সাথে সম্পর্ক ==\nনিত্যানন্দের মতো ১৬ শতাব্দীর গোপালগণ \"পৌরাণিক বৃন্দাবনে\" কৃষ্ণের লীলা এর সাথে যুক্ত ছিলেন, – বিশেষ করে গোপালকদের দলটি (গোপাল) \"পূর্বে কৃষ্ণ এবং বলরামের কার্যকলাপে আকৃষ্ট হয়েছিল।\"  \"তাদের ব্যক্তিগত ধার্মিকতা\" এবং ভক্তিতে, বৃন্দাবন লীলা-তে গোপালদের \"কৃষ্ণ ও বলরামের পুরুষ গোপাল সখাদের মতো\" আচরণ প্রকাশ করা হয়। \n'গৌর গণোদ্দেশ দীপিকা'-তে  দ্বাদশ গোপালের আধ্যাত্মিক পরিচয় দেওয়া হয়েছে। তারা হলেন: শ্রীদাম (অভিরাম), সুদাম (সুন্দরানন্দ), বসুদাম (ধনঞ্জয়), সুবল (গৌরীদাস), মহাবল (কমলাকর পিপলাই), সুবাহু (উদ্ধারণ দত্ত), মহাবাহু (মহেশ), স্তোককৃষ্ণ (পুরুষোত্তম-দাস), দাম (পুরুষোত্তম দত্ত), লবঙ্গ (কালাকৃষ্ণ-দাস), অর্জুন (পরমেশ্বরী দাস), মধুমঙ্গল (কলাবেচা শ্রীধর)। \n\n\n== উপ-গোপাল ==\nনিত্যানন্দের দ্বাদশ বয়ঃকনিষ্ঠ সহযোগীদের একটি পৃথক দলকে বলা হয় উপ-গোপাল ( 'কনিষ্ঠ গোপাল')। উপ-গোপাল সম্ভবত ১৬ শতকের শেষের দিকে প্রাতিষ্ঠানিক রূপ লাভ করেছিল  গোপালের আসনে নতুন দাবিদারদের সংখ্যা বৃদ্ধির প্রতিক্রিয়ায়। \n\n\n== আরও দেখুন ==\nনিত্যানন্দ\nগোপাল-কৃষ্ণ\nগৌড়ীয় বৈষ্ণববাদ\n\n\n== তথ্যসূত্র =="}