{"pageid": 1058065, "title": "মনজুরুল আহসান বুলবুল", "url": "https://bn.wikipedia.org/wiki?curid=1058065", "content": "মনজুরুল আহসান বুলবুল (জন্ম ৩০ নভেম্বর ১৯৫৯) একজন বাংলাদেশি সাংবাদিক নেতা ও বাংলাদেশ ফেডারেল সাংবাদিক ইউনিয়নের একাংশের সাবেক সভাপতি। সাংবাদিকতায় বিশেষ অবদানের জন্য ২০২০ সালে বাংলা একাডেমি তাকে সম্মানসূচক ফেলোশিপ প্রদান করে।\n\n\n== প্রারম্ভিক জীবন ==\nবুলবুল ১৯৫৯ সালের ৩০ নভেম্বর তৎকালীন পূর্ব পাকিস্তানের (বর্তমান বাংলাদেশ) শেরপুরের নালিতাবাড়ীতে জন্মগ্রহণ করেন। তার পিতার নাম আমজাদ হোসেন তালুকদার ও মাতা বেগম রওশন আরা।\n\n\n== কর্মজীবন ==\nবুলবুল বর্তমানে ‘টিভি টুডে’ নামক সম্প্রতি অনুমতিপ্রাপ্ত একটি টেলিভিশন চ্যানেলের প্রধান সম্পাদক হিসেবে দায়িত্ব পালন করছেন। এর পূর্বে তিনি একুশে টেলিভিশনের প্রধান নির্বাহী কর্মকর্তা হিসেবে দায়িত্ব পালন করেন। এছাড়াও কর্মজীবনে বুলবুল এটিএন বাংলা, বৈশাখী টিভিসহ বেশ কয়েকটি টেলিভিশন চ্যানেলে সাংবাদিকতা করেন। ২০১৬ সালে বাংলাদেশ ফেডারেল সাংবাদিক ইউনিয়নের তৎকালীন সভাপতি আলতাফ মাহমুদ মৃত্যুবরণ করার পর এর উপনির্বাচনে আওয়ামী লীগ সমর্থিত অংশের সভাপতি নির্বাচিত হন। আলতাফ মাহমুদের পূর্বেও টানা দুই মেয়াদে তিনি সভাপতির দায়িত্ব পালন করেন।\n\n\n== সম্মাননা ==\nবাংলা একাডেমি ফেলোশিপ (২০২০)\n\n\n== তথ্যসূত্র =="}