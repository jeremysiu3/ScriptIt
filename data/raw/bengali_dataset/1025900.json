{"pageid": 1025900, "title": "নিউয়ে জাতীয় ফুটবল দল", "url": "https://bn.wikipedia.org/wiki?curid=1025900", "content": "নিউয়ে জাতীয় ফুটবল দল (ইংরেজি: Niue national soccer team) হচ্ছে আন্তর্জাতিক ফুটবলে নিউয়ের প্রতিনিধিত্বকারী পুরুষদের জাতীয় দল, যার সকল কার্যক্রম নিউয়ের ফুটবলের সর্বোচ্চ নিয়ন্ত্রক সংস্থা নিউয়ে ফুটবল অ্যাসোসিয়েশন দ্বারা নিয়ন্ত্রিত হয়। এই দলটি এখন পর্যন্ত ফুটবলের সর্বোচ্চ সংস্থা ফিফার সদস্যপদ লাভ করেনি এবং ২০০৬ সাল হতে তাদের আঞ্চলিক সংস্থা ওশেনিয়া ফুটবল কনফেডারেশনের সহযোগী সদস্য হিসেবে রয়েছে। ১৯৮৩ সালের ২০শে আগস্ট তারিখে, নিউয়ে প্রথমবারের মতো আন্তর্জাতিক খেলায় অংশগ্রহণ করেছে; পশ্চিম সামোয়ার আপিয়ায় অনুষ্ঠিত উক্ত ম্যাচে নিউয়ে তাহিতির কাছে ১৪–০ গোলের ব্যবধানে পরাজিত হয়েছে।\n১,০০০ ধারণক্ষমতাবিশিষ্ট নিউয়ে হাই স্কুলে এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় নিউয়ে অবস্থিত।\nনিউয়ে এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, ওএফসি নেশন্স কাপেও নিউয়ে এপর্যন্ত একবারও অংশগ্রহণ করতে সক্ষম হয়নি।\n\n\n== র‌্যাঙ্কিং ==\nফিফার সদস্যপদ না থাকার ফলে ফিফা বিশ্ব র‌্যাঙ্কিংয়ে নিউয়ের কোন স্থান নেই। অন্যদিকে, বিশ্ব ফুটবল এলো রেটিংয়ে নিউয়ের সর্বোচ্চ অবস্থান হচ্ছে ১৯৩তম (যা তারা ১৯৮৩ সালে অর্জন করেছিল) এবং সর্বনিম্ন অবস্থান হচ্ছে ২৩৬। নিম্নে বর্তমানে বিশ্ব ফুটবল এলো রেটিংয়ে অবস্থান উল্লেখ করা হলো:\n\nবিশ্ব ফুটবল এলো রেটিং\n\n\n== তথ্যসূত্র =="}