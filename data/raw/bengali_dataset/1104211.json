{"pageid": 1104211, "title": "নিম্বে", "url": "https://bn.wikipedia.org/wiki?curid=1104211", "content": "নিম্বে (ইংরেজি: Nimbe, যা নিম্বে: দ্য মুভি নামেও পরিচিত) একটি নাইজেরীয় নাট্য চলচ্চিত্র। ২০১৯ সালে মুক্তি প্রাপ্ত এই চলচ্চিত্রটি পরিচালনা করেছেন তোপে আলাকে। এতে অভিনয় করেছেন তোয়িন আব্রাহাম, রাচেল ওকনকো, দোয়িন আবিওলা ও ওদুনলাদে আদেকোলা প্রমুখ অভিনয় শিল্পী। এতে ড্রাগসের অপব্যবহারের কুফল ফুটিয়ে তোলা হয়েছে।\n\n\n== নির্মাণ ==\nতোপে আলাকের পরিচালনায় এবং ফোলারিন লাওসুনের প্রযোজনায় নিম্বে চলচ্চিত্রটি নির্মিত হয়। এক ঘণ্টা ৫০ মিনিটের এই চলচ্চিত্র নির্মাণে আনুমানিক এক লক্ষ মার্কিন ডলার ব্যয় হয়। এতে চিত্রনাট্যকার হিসেবে কাজ করেছেন রনকে গবেদে, ইয়াকুবু মসুদ এবং ওলাওয়ালে। সিনেমাটোগ্রাফার হিসেবে ছিলেন সেগুন ওলাদিমাজি, আর সম্পাদনার দায়িত্ব পালন করছেন মাসুদ সানুসী। নাইজেরিয়ার ওইও রাজ্যের ইবাদান শহরে চলচ্চিত্রটি ধারণ করা হয়েছে।\n\n\n== প্রেক্ষাপট ==\nচলচ্চিত্রটির কাহিনী নিম্বে (চিমেজি ইমো) নামক একটি কিশোরকে ঘিরে আবর্তিত হয়। নিম্বে তার সমবয়সীদের ঠাট্টা ও বিদ্রুপের স্বীকার হত। কিন্তু সৌভাগ্যবশত একজন বয়স্ক প্রতিবেশী তাকে একটি রাস্তার গ্যাংয়ের সাথে পরিচয় করিয়ে দেন এবং এদের মাঝেই সে মধ্যে সান্ত্বনা, ভালবাসা এবং প্রাসঙ্গিকতা খুঁজে পায়। কিন্তু সে যখন মাদক পাচারের বিপজ্জনক পথের সন্ধান পায়, তখন কাহিনী বদলে যেতে শুরু করে এবং এটি তার জীবনের একটি টার্নিং পয়েন্ট হয়ে ওঠে। সে মাদক দ্রব্যের অপব্যবহারের বিপদ, বাধা এবং নির্মম পরিণতিগুলো দেখতে পায় এবং নিজেও এসবের সম্মুখীন হয়।\n\n\n== কুশীলব ==\nচিমেজিয়ে ইমো: নিম্বে চরিত্রে\nতোয়িন আব্রাহাম: উদুয়াক (নিম্বে'র মা) চরিত্রে\nরাচেল ওকনকো: মিরা চরিত্রে\nদোয়িন আবিওলা: পেজু চরিত্রে\nওদুনলাদে আদেকোলা: বায়ো চরিত্রে\nসানি মুসা দাঞ্জা: আবু চরিত্রে\nমোলাও দাভিস: রাল্‌ফ চরিত্রে\n\n\n== মুক্তি এবং প্রতিক্রিয়া ==\n\n২০১৯ সালের ২৯ মার্চ নাইজেরিয়ার লেগোস শহরে চলচ্চিত্রটি মুক্তি দেওয়া হয়। মুক্তির পর এটি সমালোচকদের কাছ থেকে ইতিবাচক প্রতিক্রিয়া লাভ করে। বক্স অফিসে এটি বড় সাফল্য অর্জন করে এবং ২০১৯ সালে নির্মিত সফলতম নাইজেরীয় চলচ্চিত্রগুলোর একটি হয়ে ওঠে।\n\n\n== পুরস্কার ও মনোনয়ন ==\nনিম্বে চলচ্চিত্রটি ২০১৯ সালের ইউকে নলিউড চলচ্চিত্র উৎসব পুরস্কারের জন্য মনোনীত হয়েছিল।\n\n\n== আরও দেখুন ==\n\nট্যাটু (চলচ্চিত্র)\nবাস্টার্ডো\nআল হুরুব\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নিম্বে: দ্য মুভি (ইংরেজি)\nদ্য মুভি ডেটাবেজে নিম্বে (২০১৯) (ইংরেজি)\nইউপ্রিভিউতে নিম্বে চলচ্চিত্রের বিশ্লেষণ (ইংরেজি)"}