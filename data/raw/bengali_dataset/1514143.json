{"pageid": 1514143, "title": "তানিয়া দেশাই", "url": "https://bn.wikipedia.org/wiki?curid=1514143", "content": "তানিয়া দেশাই একজন ভারতীয় অভিনেত্রী এবং মডেল।  তিনি মূলত ক্র্যাকডাউন, স্ট্রিট লাইট, গডম্যান এবং জিরো কিলোমিটার ইত্যাদি প্রকল্পে তার কাজের জন্য পরিচিত।  তিনি বিভিন্ন মিউজিক ভিডিওর প্রধান মডেল হিসেবেও কাজ করেছেন।\n\n\n== জীবনের প্রথমার্ধ ==\nদেশাই উত্তর প্রদেশের গাজিয়াবাদে জন্মগ্রহণ করেছিলেন। তিনি দিল্লিতে বড় হয়ে ওঠেন।  গাজিয়াবাদের স্কুলের পড়াশোনার পর তিনি কলেজে পড়ার জন্য দিল্লিতে চলে আসেন। তিনি এক প্রতিষ্ঠানে নৃত্য প্রশিক্ষণ নিয়েছিলেন। পরে সেই একই প্রতিষ্ঠানে একজন প্রশিক্ষক হিসাবে যোগ দিয়েছিলেন। \n\n\n== কর্মজীবন ==\nচলচ্চিত্র এবং ওয়েব সিরিজে অভিনেত্রী হিসেবে কর্মজীবন শুরু করার আগে তিনি বিভিন্ন চলচ্চিত্রে একজন নেপথ্য নৃত্যশিল্পী হিসেবে কাজ করতেন। পরবর্তীতে তিনি ক্রাইম পেট্রোল, ক্রাইম অ্যালার্ট, সিআইডি , দিল দোস্তি ড্যান্স এবং সাবধান ইন্ডিয়ার মতো টেলিভিশন ধারাবাহিকে অভিনয় করেন।  তিনি রাব্ব ওয়ার্গেয়া, ইয়ার দি জাগো, হট জওয়ানি এবং সেলফির মতো মিউজিক ভিডিওতে প্রধান মডেল হিসেবেও কাজ করেছেন।  ২০২০ সালে, দেশাই ওয়েব সিরিজ ক্র্যাকডাউনের মাধ্যমে অভিনয় জগতে আত্মপ্রকাশ করেন। সেই একই বছরে তিনি তামিল ওয়েব সিরিজ গডম্যান-এ মায়া চরিত্রে অভিনয় করেন।  ২০২১ সালে তিনি স্ট্রিট লাইট ছবিতে প্রধান চরিত্রে অভিনয় করেছিলেন।  একই বছর তিনি জিরো কিলোমিটার প্রকল্পে অভিনয় করেন। এই চলচ্চিত্রে তার অভিনয়ের জন্য তিনি <i>ওয়ার্ল্ড ফিল্ম কার্নিভাল সিঙ্গাপুর</i> -এর পুরস্কার বিতরনী অনুষ্ঠানে আউটস্ট্যান্ডিং অ্যাচিভমেন্ট পুরস্কারে ভূষিত হন।  সম্প্রতি উল্লু অ্যাপে তার নতুন ওয়েব সিরিজ জাহানিয়া কুত্তে কি মৌত মুক্তি পেয়েছে। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== একজন মডেল হিসেবে ===\nরাব্ব ওয়ার্গেয়া \nইয়ার দি জাগো \nহট জওয়ানি \nসেলফি \nবাবলি \n\n\n=== টিভি সিরিজ ===\nক্রাইম পেট্রোল\nদিল দোস্তি নাচ\nসিআইডি\nক্রাইম অ্যালার্ট\nসাবধান ইন্ডিয়া\n\n\n== তথ্যসূত্র =="}