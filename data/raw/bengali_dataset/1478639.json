{"pageid": 1478639, "title": "বলকার্ন গেট", "url": "https://bn.wikipedia.org/wiki?curid=1478639", "content": "বলকার্ন গেট একটি রোমান প্রবেশদ্বার, যা কোলচেস্টার (প্রাচীন কামুলোডুনাম) শহরে অবস্থিত। এটি রোমান ব্রিটেন-এর মধ্যে সবচেয়ে বড় প্রবেশদ্বার যা এখনও টিকে আছে। এটি সেই জায়গায় হয়েছিল নির্মিত হয়েছিল যেখানে লন্ডিনিয়াম থেকে আসা রোমান রাস্তা কামুলোডুনামের শহরপ্রাচীরকে অতিক্রম করেছিল। এটি একটি সংরক্ষিত স্মৃতিস্তম্ভ এবং একটি গ্রেড I তালিকাভুক্ত ভবন।\n\n\n== ইতিহাস ==\nইংল্যান্ডের ইতিহাসবিদদের  মতে, এই প্রবেশদ্বার সম্ভবত খ্রিস্টীয় দ্বিতীয় শতাব্দীর সময় নির্মিত হয়েছিল। এর মধ্যে প্রথম শতাব্দীর একটি বিদ্যমান স্মারক লিপি খিলানের অংশ অন্তর্ভুক্ত করা হয়েছে বলে ধারণা করা হয়।\nসার মর্টিমার হুইলার ১৯১৭ সালে এই স্থানে খনন কাজ পরিচালনা করেছিলেন। পরবর্তীতে তিনি একটি পত্রে লিখেছিলেন: \n\nপ্রবেশদ্বারটিতে দুটি প্রশস্ত গাড়ি চলাচলের পথ ছিল, যার প্রতিটির প্রস্থ ছিল প্রায় ১৭ ফু (৫.২ মি), এবং দুই পাশে দুটি পায়ে হাঁটার পথ ছিল, প্রতিটির প্রস্থ ছিল প্রায় ৬ ফু (১.৮ মি)। সম্পূর্ণ প্রবেশদ্বারটি শহরের প্রাচীরের সামনে ৩০ ফু (৯.১ মি) প্রসারিত ছিল, এবং এর সামনের মোট প্রস্থ ছিল ১০৭ ফু (৩৩ মি)।\nযদিও এটি ইংল্যান্ডে সবচেয়ে ভালোভাবে সংরক্ষিত রোমান প্রবেশদ্বার, এটি আংশিকভাবে টিকে আছে। এখন শুধু দক্ষিণ পাশের খিলানযুক্ত পথই টিকে আছে; তবে প্রহরী টাওয়ারের কিছু অংশও দৃশ্যমান। বাকিটা ১৮ শতকের \"হোল ইন দ্য ওয়াল পাবলিক হাউস\" দ্বারা ঢেকে গেছে, যা নিজেও একটি তালিকাভুক্ত ভবন।\n\n\n== গঠন ==\nরোমান শহরের প্রবেশদ্বারগুলো কখনও কখনও তিনটি প্রবেশপথ নিয়ে গঠিত হত, তবে সাধারণত এক বা দুইটি প্রবেশপথ থাকত। কিন্তু বলকার্ন গেটের চারটি প্রবেশদ্বার ছিল এবং এর গাড়ি চলাচলের পথগুলো অস্বাভাবিকভাবে প্রশস্ত ছিল।\nব্রিটেনে আর কোনও চারটি প্রবেশদ্বার বিশিষ্ট গেট নেই, তবে ইউরোপের অন্য কিছু স্থানে এরকম গেট রয়েছে। উদাহরণস্বরূপ, নিমস-এর পোর্ট ড'অগুস্ত, অটুন-এর পোর্ট সেন্ট আন্দ্রে এবং পোর্ট দ'আরু এবং টুরিন-এর পালাটাইন টাওয়ার্স।\n\n\n== তথ্যসূত্র =="}