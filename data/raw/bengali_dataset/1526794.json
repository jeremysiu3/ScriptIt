{"pageid": 1526794, "title": "লরা প্রিপন", "url": "https://bn.wikipedia.org/wiki?curid=1526794", "content": "লরা প্রিপন ( PREE-pon; জন্ম: ৭ মার্চ, ১৯৮০) একজন মার্কিন অভিনেত্রী ও টেলিভিশন পরিচালক। ফক্স সিটকম দ্যাট '৭০স শো (১৯৯৮–২০০৬)-এ ডোনা পিনসিওটি চরিত্রে অভিনয়ের মাধ্যমে তিনি খ্যাতি অর্জন করেন। নেটফ্লিক্সের কমেডি-ড্রামা সিরিজ অরেঞ্জ ইজ দ্য নিউ ব্ল্যাক (২০১৩–২০১৯)-এ অ্যালেক্স ভস চরিত্রে অভিনয়ের জন্যও তিনি পরিচিত। প্রিপন ২০০১ সালে স্বাধীন নাট্য চলচ্চিত্র সাউথল্যান্ডার-এ অভিনয়ের মাধ্যমে চলচ্চিত্রে আত্মপ্রকাশ করেন। তার অন্যান্য চলচ্চিত্রের মধ্যে রয়েছে রোমান্টিক ড্রামা কাম আর্লি মর্নিং (২০০৬), কমেডি লে দ্য ফেভারিট (২০১২), থ্রিলার দ্য গার্ল অন দ্য ট্রেন (২০১৬), এবং নাট্য দ্য হিরো (২০১৭)।\n\n\n== প্রারম্ভিক জীবন ==\nপ্রিপন ওয়াচাং, নিউ জার্সিতে জন্মগ্রহণ করেছেন।  তার মা মার্জরি প্রিপন (জন্মসূত্রে মার্জরি কল) একজন উচ্চবিদ্যালয়ের শিক্ষিকা এবং বাবা মাইকেল প্রিপন একজন অর্থোপেডিক সার্জন। পরিবারের পাঁচ সন্তানের মধ্যে সর্বকনিষ্ঠ।। ১৯৯৩ সালে প্রিপনের বয়স যখন ১৩, তখন হৃদযন্ত্রের অস্ত্রোপচারের সময় ৪৯ বছর বয়সে তার বাবা মারা যান। তিনি ১৫ বছর বয়স পর্যন্ত ওয়াচাং হিলস রিজিওনাল হাই স্কুলে পড়াশোনা করেন। এরপর নিউ ইয়র্ক সিটির টোটাল থিয়েটার ল্যাবে অধ্যয়ন শুরু করেন। তার বাবা রুশ বংশোদ্ভূত ইহুদী এবং তার মা বংশপরম্পরায় আইরিশ ক্যাথলিক। তার প্র-প্র-মাতামহ জোসেফ ব্র্যাডফোর্ড কার মার্কিন গৃহযুদ্ধে ইউনিয়ন আর্মির একজন জেনারেল ছিলেন ।\n\n\n== তথ্যসূত্র =="}