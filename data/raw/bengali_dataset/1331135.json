{"pageid": 1331135, "title": "মারিজকে মোসার", "url": "https://bn.wikipedia.org/wiki?curid=1331135", "content": "মারিজকে মোসার, বিবাহপূর্ব ভ্যান ডি গ্রাফ (জন্ম ১৯৪৬) একজন প্রাক্তন ডাচ বংশোদ্ভূত সুইস এবং মধ্য ও দীর্ঘ দূরত্বের দৌড়বিদ।  তিনি পুরুষদের মতো একই শর্তে নারীদের দৌড়ে প্রবেশের জন্য প্রচারণা চালিয়েছেন। তিনিই প্রথম মহিলা যিনি তিন ঘণ্টার কম সময়ে ম্যারাথন দৌড়েছিলেন।\n\n\n== জীবন ==\nপাঁচ থেকে বারো বছর বয়স পর্যন্ত, মারিজকে ভ্যান ডি গ্রাফ তাঁর বাবা-মায়ের সাথে ইন্দোনেশিয়ায় থাকতেন। সেখানে তাঁর বাবা ছিলেন চিকিৎসক।  ১৯৭০ সালে তিনি আলব্রেখ্ট মোসারকে বিয়ে করেন, যিনি নেদারল্যান্ডসের হিলভারসামে তাঁর মতো একই অ্যাথলেটিক্স ক্লাবের সদস্য ছিলেন। তারপরে এই দম্পতি বার্নে চলে আসেন। পুরুষদের মতো সমান শর্তে সমস্ত ধরনের দৌড়ে মহিলাদের দৌড়ানোর অধিকারের জন্য মোসার প্রচার করেছিলেন। তিনি ১৯৭১ সালে, শুধু পুরুষদের জন্য 'মোরাট-ফ্রেইবার্গ' রেসে \"গোপন\" প্রতিযোগী হিসেবে অংশগ্রহণ করতে সক্ষম হন। তিনি মার্কাস এবিশার নামে একজন ব্যক্তি হিসাবে নিবন্ধন করেছিলেন  মোসার সুইজারল্যান্ডের হয়ে ১৯৭২ অলিম্পিকে ১৫০০ মিটার দৌড়েছিলেন।  তিনি প্রথম হিটে অষ্টম হয়েছিলেন এবং ফাইনালের আগে তিনি বাদ পড়েছিলেন।  ১৯৭৪ সালের অক্টোবরে নিউফ-ব্রিসাকে মোসার ২:৫৯:২৪ সময় নিয়ে একটি ম্যারাথন শেষ করেন। দ্বৈত জাতীয়তা থাকার কারণে, তিনি প্রথম ডাচ এবং প্রথম সুইস মহিলা হিসেবে ম্যারাথনে তিন ঘণ্টার কম সময়ে দৌড়োনোর রেকর্ড করেন। তিনি এর পরে এই সময়ের আর উন্নতি করতে পারেন নি, তবে ১৯৭৮ সালে তিনি ২:৫৯:৩৮ সময়ের মধ্যে দৌড়ে তিনি প্রথম স্বীকৃত সুইস মহিলা ম্যারাথন বিজয়ী হয়েছিলেন।\nতাঁর সঙ্গী ছিলেন অ্যাথলেট আলব্রেখট মোসার। তাঁর মেয়ে, মির্জা জেনি-মোসার (ডি), নিজের মা মারিজকে মোসারের সাফল্যের ৩৫ বছর পর, ২০০৬ সালে মোরাত-ফ্রাইবর্গ রেসে অংশগ্রহণ করেছিলেন।\n\n\n== তথ্যসূত্র =="}