{"pageid": 1410917, "title": "মায়েস্ত্রো (২০২৩-এর চলচ্চিত্র)", "url": "https://bn.wikipedia.org/wiki?curid=1410917", "content": "মায়েস্ত্রো ব্র্যাডলি কুপার পরিচালিত ২০২৩ সালের মার্কিন জীবনীমূলক নাট্যধর্মী চলচ্চিত্র। জশ সিঙ্গারের সাথে পরিচালক কুপার যৌথভাবে এর চিত্রনাট্য লিখেছেন। এটি প্রযোজনা করেছেন মার্টিন স্কোরসেজি, স্টিভেন স্পিলবার্গ, কুপার, ফ্রেড বার্নার, অ্যামি ডার্নিং ও ক্রিস্টি ম্যাকস্কো ক্রিগার। এটি মার্কিন সুরকার লিওনার্ড বার্নস্টাইন ও তার স্ত্রী ফেলিসিয়া মন্টেলেগ্রের সম্পর্ককে ঘিরে আবর্তিত হয়েছে। এতে মন্টেলেগ্রের চরিত্রে অভিনয় করেছেন কেরি মুলিগান এবং বার্নস্টাইন চরিত্রে অভিনয় করেছেন কুপার, এবং অন্যান্য পার্শ্ব ভূমিকায় অভিনয় করেছেন ম্যাট বমার, মায়া হক ও সারা সিলভারম্যান।\n২০২৩ সালের ২ সেপ্টেম্বর ৮০তম ভেনিস আন্তর্জাতিক চলচ্চিত্র উৎসবে মায়েস্ত্রো-র উদ্বোধনী প্রদর্শনী অনুষ্ঠিত হয় এবং সেখানে এটি গোল্ডেন লায়নের জন্য মনোনীত হয়। চলচ্চিত্রটি ২০২৩ সালের ২২শে নভেম্বর সীমিতভাবে প্রেক্ষাগৃহে মুক্তি দেওয়া হয় এবং ২০শে ডিসেম্বর নেটফ্লিক্সে মুক্তি দেওয়া হবে। এটি সমালোচকদের কাছ থেকে ইতিবাচক পর্যালোচনা অর্জন করে। ন্যাশনাল বোর্ড অব রিভিউ ও আমেরিকান ফিল্ম ইনস্টিটিউট চলচ্চিত্রটিকে তাদের ২০২৩ সালের সেরা ১০ চলচ্চিত্রের তালিকায় স্থান দেয়। এটি ৮১তম গোল্ডেন গ্লোব পুরস্কারে শ্রেষ্ঠ নাট্যধর্মী চলচ্চিত্র-সহ চারটি বিভাগে মনোনয়ন লাভ করে।\n\n\n== অভিনয়শিল্পীদল ==\nকেরি মুলিগান - ফেলিসিয়া মন্টেলেগ্রে\nব্র্যাডলি কুপার - লিওনার্ড বার্নস্টাইন\nম্যাট বমার - ডেভিড অপেনহাইম\nমায়া হক - জেমি বার্নস্টাইন\nসারা সিলভারম্যান - শার্লি বার্নস্টাইন\nমাইকেল উরি - জেরোম রবিন্স\nব্রায়ান ক্লুগম্যান - অ্যারন কোপল্যান্ড\nগিডিয়ন গ্লিক - টমি কোথরান\nস্যাম নিভোলা - আলেকজান্ডার বার্নস্টাইন\nমিরিয়াম শোর - সিনথিয়া ওনিল\nআলেক্সা সুইন্টন - নিনা বার্নস্টাইন\nজশ হ্যামিল্টন - জন গ্রুয়েন\nজাচারি বুথ - মেন্ডি ওয়াগার\nজুন গেবল - বৃদ্ধ নারী\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মায়েস্ত্রো   (ইংরেজি)"}