{"pageid": 1355621, "title": "কেন্টাকি স্টেট বিশ্ববিদ্যালয়", "url": "https://bn.wikipedia.org/wiki?curid=1355621", "content": "কেন্টাকি স্টেট বিশ্ববিদ্যালয় কেন্টাকি অঙ্গরাজ্যের ফ্রাঙ্কফোর্টের অবস্থিত সরকারি ঐতিহ্যবাহী কৃষাঙ্গ জমি অনুদানপ্রাপ্ত বিশ্ববিদ্যালয়। ১৯৮৬ সালে স্টেট নর্মাল স্কুল ফর কালারড পারসন্স নামে প্রতিষ্ঠিত প্রতিষ্ঠানটিকে ১৮৯০ সালে জমি-অনুদানপ্রাপ্ত কলেজে পরিণত করা হয়। এটি কেন্টাকি বিশ্ববিদ্যালয়ের পর কেন্টাকিতে প্রতিষ্ঠিত দ্বিতীয় প্রাচীন অঙ্গরাজ্য-সমর্থিত প্রতিষ্ঠান।\n\n\n== ইতিহাস ==\n১৮৮৬ সালে ফ্রাঙ্কফোর্টের শতবর্ষ উৎযাপনকালে, শহরটি একটি নতুন কলেজ স্থাপনের জন্য ১,৫০০ মার্কিন ডলার অনুদান দেয়। ১৯৮৬ সালের মে মাসে স্টেট নর্মাল স্কুল ফর কালারড পারসন্স প্রতিষ্ঠিত হয়। এটি কেন্টাকি বিশ্ববিদ্যালয়ের পর কেন্টাকিতে উচ্চ শিক্ষার জন্য প্রতিষ্ঠিত দ্বিতীয় প্রাচীন অঙ্গরাজ্য-সমর্থিত প্রতিষ্ঠান। ১৮৮৭ সালের ১১ই অক্টোবর জন এইচ. জ্যাকসনের সভাপতিত্বে ৩ জন শিক্ষক, ৫৫ জন শিক্ষার্থী নিয়ে এই নতুন প্রতিষ্ঠানটি চালু হয়। একই বছর এই কলেজের প্রথম স্থায়ী ভবন রিসাইটেশন হল (বর্তমানে জ্যাকসন হল) স্থাপিত হয়।\n\nকলেজটি ১৮৯০ সালে মরিল ল্যান্ড-গ্র্যান্ড আইন জারির পর জমি-অনুদানপ্রাপ্ত কলেজে পরিণত হয় এবং কারিকুলামে গার্হস্থ্য অর্থনীতি, কৃষিবিজ্ঞান ও বলবিজ্ঞান যোগ করা হয়। এই বছরের বসন্তে এই প্রতিষ্ঠান থেকে প্রথম বার ৫ জন শিক্ষার্থী স্নাতক ডিগ্রি প্রদান করা হয়। ১৮৯৩ সালে একটি উচ্চ বিদ্যালয় স্থাপিত হয়। বিংশ শতাব্দী জুড়ে এই প্রতিষ্ঠানের নাম ও প্রোগ্রামের বিস্তৃতি চলতে থাকে। ১৯০২ সালে এই প্রতিষ্ঠানের নাম পরিবর্তন করে রাখা হয় কেন্টাকি নর্মাল অ্যান্ড ইন্ডাস্ট্রিয়াল ইনস্টিটিউট ফর কালারড পারসন্স। ১৯২৬ সালে আবারও এর নাম পরিবর্তন করা হয় এবং নতুন নামকরণ করা হয় কেন্টাকি স্টেট ইন্ডাস্ট্রিয়াল ইনস্টিটিউট ফর কালারড পারসন্স।\n১৯২৯ সালে সভাপতি রুফাস বি. অ্যাটউড উচ্চ বিদ্যালয়টি বন্ধ করে দেন, কারণ তখন শিক্ষার্থীরা উচ্চ বিদ্যালয়ের শিক্ষার জন্য কলেজে ভর্তি হতে শুরু করে। ১৯৩৮ সালে প্রতিষ্ঠানটির নাম পরিবর্তন করে রাখা হয় কেন্টাকি স্টেট কলেজ ফর নিগ্রোস। ১৯৫২ সালে \"ফর নিগ্রোস\" বাদ দেওয়া হয়।\nকেন্টাকি বিশ্ববিদ্যালয়ে একজন কৃষাঙ্গ শিক্ষার্থী প্রকৌশল প্রোগ্রামে ভর্তি হতে চাইলে এনএএসিপি মামলা করার হুমকি দিলে ১৯৪২ সালে এই প্রতিষ্ঠানে পুরকৌশল প্রোগ্রাম চালু করা হয়।\n১৯৫৭ সালে \"ফেসিং দ্য চ্যালেঞ্জ অব আ নিউ এজ\" শীর্ষক স্নাতক সমাবর্তনে মার্টিন লুথার কিং জুনিয়র স্বাগত বক্তব্য প্রদান করেন।\n১৯৬০ সালে প্রথম শ্বেতাঙ্গ শিক্ষার্থী ভর্তি হয়। ১৯৭২ সালে কেন্টাকি স্টেট কলেজ বিশ্ববিদ্যালয়ে পরিণত হয় এবং এর নামকরণ করা হয় কেন্টাকি স্টেট বিশ্ববিদ্যালয়।\n\n\n== সভাপতি ==\n\n\n== শিক্ষাব্যবস্থা ==\n\nঅ্যাকাডেমিক প্রোগ্রাম তিনটি কলেজে বিভক্ত।\n\nকলেজ অব অ্যাগ্রিকালচার, কমিউনিটি অ্যান্ড দ্য সায়েন্সেস\nস্কুল অব অ্যাগ্রিকালচার, কমিউনিটিজ, অ্যান্ড দ্য এনভায়রনমেন্ট\nস্কুল অব অ্যাকুয়াকালচার অ্যান্ড অ্যাকুয়াটিক সায়েন্সেস\nস্কুল অব সায়েন্স, টেকনোলজি, ইঞ্জিনিয়ারিং, অ্যান্ড ম্যাথমেটিক্স\nস্কুল অব এডুকেশন, হিউম্যান ডেভলপমেন্ট অ্যান্ড কনজ্যুমার সায়েন্সেস\nস্কুল অব নার্সিং\nকলেজ অব হিউম্যানিটিজ, বিজনেস, অ্যান্ড সোসাইটি\nস্কুল অব বিজনেস\nস্কুল অব বিহেভিয়ারাল অ্যান্ড সোশ্যাল সায়েন্সেস\nস্কুল অব হিউম্যানিটিজ অ্যান্ড পারফর্মিং আর্টস\nস্কুল অব সোশ্যাল ওয়ার্ক\nস্কুল অব পাবলিক অ্যাডমিনিস্ট্রেশন\nস্কুল অব ক্রিমিনাল জাস্টিস অ্যান্ড পলিটিক্যাল সায়েন্স\nহুইটনি ইয়াং অনার্স কলেজিয়াম\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nকেন্টাকি স্টেট অ্যাথলেটিক্সের ওয়েবসাইট"}