{"pageid": 1189084, "title": "লায়িব", "url": "https://bn.wikipedia.org/wiki?curid=1189084", "content": "লায়িব কাতারে অনুষ্ঠিত ২০২২ ফিফা বিশ্বকাপের আনুষ্ঠানিক সৌভাগ্যবাহী প্রাণীচরিত্র বা \"মাস্কট\"। ২০২২ সালের ১ এপ্রিল বিশ্বকাপের ড্রয়ের সময় এটিকে ঘোষণা করা হয়। লায়িব শব্দের উৎপত্তি উপসাগরীয় উপভাষায় এবং এর অর্থ \"খুবই প্রতিভাবান খেলোয়াড়\"। আরবি এ শব্দের মানে \"দারুণ দক্ষ খেলোয়াড়\"। \nসাদা রঙের কাতারি পোশাক পরা এক কিশোরের আদলে তৈরি করা হয়েছে লায়িবকে। তার সামনে বল ও তার পোশাকে কাতারি আঙ্গিকে নকশা। লায়িবের গল্প হিসেবে বলা হয়েছে সাহসী ও প্রাণচাঞ্চল্যে ভরপুর এ তরুণ আগের সবগুলো বিশ্বকাপ দেখেছেন এবং গুরুত্বপূর্ণ ম্যাচ ও গুরুত্বপূর্ণ গোলে ভূমিকা রেখেছেন। ড্র অনুষ্ঠানের আগে এক বিশেষ অ্যানিমেশন চলচ্চিত্রের মাধ্যমে লায়িবকে উপস্থাপন করা হয়।\n\n\n== আরও দেখুন ==\nফিফা বিশ্বকাপ মাস্কট\n\n\n== তথ্যসূত্র =="}