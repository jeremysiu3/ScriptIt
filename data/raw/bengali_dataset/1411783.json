{"pageid": 1411783, "title": "সদাফল দেও", "url": "https://bn.wikipedia.org/wiki?curid=1411783", "content": "সদগুরু সদাফল দেও জী মহারাজ (২৫ আগস্ট ১৮৮৮ - ১১ ফেব্রুয়ারি ১৯৫৪) ছিলেন উনিশ শতকের এক আত্মিক বা আধ্যাত্মিক নেতা, যোগসাধক ও বিগঙ্গম যোগ সন্ত সমাজের প্রতিষ্ঠাতা। ব্রহ্মনিষ্ঠ 'সদ্গুরু' হিসাবে পরিচিতি লাভ করেন।\n\n\n== জীবনী ==\nমহর্ষি সদাফল দেব জী মহারাজ ১৮৮৮ খ্রিস্টাব্দের ২৫ আগস্ট (১৯৪৫ বিক্রম সাম্বৎ এর ভাদ্রকৃষ্ণ চতুর্থীতে)  ব্রিটিশ ভারতের  অধুনা উত্তরপ্রদেশের বালিয়া জেলার পাকদি গ্রামে বিখ্যাত সেঙ্গার (যা মহর্ষি শ্রিংগির ঋষিকুল হতে উৎপন্ন) রাজবংশে জন্মগ্রহণ করেন। পিতা রাজর্ষি হনুমান জি রাই (বাবা স্কম্ভ মুনি) এবং মাতা মহারানী মুক্তিদেবী। এই রাজবংশের বাবা লালজি রাওয়ের নাম অত্যন্ত শ্রদ্ধার সাথে স্মরণ করা হয়। সদাফল দেও জী মহারাজ বাবা লালজি রাওয়ের ষষ্ঠ প্রজন্মের। তার পূর্ববর্তী প্রজন্মে বহু ত্যাগী সাধক ও মহাত্মা ছিলেন।\nশৈশবে সদাফলের মধ্যে সাধুপ্রবণতা জাগ্রত হয় এবং গীতা-রামায়ণ পাঠ শুরু করেন। গ্রামের প্রাইমারী স্কুলে পড়ার সময় তার সদাচার ও চমৎকার আচরণ দেখে যেমন মুগ্ধ হন, তেমনই হতবাক হতেন। এগারো বৎসর বয়সেই তার বেদ পাঠের আগ্রহ জন্মে। মন্ত্র পাঠে তিনি মাঝেমধ্যে জ্ঞান হারাতেন। তার মধ্যে ত্যাগবোধের উদয় হয়। ঋষি-সাধুদের খোঁজ শুরু করেন বেদের ধর্মতাত্বিক আলোচনার জন্য। তিনি বহু সাধু-মহাত্মার দর্শন করেও সন্তুষ্ট হননি। তিনি অনুভব করেন ঈশ্বরের নামে প্রাথমিক যে সমস্ত উপাসনা সমাজে প্রচলিত আছে, সেগুলি ঈশ্বর লাভের সঠিক পথ নয়। এগুলি ঈশ্বরের দিকে অগ্রসর  হওয়ার প্রাথমিক ধাপ মাত্র। তিনি সত্য জ্ঞানের সন্ধানে হিমালয়ের সমস্ত গুহাসহ সর্বত্র দীর্ঘ ১৭ বৎসর ঘুরে বেড়ান। তার আধ্যাত্মিক যাত্রায় সত্য জ্ঞানের সন্ধানে গিয়ে তিনি নিজে চৈতন্য যোগে সমাধি'র সময় উপলব্ধি করেন পৃথিবীর আধ্যাত্মিক কল্যাণের জন্যই অবতীর্ণ হয়েছেন। ভারতীয় দর্শনের যোগের মাধ্যমে স্বচেতনা আর চেতনার মুখ্য কেন্দ্র পরমচৈতন্য প্রভুর সঙ্গে সংযোগ চিত্ত সংযমে সম্ভব। তাই চিত্তের পাঁচ অবস্থায় খোঁজ পান আত্মা ও পরমাত্মার সংযোগের জন্য 'বিহঙ্গম যোগ' যা প্রকৃতই স্বাস্থ্য, সুখ ও শান্তির সংগম। সেবা, সৎসঙ্গ ও সাধনা বিহঙ্গম যোগের ত্রিবেণী ধারা। যোগোভ্যাসে কুণ্ডলী  জাগরণের জন্য গড়ে তোলেন এলাহাবাদের প্রয়োগের ঝুনসিতে এক আশ্রম। \n১৯২৪ খ্রিস্টাব্দে তিনি প্রতিষ্ঠা করেন 'বিহঙ্গম যোগ সন্ত সমাজ'। ১৯৩৮ খ্রিস্টাব্দে হিমালয়ের এক গুহাতেই রচনা করেন বেদের ধর্মতাত্বিক ভাষ্য স্বর্বেদ শীর্ষক গ্রন্থ।  গ্রন্থটিতে ৩১০৬ টি শ্লোকে আধ্যাত্মিক পন্থা উল্লেখ করেছেন। স্বর্বেদ পাঠে জ্ঞান শক্তি, কুণ্ডলী জাগরণের দিশাসহ সমস্ত আধ্যাত্মিক জ্ঞানের সমাধান পাওয়া যায়।\n১৯৪০ খ্রিস্টাব্দে তিনি হিন্দিতে বিহঙ্গম যোগ সন্দেশ নামের এক মাসিক পত্রিকার প্রকাশনা শুরু করেন। পত্রিকাটিতে ব্রহ্মবিদ্যা সম্পর্কিত বিষয়াদির স্থান পায়। সুখ, শান্তি ও সমৃদ্ধির পথের নানা দিশার সন্ধানে অনুশীলনকারীদের কাছে ব্যাপকভাবে সমাদৃত হয়। \nঅনন্ত শ্রী সদ্গুরু সদাফল দেও জী মহারাজ ১৯৫৪ খ্রিস্টাব্দের ১১ ফেব্রুয়ারি (২০১০ বিক্রম সাম্বৎ এর মাঘ মাসের শুক্লা নবমীতে) তার এলাহাবাদের প্রয়াগস্থিত ঝুসি আশ্রমে দেশত্যাগ করেন।\n\n\n== আরো দেখুন ==\nবিহঙ্গম যোগ\nস্বর্বেদ মহামন্দির\n\n\n== তথ্যসূত্র =="}