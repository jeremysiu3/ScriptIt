{"pageid": 1070678, "title": "সালাহ মহসিন", "url": "https://bn.wikipedia.org/wiki?curid=1070678", "content": "সালাহ মহসিন মুহাম্মদ শালাবি (মিশরীয় আরবি: صلاح محسن, ইংরেজি: Salah Mohsen; জন্ম: ১ নভেম্বর ১৯৯৮; সালাহ মহসিন নামে সুপরিচিত) হলেন একজন মিশরীয় পেশাদার ফুটবল খেলোয়াড়। তিনি বর্তমানে মিশরের পেশাদার ফুটবল লীগের শীর্ষ স্তর মিশরীয় প্রিমিয়ার লীগের ক্লাব আল আহলি এবং মিশর জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে ডান পার্শ্বীয় আক্রমণভাগের খেলোয়াড় এবং কেন্দ্রীয় আক্রমণভাগের খেলোয়াড় হিসেবে খেলেন।\nমিশরীয় ফুটবল ক্লাব ইএনপিপিআই-এর যুব পর্যায়ের হয়ে খেলার মাধ্যমে মহসিন ফুটবল জগতে প্রবেশ করেছেন এবং পরবর্তীকালে এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৬–১৭ মৌসুমে, মিশরীয় ক্লাব ইএনপিপিআই মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন, যেখানে তিনি ২ মৌসুম অতিবাহিত করেছেন; ইএনপিপিআই-এর হয়ে তিনি ৩৪ ম্যাচে ১০টি গোল করেছেন। অতঃপর ২০১৮–১৯ মৌসুমে তিনি প্রায় ১.৬ মিলিয়ন ইউরোর বিনিময়ে আল আহলিতে যোগদান করেছেন, আল আহলির হয়ে তিনি টানা ৩ মৌসুমে লীগ শিরোপা জয়লাভ করেছেন। মাঝে ২০২০–২১ মৌসুমে, তিনি ১ মৌসুমের জন্য ধারে সুমুহার হয়ে খেলেছেন।\nতিনি ২০১৮ সালে মিশরের হয়ে আন্তর্জাতিক পর্যায়ে অভিষেক করেছেন; মিশরের জার্সি গায়ে তিনি এপর্যন্ত ৪ ম্যাচে ১টি গোল করেছেন। দলগতভাবে, মহসিন এপর্যন্ত ৯টি শিরোপা জয়লাভ করেছেন, যার মধ্যে ৮টি আল আহলির হয়ে এবং ১টি মিশরের হয়ে জয়লাভ করেছেন।\n\n\n== প্রারম্ভিক জীবন ==\nসালাহ মহসিন মুহাম্মদ শালাবি ১৯৯৮ সালের ১লা নভেম্বর তারিখে মিশরের জাকাজিকে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nমহসিন জাপানে অনুষ্ঠিত ২০২০ গ্রীষ্মকালীন অলিম্পিকের জন্য ২০২১ সালের জুলাই মাসে প্রকাশিত মিশর অনূর্ধ্ব-২৩ দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে সালাহ মহসিন  (ইংরেজি)  \nট্রান্সফারমার্কেটে সালাহ মহসিন (ইংরেজি) \nওয়ার্ল্ডফুটবল.নেটে সালাহ মহসিন (ইংরেজি) \nন্যাশনাল-ফুটবল-টিমস.কমে সালাহ মহসিন (ইংরেজি)"}