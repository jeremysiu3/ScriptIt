{"pageid": 1086292, "title": "বাঞ্ছারামের বাগান", "url": "https://bn.wikipedia.org/wiki?curid=1086292", "content": "বাঞ্ছারামের বাগান হল ১৯৮০ সালে মুক্তিপ্রাপ্ত তপন সিংহ পরিচালিত একটি চলচ্চিত্র। ছবির নামভূমিকায় অভিনয় করেন মনোজ মিত্র। তাঁরই সাজানো বাগান নাটক অবলম্বনে এই ছবিটি নির্মিত হয়। ছবিটি সমালোচকদের দ্বারা প্রশংসিত হয় এবং ১৯৮০ সালে শ্রেষ্ঠ চলচ্চিত্র, শ্রেষ্ঠ পরিচালক ও শ্রেষ্ঠ অভিনেতা বিভাগে ফিল্মফেয়ার পুরস্কার জয় করে।\nছবির কাহিনি এক বৃদ্ধ কৃষক বাঞ্ছারামের বাগানকে ঘিরে। বাগানটি দখল করতে গ্রামের জমিদার মরিয়া। কিন্তু জমিদারের নানা প্রকার কৌশল সত্ত্বেও বৃদ্ধ অসুস্থ বাঞ্ছারাম কোনও না কোনও উপায়ে সেই বাগানে বাস করতে থাকে এবং বাগানটি নিজের দখলে রাখতে সক্ষম হয়।\n\n\n== তথ্যসূত্র =="}