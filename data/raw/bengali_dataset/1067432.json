{"pageid": 1067432, "title": "অয়বক্কম", "url": "https://bn.wikipedia.org/wiki?curid=1067432", "content": "অয়বক্কম দক্ষিণ ভারতের তামিলনাড়ু রাজ্যের তিরুভেলুর জেলার একটি জনগণনা নগর। এটি চেন্নাই শহরের সন্নিকটে পশ্চিম প্রান্তে অবস্থিত একটি দ্রুত উন্নতিশীল আবাসিক অঞ্চল। এখানে রয়েছে তামিলনাড়ুর বৃহত্তম এবং এশিয়ার শ্রেষ্ঠ ও সুপরিকল্পিত হাউসিং বোর্ড প্লট। রাজ্য সরকারের একাধিক হাউসিং বোর্ড প্রকল্পের অনুমোদন দিয়েছে।\nএটি অম্বাত্তুর ইন্ডাস্ট্রিয়াল এস্টেট, আবাড়ি ও তিরুবেরকাড়ুর মাঝে অবস্থিত। ১৯৯০-এর তামিলনাড়ু গৃহ দপ্তর বেশকিছু কোয়াটার বিল্ডিং তৈরি করলে অয়বক্কম আবাসিক অঞ্চল হিসেবে পরিচিতি পাওয়া শুরু করে। পুন্তমল্লী মহাসড়ক ও চেন্নাই-তিরুভেলু্ মহাসড়কের মাধ্যমে এই লোকালয়টি মূল শহরের আন্নানগর, মুগপের, মাদুরবায়ল প্রভৃতি এলাকার সঙ্গে যুক্ত।\nঅয়বক্কম চেন্নাই বাইপাস রোডের অতি নিকটে অবস্থিত। ইন্ডিয়া ল্যান্ড এবং আমবিট আইটি পার্কের কাছাকাছি অবস্থান ও বানগরম অ্যাপোলো হাসপাতাল ও রামচন্দ্র হাসপাতালের নৈকট্যের কারণে এটি চেন্নাই লাগোয়া আবাসিক অঞ্চলগুলির অন্যতম প্রধান।\nআই সি এম আর প্রতিষ্ঠানটিও অয়বক্কমে অবস্থিত। ১৯৩৮ খ্রিস্টাব্দে এখানে ক্যাম্প টোনাকেলা প্রতিষ্ঠিত হয়।\n\n\n== পরিবহন ==\n\n\n=== রেলপথ ===\nঅয়বক্কমের উত্তর দিকে রয়েছে আন্নানূর রেলওয়ে স্টেশন। চেন্নাই সেন্ট্রাল, চেন্নাই বিচ, আরক্কোণম, তিরুভেলুর, তিরুতণি ও বেলাচেরির সাথে রেলপথে দৈনিক যোগাযোগ রয়েছে। পশ্চিমে পথে দৈনিক ২২৯ টি ও উত্তরের লাইনে দৈনিক ৮৩ টি ট্রেন চলাচল করে।\n\n\n=== সড়কপথ ===\n\n\n==== চেন্নাই–তিরুতণি মহাসড়ক ====\nচেন্নাই–তিরুতণি মহাসড়কের ওপর ডানলপ-অম্বাত্তুর পুলিশ স্টেশন জংশন থেকে অয়বক্কম ১.৫ কিলোমিটার দূরে অবস্থিত। বানগরম-অম্বাত্তুর সড়কপথে ইভিআর পেরিয়ার সালাই সহজ গমনীয়। চেন্নাই বাইপাস এই লোকালয়ের উপরিপ্রাপ্তি।\n\n\n==== এমটিসি বাস টার্মিনাস ====\nঅয়বক্কম থেকে শহরের বিভিন্ন প্রান্তে তথা চেন্নাই মফস্বল বাস টার্মিনাস, ত্যাগরায়নগর প্রভৃতি স্থানে যাওয়ার বাস পরিষেবা রয়েছে।\n\n\n== জনতত্ত্ব ==\n\n২০১১ খ্রিস্টাব্দে ভারতের জনগণনা অনুসারে অয়বক্কম জনগণনা নগরের জনসংখ্যা ছিল ২৯,৫১১ জন, যেখানে প্রতি হাজার পুরুষে ৯৫২ জন নারী বাস করতেন। মোট শিশু সংখ্যা ৩,৩৬৫ জন, যা মোট জনসংখ্যার ১১.৮০ শতাংশ। এর সাক্ষরতার হার ছিল ৯২.৬৯ শতাংশ, যেখানে পুরুষ সাক্ষরতার হার ৯৫.৮২ শতাংশ এবং নারী সাক্ষরতার হার ৮৯.৪২ শতাংশ। শহরে মোট পরিবার সংখ্যা ৭,৩২৭ টি।\n\n\n== তথ্যসূত্র =="}