{"pageid": 1024351, "title": "মণ্ণিবক্কম", "url": "https://bn.wikipedia.org/wiki?curid=1024351", "content": "মণ্ণিবক্কম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি জনবসতিপূর্ণ শহর। চেন্নাই মহানগরের দক্ষিণ-পশ্চিম প্রান্তে অবস্থিত একটি লোকালয়৷ মণ্ণিবক্কম বণ্ডলুর ও মুড়িশূরের মধ্যবর্তী স্থানে তাম্বরম থেকে ৭.৫ কিলোমিটার ও বণ্ডলুর থেকে ২ কিলোমিটার দূরে অবস্থিত৷ এটি চেন্নাই মহানগর অঞ্চলের চেন্নাই নগরোন্নয়ন কর্তৃৃপক্ষের অধীন৷  লোকালয়টি ওরগড়ম, শ্রীপেরুম্বুদুর, মারাইমালাইনগর ও মাহিন্দ্রা ওয়ার্ল্ড সিটির মতো শিল্পসমৃৃদ্ধ অঞ্চলগুলির সাথে সড়ক ও রেলপথে যুক্ত৷\n\n\n== পরিবহন ==\nবণ্ডলুর রেলওয়ে স্টেশন বণ্ডলুরের নিকটতম রেলস্টেশন৷ অন্যান্য নিকটবর্তী স্টেশনগুলি হলো উরবক্কম, পেরুঙ্গলতুর, গুড়ুবাঞ্চেরি ও তাম্বরম রেলওয়ে স্টেশন৷ প্রস্তাবিত কীলমবক্কম বাস টার্মিনাসটি মণ্ণিবক্কম থেকে ৫ কিলোমিটার দূরে অবস্থিত৷ এই টার্মিনাল থেকে দক্ষিণ ও দক্ষিণ শহরতলি যাওয়ার বাস পরিষেবা চালু হবে৷ আউটার রিং রোড মণ্ণিবক্কমের ওপর দিয়ে দীর্ঘায়িত৷ বেঙ্গালুরু থেকে চেন্নাইগামী ৪৮ নং জাতীয় সড়কও নিকটবর্তী৷ চেন্নাই বিমানবন্দর মেট্রো স্টেশন থেকে কীলমবক্কম বাস টার্মিনাস অবধি একটি পথ প্রস্তাবিত করা হয়েছে৷\n\n\n== জনসংখ্যার উপাত্ত ==\n২০১১ খ্রিটাব্দে ভারতের জনগণনা অনুযায়ী মণ্ণিবক্কমের মোট জনসংখ্যা ১৩,৩০৮ জন, যেখানে ৬,৭০০ জন পুরুষ ও ৬,৬০৮ জন নারী৷ অর্থাৎ প্রতিহাজার পুরুষে ৯৮৬ জন নারীর বাস৷ মোট পরিবার সংখ্যা ৩,২৬২ টি৷ ছয় বছর অনূর্ধ্ব শিশু সংখ্যা ১,৪৮৩, যা মোট জনসংখ্যার ১১.১৪ শতাংশ৷ শিশুদের মধ্যে শিশুপুত্র ৭৬৫ জন ও শিশুকন্যা ৭১৮ জন, অর্থাৎ শিশুদের লিঙ্গানুপাত প্রতি হাজার শিশুপুত্রে ৯৩৯ জন শিশুকন্যা৷ মণ্ণিবক্কমের মোট সাক্ষরতার হার ৮৬.৩১ শতাংশ, যেখানে পুরুষ সাক্ষরতার হার ৯০.৭৮ শতাংশ ও নারী সাক্ষরতার হার ৮১.৮০ শতাংশ৷ জনসংখ্যার ২৩.৩৮ শতাংশ তথা ৩,১১২ জন তফসিলি জাতি ও ২.৯৩ শতাংশ তথা ৩৯০ জন তফসিলি উপজাতির অন্তর্ভুক্ত৷ মোট শ্রমজীবী ৫,২৯৪ জন, যার মধ্যে ৩,৬৯৬ জন মূল শ্রমজীবী ও ১,৫৯৮ জন প্রান্তিক শ্রমজীবী৷\n\n\n== তথ্যসূত্র =="}