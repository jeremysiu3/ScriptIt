{"pageid": 1528625, "title": "ভাবনা পানি", "url": "https://bn.wikipedia.org/wiki?curid=1528625", "content": "ভাবনা পানি (জন্ম: ৬ জুলাই ১৯৮৫) একজন ভারতীয় অভিনেত্রী, মডেল এবং নৃত্যশিল্পী। তিনি ধ্রুপদী নৃত্যধারা ওড়িশি এবং কত্থক - এর প্রশিক্ষণপ্রাপ্ত। পাশাপাশি তিনি ব্যালে এবং সমসাময়িক আধুনিক নৃত্যেও প্রশিক্ষিত। ২০০১ সালে মুক্তিপ্রাপ্ত তেরে লিয়ে  চলচ্চিত্রের মাধ্যমে তিনি অভিনয় জগতে প্রবেশ করেন। \n\n\n== কর্মজীবন ==\nভাবনা পানি ১৯৮৫ সালের ৬ জুলাই জন্মগ্রহণ করেন। তিনি মুম্বাইয়ে বড় হয়ে ওঠেন।  ভাবনা বিজ্ঞাপন নির্মাতা উদয় শঙ্কর পানির মেয়ে।  তার এক ছোট বোন আছে যার নাম দেবনা পানি আছে। দেবনা একজন ফ্যাশন ডিজাইনার এবং অভিনেত্রী।  ভাবনা মুম্বাইয়ের মিঠিবাই কলেজ থেকে মনোবিজ্ঞান এবং দর্শনে বি এ ডিগ্রি অর্জন করেন। \nভাবনা কেলুচরণ মহাপাত্র এবং বিরজু মহারাজের কাছ থেকে ওড়িশি এবং কত্থক নৃত্যের প্রশিক্ষণ নিয়েছেন।  তিনি টেরেন্স লুইস কনটেম্পোরারি নৃত্য প্রতিষ্ঠান থেকে সমসাময়িক জ্যাজ এবং ব্যালে নৃত্য শিখেছেন। \n১৬ বছর বয়সে ভাবনা তার প্রথম বলিউড ছবি তেরে লিয়ে -তে অভিনয় করেন।  তারপর তিনি পুরী জগন্নাধ পরিচালিত কন্নড় চলচ্চিত্র যুবরাজা (২০০১), আর. শ্রীনিবাস পরিচালিত তেলেগু চলচ্চিত্র নিনু চুদাকা নেনুন্দালেনু (2002) এবং প্রিয়দর্শনের মালায়ালাম কৌতুকমুখী চলচ্চিত্র ভেট্টাম -এ অভিনয় করেছেন। ভেট্টাম ছবিতে বীণা চরিত্রে অভিনয়ের জন্য তিনি মালয়েলী দর্শকদের কাছ থেকে প্রস্ংশা লাভ করেন।  ভাবনা জানিয়েছেন যে তিনি আরও প্রেম ও কৌতুকমুখী ছবি করতে আগ্রহী।\nভাবনা দশ বছরেরও বেশি সময় ধরে সাহারা ইন্ডিয়ার প্রযোজনায় নির্মিত ভারতী অনুষ্ঠানে প্রধান নৃত্যশিল্পী হিসেবে অভিনয় করে আসছেন।  তিনি সো মেনি সক্স  ছবিতে তার অভিনয়ের জন্য সেরা সহ-অভিনেত্রী হিসেবে মাহিন্দ্রা এক্সেলেন্স ইন থিয়েটার পুরস্কার জিতেছেন। \n\n\n== চলচ্চিত্র তালিকা ==\n\n\n== তথ্যসূত্র =="}