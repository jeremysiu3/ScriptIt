{"pageid": 1030776, "title": "দ্য হিডেন উইকি", "url": "https://bn.wikipedia.org/wiki?curid=1030776", "content": "দ্য হিডেন উইকি হলো ডার্ক ওয়েবের মিডিয়াউইকি উইকি যা টর হিডেন সার্ভিস ব্যবহার করে পরিচালনা করা হয় যেখানে নিবন্ধন করার পরও বেনামে সম্পাদনা করা যায়। হিডেন উইকির মূল পৃষ্ঠাটি অন্যান্য .অনিয়ন সাইটের লিংকের একটি ডিরেক্টরি লিংক হিসেবে কাজ করে।\n\n\n== ইতিহাস ==\nপ্রথম হিডেন উইকি .অনিয়ন টপ-লেভেল ডোমেইনের মাধ্যমে পরিচালিত হতো যা শুধুমাত্র টর বা টর গেটওয়ে ব্যবহার করে অ্যাক্সেস করা যেতো। এর মূল পাতা অন্যান্য লুকানো সেবার জন্য সম্প্রদায়-রক্ষণাবেক্ষণকৃত একটি লিংক ডিরেক্টরি প্রদান করে, যার মধ্যে রয়েছে অর্থ পাচার, চুক্তি হত্যা, ভাড়ার জন্য সাইবার হামলা, নিষিদ্ধ রাসায়নিক এবং বোমা তৈরির লিঙ্ক। বাকি উইকিমূলত সেন্সরবিহীন ছিল এবং শিশু পর্নোগ্রাফি ও অপব্যবহারের চিত্রগুলি হোস্ট করা সাইটগুলোর লিঙ্ক সরবারহ করতো।\nহিডেন উইকির প্রথম প্রকাশ ২০০৭ সালে হয় যখন এটি 6sxoyfb3h2nvok2d.onion এ অবস্থিত ছিল।\n২০১১ সালের অক্টোবর মাসের কিছু পূর্বে হিডেন উইকি অবৈধ সামগ্রীর সাথে সম্পর্কিত হওয়ার কারণে তথ্যপ্রযুক্তি প্রতিষ্ঠান হিসাবে পরিচিতি পেয়েছিল।\n২০১৩ সালের আগস্ট মাসের এক পর্যায়ে সাইটটি ফ্রিডম হোস্টিং-এ হোস্ট করা হয়।\nমার্চ ২০১৪ সালে সাইটটি এবং এর কেপিভিজ ki২v5agwt35.onion ডোমেন হ্যাক করে ডক্সবিনে পুনর্নির্দেশ করা হয়েছিল। এই ঘটনার পরে, সাইটটি আরও স্থানে মিররের মাধ্যমে উপলব্ধ করা শুরু হয়েছিল। ২০১৪ সালের নভেম্বর মাসে অপারেশন ওনিমাসের সময়, বুলগেরিয়ার হোস্টিং সংস্থার সাথে সমঝোতা করার পর সাইটটি আইন শৃঙ্খলা রক্ষাকারী বাহিনীকে প্রয়োজন অনুসারে তথ্য প্রদান করে।\n\n\n== উত্তরসূরিরা ==\nহিডেন উইকির মিরর সাইট বেশ কয়েকটি .অনিয়ন ওয়েবসাইটে হোস্ট করা হয়। এখন অফিসিয়ালি কোন হিডেন উইকি নেই। প্রধান উইকির ঘন ঘন ডাউনটাইম এবং অস্থিতিশীলতার কারণে অনেক সময় সহজে অ্যাক্সেস পেতে মিরর সাইটে হোস্ট করা হয়। আবার শিশু পর্নোগ্রাফির লিঙ্ক ফিল্টার করার জন্যও এটা ব্যবহৃত হয়।\n\n\n== আরও দেখুন ==\nডার্ক ওয়েব\n\n\n== তথ্যসূত্র ==\n\n\n== বহিঃসংযোগ ==\n উইকিবইয়ে টর নেটওয়ার্কের লুকায়িত সেবা এবং উপাদানগুলির জন্য নির্দেশিকা"}