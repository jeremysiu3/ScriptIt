{"pageid": 1391793, "title": "কারাকালপাকস্তান", "url": "https://bn.wikipedia.org/wiki?curid=1391793", "content": "কারাকালপাকস্তান, আনুষ্ঠানিকভাবে কারাকালপাকস্তান প্রজাতন্ত্র, হলো উজবেকিস্তানের একটি স্বায়ত্তশাসিত প্রজাতন্ত্র। এটি উজবেকিস্তানের সমগ্র উত্তর - পশ্চিমাংশ জুড়ে বিস্তৃত। এর রাজধানী নুকুস (Nókis / Нөкис)। কারাকালপাকস্তানের আয়তন ১,৬৬,৫৯০ বর্গকিলোমিটার (৬৪,৩২০ বর্গমাইল) এবং এর লোকসংখ্যা প্রায় ২০ লক্ষ। শাস্ত্রীয় শিল্পের তীর্থভূমি খাওয়ারেজম এটির অন্তর্ভুক্ত, যা ফার্সি শাস্ত্রীয় সাহিত্যে ক্বাত (کات) নামে পরিচিত।\nকারাকালপাকস্তান অর্থ \"কারাকালপাকদের আবাসস্থল\"। যদিও অধিকাংশ কারাকালপাকগণ উজবেকিস্তানে বসবাস করেন, কিন্তু কারাকালপাকদের ভাষা ও সংস্কৃতির সাথে কাজাখ এবং নোগাইসদের ভাষা ও সংস্কৃতির ঘনিষ্ঠ সম্পর্ক দেখা যায়।\n\n\n== ইতিহাস ==\nবর্তমানে যেটি কারাকালপাকস্তান নামে পরিচিত, সেই অঞ্চলটি খ্রিস্টপূর্ব ৫০০ অব্দ থেকে ৫০০ খ্রিস্টাব্দ পর্যন্ত অতি সেচের মাধ্যমে পণ্য উত্পাদনকারী সমৃদ্ধ কৃষি এলাকা হিসেবে পরিচিত ছিলো। এলাকাটি অবস্থানগত কারণে কৌশলগতভাবে গুরুত্ব বহন করতো বলে এখানে খাওয়ারেজম বাহিনীর ৫০টি দূর্গের অবস্থান ছিলো যারা এগুলো গড়ে তোলে। ১৬দশ শতকে বিদেশীদের দ্বারা গণনাকৃত প্রতিবেদন প্রথম কারাকালপাক অধিবাসীদের তথ্য পাওয়া যায়, যারা যাযাবর পশুপালক এবং মৎস্য আহরণে যুক্ত ছিলো। ১৮৭৩ সালে খিভা খানাতের কর্তৃপক্ষ কর্তৃক কারাকালপাকস্তানকে রাশিয়ান সাম্রাজ্যের হাতে তুলে দেওয়া হয়। সোভিয়েত শাসনের অধীনে, ১৯৩৬ সালে কারাকালপাক স্বায়ত্তশাসিত সোভিয়েত সমাজতান্ত্রিক প্রজাতন্ত্র হিসেবে উজবেকিস্তানের অংশ হওয়ার আগে এটি রুশ সোভিয়েত যুক্তরাষ্ট্রীয় সমাজতান্ত্রিক প্রজাতন্ত্রের মধ্যে একটি স্বায়ত্তশাসিত এলাকা ছিল।\n\n\n== ভূগোল ==\nকারাকালপাকস্তানের এখন অধিকাংশ অঞ্চলই মরুভূমি এবং আমু দরিয়া অববাহিকার সর্বনিম্নাংশে আরাল সাগরের কাছে পশ্চিম উজবেকিস্তানে অবস্থিত। এর আয়তন ১৬৪,৯০০ বর্গকিলোমিটার এবং এটি মরুভূমি দ্বারা বেষ্টিত। এর পূর্বে কিজিলকুম মরুভূমি এবং দক্ষিণে কারাকুম মরুভূমি অবস্থিত। একটি পাথুরে মালভূমি পশ্চিম থেকে কাস্পিয়ান সাগর পর্যন্ত বিস্তৃত।\nরাজধানী নুকুস ব্যতীত অন্যান্য প্রধান শহরগুলির মধ্যে রয়েছে জোজেলি, তাকিয়াতাস, শিমবে, কোনিরাত (কুংরাদ) এবং ময়নাক।\n\n\n== জনমিতি ==\nএখানকার মোট জনসংখ্যা ২০২২ সালে আনুমানিক 1,948,488 জন ছিলো যাদের ৫১% গ্রামীণ এলাকায় বসবাস করে। ২০০৭ সালে অনুমান করা হয় যে, জনসংখ্যার প্রায় ৪০০,০০০ কারাকালপাক জাতিগোষ্ঠীর, ৪০০,০০০ উজবেক এবং ৩০০,০০০ কাজাখ। যদিও কারাকালপাকদের ৯৫% উজবেকিস্তানে বসবাস করে, যার বেশিরভাগই কারাকালপাকস্তানে, কারাকালপাক ভাষা উজবেক ভাষার তুলনায় কাজাখ ভাষার কাছাকাছি। ভাষাটি সোভিয়েত সময়ে পরিবর্তিত সিরিলিক ভাষায় লেখা হতো এবং ১৯৯৬ সাল থেকে ল্যাটিন বর্ণমালায় লেখা হয়।\nকারাকালপাকস্তানের স্থূল জন্মহার ২.২% : ২০১৭ সালে আনুমানিক ৩৯,৪০০ শিশুর জন্ম হয়। একই সময়ে প্রায় ৮,৪০০ জন মারা যায়; স্থূল মৃত্যুর হার ০.৪৭%। এখানে জনসংখ্যা স্বাভাবিক বৃদ্ধির হার ৩১,০০০ বা ১.৭২%।\n\n\n== বিবরণমূলক টীকা ==\n\n\n== তথ্যসূত্র ==\n\n\n== বহিঃসংযোগ ==\n\nকারাকালপাকস্তান মন্ত্রী পরিষদের ওয়েবসাইট (ইংরেজি ভাষায়)\nকারাকালপাকস্তান ভ্রমণ\nকারাকালপাকস্তানের সঙ্গীত"}