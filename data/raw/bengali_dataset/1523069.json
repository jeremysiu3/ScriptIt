{"pageid": 1523069, "title": "গৌরী সাওয়ান্ত", "url": "https://bn.wikipedia.org/wiki?curid=1523069", "content": "শ্রীগৌরী ( গৌরী ) সাওয়ান্ত ভারতের মুম্বাইয়ের একজন রূপান্তরিত লিঙ্গ বা ট্রান্সজেন্ডার কর্মী। তিনি সখী চর চৌঘি সংগঠনের পরিচালিকা, যা রূপান্তরিত লিঙ্গ কর্মী এবং এইচআইভি/এইডস আক্রান্ত ব্যক্তিদের সাহায্য করে। তিনি ভিক্সের একটি বিজ্ঞাপনে অভিনয় করেছিলেন। তাঁকে মহারাষ্ট্রে নির্বাচন কমিশনের শুভেচ্ছাদূত করা হয়েছিল। \n\n\n== জীবনের প্রথমার্ধ ==\nসাওয়ান্তের জন্ম ও বেড়ে ওঠা পুনেতেই । তাঁর মা যখন সাত বছর বয়সে মারা যান এবং তখন তাঁর দাদীর তাঁকে লালন-পালন করে বড়ো করেন। তাঁর বাবা একজন পুলিশ অফিসার। সে তাঁর বাবার  হতাশার কারণ হতে চাননি বলে ১৪ বা ১৫ বছর বয়সে তার বাড়ি ছেড়ে চলে যান।\n\n\n== সক্রিয়তা ==\nসাওয়ান্ত ২০০০ সালে সখী চর চৌঘি সংগঠনের প্রতিষ্ঠা করেন। এই বেসরকারী সংস্থা বা এনজিওটি নিরাপদ যৌনতা প্রচার করে এবং রূপান্তরিত লিঙ্গ বা ট্রান্সজেন্ডারদের পরামর্শ প্রদান করে। ২০১৪ সালে, তিনি প্রথম রূপান্তরিত লিঙ্গ ব্যক্তি হয়েছিলেন যিনি ভারতের সুপ্রিম কোর্টে ট্রান্সজেন্ডারদের দত্তক গ্রহণের অধিকারের জন্য আবেদন করেছিলেন। তিনি জাতীয় আইনগত পরিষেবা কর্তৃপক্ষ (এনএএলএসএ) মামলার ( জাতীয় আইনগত পরিষেবা কর্তৃপক্ষ বনাম ভারত ইউনিয়ন ) একজন আবেদনকারী ছিলেন, যেখানে সুপ্রিম কোর্ট রূপান্তরিত লিঙ্গ ব্যক্তিদের বা ট্রান্সজেন্ডারদের তৃতীয় লিঙ্গ হিসেবে স্বীকৃতি দিয়েছিল। ২০০৮ সালে সাওয়ান্ত গায়ত্রী নামে একটি মেয়ের মা এইডসে মারা যাওয়ার পর তিনি গায়ত্রীকে দত্তক নেন।\n\n\n== ব্যক্তিগত জীবন এবং পরিবার ==\nসাওয়ান্তের একটি দত্তক কন্যা আছে, যাকে কন্যাটির ৪ বছর বয়সে দত্তক নিয়েছিলেন। সাওয়ান্ত এক সাক্ষাৎকারে বলেছিলেন যে মেয়েটির আসল মা, যিনি একজন যৌনকর্মী ছিলেন এবং এইডসে মারা গিয়েছিলেন এবং মেয়েটির যৌন-পাচার শিল্পে বিক্রি হয়ে যাবার সম্ভাবনা অনুভব করে তিনি তাকে দত্তক নিয়েছিলেন।\n\n\n== জনপ্রিয় সংস্কৃতিতে ==\n২০১৭ সালে, সাওয়ান্তকে কোম্পানির \"টাচ অফ কেয়ার\" প্রচারণার অংশ হিসেবে ভিক্সের একটি বিজ্ঞাপনে স্থান দেওয়া হয়েছিল। এতে সাওয়ান্ত এবং তার দত্তক কন্যার গল্প দেখানো হয়েছিল।\nজিও সিনেমায় \"তালি\" নামে একটি দুরদর্শন শ্রেণী বা সিরিজ তৈরী হয়েছে যেখানে সুস্মিতা সেন গৌরী সাওয়ান্তের ভূমিকায় অভিনয় করছেন।\n\n\n== তথ্যসূত্র =="}