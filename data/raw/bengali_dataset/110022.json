{"pageid": 110022, "title": "গাণিতিক রসিকতা", "url": "https://bn.wikipedia.org/wiki?curid=110022", "content": "গাণিতিক রসিকতা হল এমন ধরনের রসিকতা যা গণিতের বিভিন্ন বিষয় বা গৎবাঁধা গণিতবিদদের ওপর ভিত্তি করে কৌতুক সৃষ্টি করে। গাণিতিক রসিকতা সাধারণত পান (বা শব্দকৌতুক) সৃষ্টির মাধ্যমে অথবা কোন গাণিতিক পদের দ্বৈত অর্থ থেকে করা হয়। আবার রস সৃষ্টির মাধ্যম হিসেবে কোন ব্যক্তির গাণিতিক ধারণার ভুল ধারণাকে আশ্রয় করা হয় (যা কিনা একেবারে অপ্রত্যাশিত কিছু নয়)। তবে এ ধরনের রসিকতা বোঝার জন্যে কিছুটা গাণিতিক জ্ঞানের প্রয়োজন হতে পারে।\n\n\n== সংখ্যার ভিত্তি সংক্রান্ত রসিকতা ==\nপৃথিবীতে কেবল 10 ধরনের লোক আছে — যারা দ্বিমিক (বাইনারি) বোঝে, এবং যারা বোঝে না!\nএ কৌতুকটির ভিত্তি হল গাণিতিক বাক্যেরও স্বাভাবিক ভাষার মতোন নানান রকম অর্থ থাকতে পারে। যেমন এখানে হিউমারটি হল অন্য সব পানের মতোন বহুবোধক অর্থ; এখানে 10 প্রকৃতপক্ষে বাইনারি, যা কিনা দশমিক পদ্ধতিতে 2 বোঝায়।\nআরেকটি এ ধরনের জোক হল:\n\nপ্রশ্ন, গণিতবিদেরা কেন সবসময় হ্যালোউইন আর ক্রিসমাসের তারিখের মধ্যে গন্ডগোল করে ফেলেন?\nকারণ 31 Oct = 25 Dec।\nএখানে মজাটা হল হ্যালোউইনের তারিখ হল ৩১ অক্টোবর এবং ক্রিসমাসের তারিখ ২৫ ডিসেম্বর, তাই \"oct\" অক্টোবর ও অক্টালের (অষ্টমিক) প্রতীক এবং \"dec\" হল ডিসেম্বর ও সেই সাথে ডেসিমাল (দশমিক) এর প্রতীক।\n\n\n== গৎবাঁধা গণিতবিদ ==\nকিছু কিছু রসিকতা গণিতবিদদের গৎবাঁধা জটিল ও তত্ত্বীয় চিন্তাভাবনাকে ব্যঙ্গ করে গড়ে উঠেছে।\nউদাহরণ:\n\nএকজন পদার্থবিজ্ঞানী, জীববিজ্ঞানী এবং গণিতবিদ একটি কাফেতে বসে রাস্তার অপর পাড়ের একটি বাড়িতে মানুষজনের আসা যাওয়া দেখছেন। প্রথমে তারা দেখলেন দু'জন লোক বাড়িটিতে প্রবেশ করছে। কিছু সময় অতিবাহিত হল। কিছুক্ষণ পর তারা দেখতে পেলেন তিনজন লোক বাড়িটি থেকে বের হয়ে এল। পদার্থবিজ্ঞানী বললেন, গণনা ত্রুটিপূর্ণ ছিল বলে ধারণা করছি। জীববিজ্ঞানী মন্তব্য করলেন, আমার মনে হয় তারা বংশবৃদ্ধি করেছে। আর গণিতবিদ বললেন, আরও একজন লোক বাড়িটিতে প্রবেশ করলে তা খালি হয়ে যাবে।\n\n\n== গণিতবিদ নয় এমন লোকের গণিত ==\nএ বিভাগের কৌতুকগুলো গুলো যারা গণিত জানে না তাদের নিয়ে অথবা যাদের গণিতের স্বল্প ধারণা আছে তাদের নিয়ে\nউদাহরনঃ\nএক জাদুঘরের দর্শনার্থী আগ্রহ সহকারে একটি Tyrannosaurus ডাইনোসরের জীবাশ্ম দেখছিল। সে সেখানকার কর্মচারীকে জিজ্ঞেস করল, এটি কত বছর আগের? \nকর্মচারী বললঃ এটি পঁয়ষট্টি কোটি তিন বছর দুই মাস আঠারো দিন আগের। \nজাদুঘরের দর্শনার্থী জিজ্ঞেস করলঃ আপনি কীভাবে এত সঠিক ভাবে বলতে পারলেন?\nকর্মচারী বললঃ আমি যখন এখানে কাজ শুরু করি তখন এক বিজ্ঞানীকে একই প্রশ্ন করি, সে বলল ফসিল টি পঁয়ষট্টি কোটি বছর আগের। এবং আমি বিজ্ঞানীকে প্রশ্নটি জিজ্ঞেস করছি তিন বছর দুই মাস আঠারো দিন আগে।\n\n\n== টীকা ==\n\n\n== উচ্চতর পঠন ==\nPaul Renteln and Alan Dundes (২০০৪-১২-০৮)। \"Foolproof: A Sampling of Mathematical Folk Humor\" (PDF)। Notices of the AMS। 52 (1)। \n\n\n== বহিঃসংযোগ ==\nMathematical Humor — From Mathworld\nA Sampling of Mathematical Folk Humor\nটেকটুইটস ব্লগ"}