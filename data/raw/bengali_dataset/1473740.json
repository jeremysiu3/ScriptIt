{"pageid": 1473740, "title": "উইলিয়াম কোমার পেথেরাম", "url": "https://bn.wikipedia.org/wiki?curid=1473740", "content": "স্যার উইলিয়াম কোমার পেথেরাম  (ইংরেজি: William Comer Petheram; ১৮৩৫ - ১৫ মে ১৯২২) ছিলেন কলকাতা হাইকোর্টের প্রধান বিচারপতি এবং কলকাতা বিশ্ববিদ্যালয়ের উপাচার্য। ১৮৮৪ খ্রিস্টাব্দে তিনি  নাইট ব্যাচেলরে সম্মানিত হন।\n\n\n== কর্মজীবন ==\nউইলিয়াম কোমার পেথেরাম ১৮৩৫ খ্রিস্টাব্দে  যুক্তরাজ্যের সমারসেটের লিম্পশামে জন্মগ্রহণ করেন। পিতা ছিলেন পিনহোর উইলিয়াম পেথেরাম। ১৮৬২ খ্রিস্টাব্দে তিনি স্পেশাল প্লিডার হিসেবে যোগ্য হন এবং ১৮৬৯ খ্রিস্টাব্দে মিডল টেম্পল থেকে পাস করেন। তিনি ভারতের উত্তর-পশ্চিম প্রদেশের প্রধান আদালতের প্রধান বিচারক হিসেবে চাকরিতে যোগ দেন। পেথারাম ১৮৮৪ খ্রিস্টাব্দ থেকে ১৮৮৬ পর্যন্ত প্রথম এলাহাবাদ হাইকোর্টের প্রধান বিচারপতি হিসেবে দায়িত্ব পালন করেন। তারপর স্যার রিচার্ড গার্থ এর পরে ১৮৮৬ খ্রিস্টাব্দের ২৪ মার্চ কলকাতা হাইকোর্টের প্রধান বিচারপতি হন এবং ১৮৯৬ খ্রিস্টাব্দে নভেম্বরে অবসর গ্রহণ করেন। তিনি ১৮৮৭ খ্রিস্টাব্দের ১০ জুন কলকাতা বিশ্ববিদ্যালয়ের উপাচার্য নিযুক্ত হন এবং ১৮৮৯ খ্রিস্টাব্দের ৩১ ডিসেম্বর পর্যন্ত ওই পদে আসীন ছিলেন। ১৮৬৪ খ্রিস্টাব্দে, তিনি \"দ্য ল' অ্যান্ড প্র্যাকটিস রিলেটিং টু ডিসকোভারি বাই ইনটেরোগেটোরিজ আন্ডার দ্য কমন ল' প্রসিডিওর অ্যাক্ট, ১৮৫৪\" শীর্ষক একটি গ্রন্থ রচনা করেন।\n১৮৮৪ খ্রিস্টাব্দে তিনি নাইট উপাধিতে ভূষিত হন।\nতিনি দ্বিতীয় ব্যারোনেট স্যার উইলিয়াম কংগ্রেভের কন্যা ইসাবেল কনগ্রেভকে বিবাহ করেন।\n\n\n== তথ্যসূত্র =="}