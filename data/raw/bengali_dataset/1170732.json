{"pageid": 1170732, "title": "হলদিয়া–রক্সৌল এক্সপ্রেসওয়ে", "url": "https://bn.wikipedia.org/wiki?curid=1170732", "content": "হলদিয়া–রক্সৌল এক্সপ্রেসওয়ে হল পশ্চিমবঙ্গ, ঝাড়খণ্ড ও বিহারে একটি ৬৫০ কিলোমিটার (৪০০ মাইল) দীর্ঘ পরিকল্পিত ও আসন্ন নতুন প্রবেশযোগ্যতা নিয়ন্ত্রিত এক্সপ্রেসওয়ে। এটি রক্সৌলকে হলদিয়া বন্দরের সঙ্গে সংযুক্ত করবে।\n\n\n== পথ ==\n\n\n=== পশ্চিমবঙ্গ ===\nহলদিয়া–রক্সৌল এক্সপ্রেসওয়ে পশ্চিমবঙ্গের পূর্ব মেদিনীপুর জেলার হলদিয়ায় শুরু হয়েছে। এটি পশ্চিমবঙ্গের মেদিনীপুর ও বর্ধমান বিভাগ অতিক্রম করে ঝাড়খণ্ড রাজ্যে প্রবেশ করে।\n\n\n=== ঝাড়খণ্ড ===\nএই এক্সপ্রেসওয়ে ঝাড়খণ্ডের দেওঘর ও দুমকা জেলার মধ্য দিয়ে অগ্রসর হয়ে বিহার রাজ্যে প্রবেশ করে।\n\n\n=== বিহার ===\nএই এক্সপ্রেসওয়ে বিহারের বাঁকা, জামুই, শেখপুরা, নালন্দা, পাটনা, সরণ, মুজাফফরপুর, পূর্ব চম্পারণ ও পশ্চিম চম্পারণ জেলার মধ্য দিয়ে অগ্রসর হয়। বিহারের রক্সাৌল শহরের এক্সপ্রেসওয়ে উত্তর প্রান্তিক অবস্থিত।\n\n\n== পটভূমি ==\nহলদিয়া বন্দর বর্তমানে নেপালের বেশিরভাগ বাণিজ্য পরিচালনা করে, কিন্তু ভারত-নেপাল সীমান্ত থেকে হলদিয়া বন্দর পর্যন্ত কোনো উন্নত মহাসড়ক নেই। উন্নত মহাসড়ক সংযোগ স্থাপনের লক্ষ্যে হলদিয়া-রাক্সৌল এক্সপ্রেসওয় নির্মাণের প্রস্তাব করা হয়েছিল।\n৬৫০ কিলোমিটার দীর্ঘ এক্সপ্রেসওয়েটি মালবাহন দক্ষতার উন্নতি এবং প্রতিবেশী অঞ্চল থেকে রপ্তানি বাড়ানোর প্রাথমিক উদ্দেশ্য পূরণ করবে।\n\n\n== ইতিহাস ==\nভারতের রাষ্ট্রীয় মহাসড়ক কর্তৃপক্ষ (এনএইচএআই) পশ্চিমবঙ্গের হলদিয়া বন্দরের সঙ্গে ভারত-নেপাল সীমান্তে বিহারের রক্সৌলকে সংযোগকারী একটি এক্সপ্রেসওয়ের জন্য একটি বিশদ প্রকল্প প্রতিবেদন তৈরি করার জন্য ২০২১ সালে দরপত্র আহ্বান করেছিল। প্রযুক্তিগত দরপত্র ২০২১ সালের ১৭ই জুন খোলার পর, ভারতের রাষ্ট্রীয় মহাসড়ক কর্তৃপক্ষ ঘোষণা করেছিল, যে প্রায় ৬৫০ কিলোমিটার দীর্ঘ হলদিয়া–রক্সৌল এক্সপ্রেসওয়ের জন্য একটি বিশদ প্রকল্প প্রতিবেদন তৈরি করতে ১৩ টি নকশা ও প্রকৌশল সংস্থা বিড দরপত্র দিয়েছে।\n\n\n== তথ্যসূত্র =="}