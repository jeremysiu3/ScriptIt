{"pageid": 1027542, "title": "সুজানা মোদি", "url": "https://bn.wikipedia.org/wiki?curid=1027542", "content": "সুজানা মোদি কানাডীয় সাহিত্যের অতি আবশ্যক একটি নাম। কানাডার অতীত পড়তে গেলে অবশ্যম্ভাবী একটি পাঠ হলো সুজানা মোদি। ১৮৬৭ সালে কানাডার কনফেডারেশন যুগ শুরুর আগে সুজানা এদেশীয় সাহিত্যের একজন প্রতিনিধিত্বশীল লেখক। কানাডায় আসার আগেই সুজানা কবিতা এবং শিশুসাহিত্য রচনায় যথেষ্ট পরিচিতি লাভ করেছিলেন। তার আত্মজীবনীমূলক গ্রন্থ Roughing It in the Bush (১৮৫২) এবং Life in the Clearings (১৮৫৩) কানাডীয় সাহিত্যে ক্লাসিক মর্যাদা লাভ করেছে। এছাড়া তার ঝুলিতে রয়েছে আটটি শিশুতোষ গ্রন্থ। কাব্যগ্রন্থের সংখ্যা দুই। পরিণত বয়সে যে-পাঁচটি উপন্যাস তিনি রচনা করেন সেগুলো হলো : Mark Hurdlestone (১৮৫৩), Flora Lyndsay (১৮৫৪), Matrimonial Speculations (১৮৫৪), Geoffrey Moncton (১৮৫৫) এবং The World Before Them (১৮৬৮)। ১৯৮৫ সালে তার চিঠিপত্র নিয়ে একটি ঢাউস বই প্রকাশিত হয়। শিরোনাম Letters of a Lifetime।\n\n\n== জীবন ==\nইংল্যান্ডে জন্ম সুজানার। স্বামীর সঙ্গে আপার কানাডায় আসেন ১৮৩২ সালে। কোবোর্গের কাছাকাছি জায়গায় তারা একটি ফার্ম প্রতিষ্ঠা করেন। এরপর রাইস লেক এরিয়ায় চলে যান তারা এবং সবশেষে ১৮৪০ সালে বেলভিলের শহরতলিতে আবাস গড়েন। বেলভিল থেকে সুজানা টরন্টোয় প্রথমবার আসেন ১৮৫২ সালে। ১৮৬৯ সালে স্বামী জনের মৃত্যুর পর সুজানা যদিও মাসে মাসেই টরন্টোয় আসতেন। উল্লেখ করা যেতে পারে, সুজানা মোদি শেষ নিশ্বাস ত্যাগ করেন টরন্টো শহরেই। যদিও তার দেহ তার ইচ্ছা অনুযায়ী সমাহিত করা হয় দীর্ঘদিনের চেনা বেলভিলের প্রাকৃতিক ছায়ায়, যেখানে শায়িত ছিলেন সুজানার স্বামী ও দুই সন্তান।\n\n\n== রচনা ==\n\n\n=== আত্মজীবনীমূলক গ্রন্থ ===\nRoughing It in the Bush (১৮৫২)\nLife in the Clearings (১৮৫৩)\n\n\n=== উপন্যাস ===\nMark Hurdlestone (১৮৫৩)\nFlora Lyndsay (১৮৫৪)\nMatrimonial Speculations (১৮৫৪)\nGeoffrey Moncton (১৮৫৫)\nThe World Before Them (১৮৬৮)\n\n\n=== চিঠিপত্র ===\n১৯৮৫ সালে তার চিঠিপত্র নিয়ে একটি ঢাউস বই প্রকাশিত হয়। শিরোনাম Letters of a Lifetime\n\n\n== তথ্যসূত্র =="}