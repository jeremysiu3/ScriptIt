{"pageid": 1012882, "title": "আবু হাফস ওমর আন-নাসাফি", "url": "https://bn.wikipedia.org/wiki?curid=1012882", "content": "নাজমুদ্দিন আবু হাফস ওমর ইবনে মুহাম্মদ আন-নাসাফি (আরবি :نجم الدين أبو حفص عمر بن محمد النسفي‎‎; ইংরেজি : Najm ad-Dīn Abū Ḥafṣ ‘Umar ibn Muḥammad an-Nasafī (১০৬৭–১১৪২) ছিলেন সমকালের সর্ব শ্রেষ্ঠ ইসলামিক ব্যক্তিত্ব। তিনি ছিলেন বিশিষ্ট ধর্মতাত্ত্বিক হাদিসবিদ, মুফাসসির, উসুলবিদ, মুসলিম আইনজ্ঞ ফিকহবিদ, ব্যাকরণবিদ ও সাহিত্যিক। হাফেজদের মধ্যেও তিনি অন্যতম হাফেজ ছিলেন।\n\n\n== জন্ম ও বংশ ==\nনাম উমর। কুনিয়ত আবু হাফস। লকব \"মুফতিয়ে সাকালাইন\"। পিতার নাম মুহাম্মদ। তিনি নাসফ শহরে ৪৬১ হিজরিতে জন্ম গ্রহণ করেন।\n\n\n== শিক্ষা অর্জন ==\nযুগের অনেক বড় বড় আলিম থেকে তিনি শিক্ষা অর্জন করেন। তিনি ফিকহ শাস্ত্র অধ্যয়ন করেন ছদরুল ইসলাম মুহাম্মদ ইবনে মুহাম্মদ বাজদবি থেকে। এছাড়াও সেসময়কার আরও বড় বড় যুগ শ্রেষ্ঠ মুহাদ্দিস, মুফাসসির ও ফকীহদের কাছ থেকে তিনি শিক্ষা লাভ করেন।\n\n\n== শিক্ষা প্রদান ও শিক্ষার্থী ==\nতার থেকে তার পুত্র আবুল লায়িস আহমাদ নাসাফি, হিদায়া গ্রন্থকার এবং আরও অনেকে শিক্ষা গ্রহণ করেন। তিনি জ্বিন-ইনসান উভয়ের মধ্যে ইলম শিক্ষা দিতেন। তাই তাকে \"মুফতিয়ে সাকালাইন\" বলা হত।\n\n\n== রচনাবলি ==\nতিনি ফিকহ, তাফসির ও ইতিহাস শাস্ত্রে একশত এর কাছাকাছি গ্রন্থ রচনা করেছেন । এর মধ্যে উল্লেখযোগ্য কয়েকটি হল-\n\nতাইসির - এটি তাফসির বিষয়ক সংকলন।\nকিতাবুল মাওয়াকীত\nআল আশআর\nকিতাবুশ শুরুত\nতোলাবাতুল তোলাবা\nতারিখে বুখারা\nআকাইদুন নাসাফি\nফাতওয়ায়ে নাসাফি\n\n\n== মৃত্যু ==\nতিনি ৫৩৭ হিজরি মুতাবিক ১১৪২ খ্রিস্টাব্দে সমরকন্দে মৃত্যুবরণ করেন।\n\n\n== তথ্যসূত্র =="}