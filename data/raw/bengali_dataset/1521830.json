{"pageid": 1521830, "title": "সবুর রাজপুত্র", "url": "https://bn.wikipedia.org/wiki?curid=1521830", "content": "সবুর রাজপুত্র একটি ভারতীয় রূপকথা । এই রূপকথায় এক রাজকুমারীর কাহিনী বর্নিত হয়েছ যে তার ঘরে সবুর নামে এক রাজপুত্রকে ডেকে পাঠায়। গল্পের এক ভিন্ন সংস্করনে একটি জাদুকরী পাখার উল্লেখ আছে যেটি ব্যবহার করে সবুর রাজকুমারকে রাজকুমারী নিজের কছে ডেকে আনে।  ঈর্ষার বশে রাজকুমারীর বোনেরা রাজপুত্রকে কাঁচের টুকরো দিয়ে আঘাত করে, যার ফলে তিনি গুরুতর আহত হন। এরপর রাজকুমারী তাকে সুস্থ করার জন্য উদ্যোগী হয়।\nগল্পটির সাথে ইউরোপীয় (ফরাসি) রূপকথা দ্য ব্লু বার্ড -এর  মিল রয়েছে। এই গল্পের কিছু ভিন্ন সংস্করন দক্ষিণ এশিয়া (ভারত ও পাকিস্তান) এবং পূর্ব আফ্রিকা থেকে সংগ্রহ করা হয়েছে।\n\n\n== সারাংশ ==\nলাল বিহারী দে'র সংগ্রহিত বাংলার বাংলার একটি লোককথায়, যা রাজকুমার সবুরের গল্প নামে পরিচিত, গল্পটি শুরু হয় এক ধনী ব্যবসায়ীর প্রশ্ন দিয়ে। তিনি তার সাত কন্যাকে জিজ্ঞাসা করেন, \"কার সৌভাগ্যের কারণে তোমরা সুখে জীবন নির্বাহ করছ?\" তার ছয় কন্যা উত্তর দেয় যে তারা তাদের বাবার সৌভাগ্যের কারণে ভালো আছে, কিন্তু কনিষ্ঠ কন্যাটি উত্তর দেয় যে তার জীবনযাত্রা কেবল তার নিজের ভাগ্যের উপর নির্ভরশীল। এই উত্তর শুনে ব্যবসায়ী ক্রুদ্ধ হয়ে তাকে বাড়ি থেকে বের করে দেন, ফলে সে জঙ্গলে বাস করতে বাধ্য হয়।\nকিছুদিন পর, ভাগ্যের জোরে কনিষ্ঠ কন্যাটি প্রচুর ধন-সম্পত্তির মালিক হয়ে ওঠে এবং তার বাবার সঙ্গেও তা ভাগ করে নেয়। পরে ব্যবসায়ী বিদেশ ভ্রমণে যাওয়ার সময় তার ছয় কন্যাকে জিজ্ঞাসা করেন তারা তার কাছ থেকে কী উপহার চান। কিন্তু তার কনিষ্ঠ কন্যাকে জিজ্ঞাসা করতে ভুলে যান। যাত্রার সময় কোন কারনে জাহাজ তীরভূমি ছাড়তে বিলম্ব করছিল তখন তিনি মনে করেন যে তিনি তার কনিষ্ঠ কন্যাকে তার ইচ্ছার কথা জিজ্ঞসা করেনি। তিনি ফিরে গিয়ে জানতে চাইলে কনিষ্ঠ কন্যাটি শুধু বলে, সবুর (অর্থাৎ ধৈর্য)। ব্যবসায়ী ভাবে, এটি হয়তো কোনো বস্তু, তাই বিদেশে গিয়ে এটি খুঁজতে থাকেন।\nবিদেশে গিয়ে তিনি জানতে পারেন যে সেখানকার রাজপুত্রের নাম সবুর। রাজপুত্র ব্যবসায়ীকে একটি যাদুকরী হাতপাখা ও একটি দর্পণসহ একটি বাক্স দেন এবং বলেন, বাক্সের মধ্যেই সবুর রয়েছে। ব্যবসায়ী তা নিয়ে বাড়ি ফিরে কন্যাকে উপহার দেন।\nকয়েকদিন পর কন্যাটি কৌতূহলবশত পাখাটি হাতে নিয়ে বাতাস করতে থাকে, আর ঠিক তখনই রাজপুত্র সবুর জাদুকরী পাখার প্রভাবে তার ঘরে উপস্থিত হন। তারা একে অপরের প্রেমে পড়ে এবং বিবাহের সিদ্ধান্ত নেয়।\nকিন্তু ষড়যন্ত্রের কারণে তার দুষ্ট বোনেরা তাদের নববিবাহিত শয্যার ওপর কাঁচের গুঁড়ো ছড়িয়ে দেয়। রাজপুত্র সবুর যখন শয্যায় শোয়, তখন মারাত্মকভাবে আহত হন এবং দ্রুত তার দেশে ফিরে যেতে বাধ্য হন। নববধূ ছদ্মবেশে সেজে তার পেছন পেছন রওনা হন।\nপথে তিনি এক গাছের নিচে বিশ্রাম নেন, যেখানে বিহঙ্গমা ও বিহঙ্গমী নামে দুটি পাখির বাসা ছিল। এক সাপ তাদের বাসা আক্রমণ করতে গেলে রাজপুত্রের স্ত্রী তাকে হত্যা করে। কৃতজ্ঞতাস্বরূপ পাখিরা তাকে জানায় কীভাবে সে তার স্বামীকে সুস্থ করতে পারে এবং দ্রুত তাকে রাজপুত্রের দেশে নিয়ে যেতে রাজি হয়।\nঅবশেষে, তিনি রাজপুত্র সবুরকে সুস্থ করে তোলেন এবং রাজপুত্র তার শ্যালিকাদের ক্ষমা করে দেন। এইভাবে, ধৈর্য ও ভালোবাসার জয় হয়, এবং তারা সুখে-শান্তিতে বসবাস করতে থাকে। \n\n\n== ভিন্ন সংস্করন ==\nপণ্ডিত এ কে রামানুজনের মতে সবুর রাজপুত্রের গল্পের   ৮ টিরও বেশি ভারতীয় সংস্করন রয়েছে যার মধ্যে উল্লেখ যোগ্য দ্য রাজপুত্র এবং পাখি । বাংলা, হিন্দি এবং কন্নড় ভাষায় এই লোককাহিনীর বিভিন্ন সংস্করন পাওয়া গেছে। \nঅধ্যাপক লি হারিং বাংলা এবং আফগানিস্তানে এই গল্পের বিভিন্ন সংস্করনের অস্তিত্বের কথা উল্লেখ করেছেন। \nঅধ্যাপক লি হ্যারিং উল্লেখ করেছেন যে ভারতীয় গল্প সবুর রাজপুত্রের ভিন্ন সংস্করন মায়োট এবং মরিশাসেও  প্রচলিত। \n\n\n== তথ্যসূত্র =="}