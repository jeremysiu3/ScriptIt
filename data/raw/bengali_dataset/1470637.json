{"pageid": 1470637, "title": "ব্রাহিমা দিয়ারা", "url": "https://bn.wikipedia.org/wiki?curid=1470637", "content": "ব্রাহিমা দিয়ারা (ফরাসি: Brahima Diarra; জন্ম: ৫ জুলাই ২০০৩) হলেন একজন ফরাসি–মালীয় পেশাদার ফুটবল খেলোয়াড়। তিনি বর্তমানে ইংরেজ ক্লাব হাডার্সফিল্ড টাউন এবং মালি জাতীয় অনূর্ধ্ব-২৩ দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০২৩ সালে, দিয়ারা মালি অনূর্ধ্ব-২৩ দলের হয়ে মালির বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nব্রাহিমা দিয়ারা ২০০৩ সালের ৫ই জুলাই তারিখে ফ্রান্সের প্যারিসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nদিয়ারা মালি অনূর্ধ্ব-১৫, মালি অনূর্ধ্ব-১৬, মালি অনূর্ধ্ব-১৭, মালি অনূর্ধ্ব-১৮, মালি অনূর্ধ্ব-১৯, মালি অনূর্ধ্ব-২০ এবং মালি অনূর্ধ্ব-২৩ দলের হয়ে খেলার মাধ্যমে মালির প্রতিনিধিত্ব করেছেন। ২০২৩ সালের ২৫শে জুন তারিখে তিনি গ্যাবন অনূর্ধ্ব-২৩ দলের বিরুদ্ধে ম্যাচে মালি অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। দিয়ারা ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মালি অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে ব্রাহিমা দিয়ারা  (ইংরেজি)  \nসকারবেসে \nবিডিফুটবলে \nট্রান্সফারমার্কেটে ব্রাহিমা দিয়ারা (ইংরেজি) \n\nইএসপিএন এফসিতে"}