{"pageid": 1463650, "title": "ভিয়েতনামের রাষ্ট্রপতি", "url": "https://bn.wikipedia.org/wiki?curid=1463650", "content": "ভিয়েতনামের সমাজতান্ত্রিক প্রজাতন্ত্রের রাষ্ট্রপতি ( ভিয়েতনামী: Chủ tịch nước Cộng hòa xã hội chủ nghĩa Việt Nam     হলেন  ভিয়েতনামের রাষ্ট্রপ্রধান। তিনি ভিয়েতনামের জাতীয় পরিষদের প্রতিনিধিদের মধ্য থেকে নির্বাচিত হন। যেহেতু ভিয়েতনাম একটি একদলীয় রাষ্ট্র, তাই  ভিয়েতনামের কমিউনিস্ট পার্টির কেন্দ্রীয় কমিটি এই পদের জন্য প্রার্থীদের মনোনীত করে। বাস্তবে রাষ্ট্রপতি পদাধিকারীকে ভিয়েতনামের রাজনৈতিক ব্যবস্থায় ভিয়েতনামের কমিউনিস্ট পার্টির সাধারণ সম্পাদকের পরে দ্বিতীয়-সর্বোচ্চ পদে  আসীন হিসেবে গণ্য করা হয়। \nরাষ্ট্রের প্রধান হিসেবে রাষ্ট্রপতি ভিয়েতনামের অভ্যন্তরীণ এবং আন্তর্জাতিক ক্ষেত্রে প্রতিনিধিত্ব করেন এবং জাতীয় সরকারের নিয়মিত ও সমন্বিত কর্মকাণ্ড এবং স্থিতিশীলতা বজায় রাখেন এবং দেশের স্বাধীনতা ও ভৌগোলিক অখণ্ডতা রক্ষা করেন।\nরাষ্ট্রপতিকে বাধ্যতামূলকভাবে জাতীয় পরিষদের একজন প্রতিনিধি হতে হয়। উপরন্তু, রাষ্ট্রপতি ঐতিহ্যগতভাবে কমিউনিস্ট পার্টির কেন্দ্রীয় কমিটির সদস্য এবং পলিটব্যুরোর সদস্য হয়ে থাকেন। কমিউনিস্ট পার্টির কেন্দ্রীয় কমিটি ন্যাশনাল অ্যাসেম্বলির স্ট্যান্ডিং কমিটিতে প্রার্থীদের মনোনীত করে, পরবর্তীতকালে ন্যাশনাল অ্যাসেম্বলির সমস্ত প্রতিনিধিদের দ্বারা আনুষ্ঠানিক নির্বাচনের জন্য সেই প্রার্থীদের নিশ্চিত করে এবং মনোনীত করে।\nরাষ্ট্রপতি জাতীয় পরিষদের সম্মতিতে উপরাষ্ট্রপতি, প্রধানমন্ত্রী, মন্ত্রী এবং অন্যান্য কর্মকর্তাদের নিয়োগ করেন। রাষ্ট্রপতি পদাধিকারবলে ভিয়েতনাম পিপলস আর্মড ফোর্সের নামমাত্র সর্বোচ্চ কমান্ডার-ইন-চিফ এবং জাতীয় প্রতিরক্ষা ও নিরাপত্তা পরিষদের চেয়ারম্যান। উপরন্তু, রাষ্ট্রপতি কেন্দ্রীয় সামরিক কমিশন এবং কেন্দ্রীয় পুলিশ পার্টি কমিটির সদস্য। ২০১১ সালের সেপ্টেম্বর মাস থেকে, রাষ্ট্রপতি বিচার বিভাগীয় সংস্কারের জন্য কেন্দ্রীয় স্টিয়ারিং কমিটিরও চেয়ারম্যান। \nরাষ্ট্রপতির অফিসের ক্ষমতা এবং প্রতিপত্তি বিভিন্ন সময়ে  পরিবর্তিত হয়েছে। উদাহরণস্বরূপ, যখন প্রথম রাষ্ট্রপতি, হো চি মিন, কমিউনিস্ট পার্টির চেয়ারম্যানও ছিলেন, তিনি (সেই ক্ষমতায়) ভিয়েতনামের সর্বোচ্চ সিদ্ধান্ত গ্রহণকারী সংস্থা পলিটব্যুরোর প্রথম র‍্যাংকিং সদস্য হয়ে ওঠেন । তার উত্তরসূরি, টোন ডুক থং, পলিটব্যুরোর সদস্য ছিলেন না এবং সাধারণ সম্পাদক লে ডুয়েনের অধীনে একজন প্রতীকী ব্যক্তি হিসাবে কাজ করেছিলেন। ট্রুং চিনের রাষ্ট্রপতি পদে আরোহণের পর থেকে, রাষ্ট্রপতি সাধারনত কমিউনিস্ট পার্টির পলিটব্যুরোর অগ্রাধিকারের ক্রম অনুসারে দ্বিতীয় স্থান অধিকার করেন। যদি তিনি একইসঙ্গে সাধারণ সম্পাদক হিসাবে কাজ করেন তবে প্রথম স্থান অধিকার করেন। এই নিয়মের ব্যতিক্রম Nguyễn Minh Triết যিনি চতুর্থ স্থান অধিকার করেন এবং Võ Chí Công যিনি তৃতীয় স্থান অধিকার করেন। তিনজন ব্যক্তি একই সাথে পার্টি এবং রাষ্ট্র উভয়ের প্রধান হিসাবে দায়িত্ব পালন করেছেন: হো চি মিন (১৯৫১-১৯৬৯), ট্রুং চিন (১৯৮৬) এবং নগুয়েন ফু ট্রং (২০১৮-২০২১)। \nরাষ্ট্রপতির মেয়াদ পাঁচ বছর এবং একজন রাষ্ট্রপতি সর্বোচ্চ তিন মেয়াদ কাজ করতে পারেন। রাষ্ট্রপতি দায়িত্ব পালনে অক্ষম হলে রাষ্ট্রপতি দায়িত্ব পুনরায় না নেওয়া পর্যন্ত বা জাতীয় পরিষদ কর্তৃক নতুন রাষ্ট্রপতি নির্বাচন না হওয়া পর্যন্ত সহ-রাষ্ট্রপতি অন্তর্বর্তী কালীন ভিত্তিতে ভারপ্রাপ্ত রাষ্ট্রপতির দায়িত্ব গ্রহণ করেন। উপরাষ্ট্রপতি Võ Thị Ánh Xuan  ২০২৩ এবং ২০২৪ সালে দুইবার ভিয়েতনামের ভারপ্রাপ্ত রাষ্ট্রপতি হিসেবে দায়িত্ব পালন করেছেন। তার পূর্বসুরী  Đặng Thị Ngọc Thịnh হলেন ভিয়েতনামের ইতিহাসে প্রথম মহিলা যিনি ২০১৮ সালে Trần Đại Quang এর মৃত্যুর পর(ভারপ্রাপ্ত) রাষ্ট্রপতি হন ।\nজেনারেল টো লাম হলেন ভিয়েতনামের বর্তমান রাষ্ট্রপতি, যিনি ২২ মে ২০২৪  থেকে এই ভূমিকা পালন করছেন । তিনি প্রাক্তন রাষ্ট্রপতি Võ Văn Thưởng-এর উত্তরসূরি, যিনি অন্যায় এবং প্রবিধান লঙ্ঘনের কারণে পদত্যাগ করেছিলেন।  \n\n\n== তথ্যসূত্র =="}