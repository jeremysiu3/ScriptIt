{"pageid": 1037041, "title": "সুধা পেন্নাথুর", "url": "https://bn.wikipedia.org/wiki?curid=1037041", "content": "সুধা পেন্নাথুর (জন্ম: চেন্নাই, ভারত ) হলেন একজন ভারতীয় গহনা, স্কার্ফ, উৎসবাদির অলঙ্কার ও  শিল্পকল্প নকশাকার এবং উদ্যোক্তা। তিনি ভারতীয় নকশা থেকে অনুপ্রাণিত হয়ে গহনা ও কারুশিল্প নকশা করেন এবং সেগুলো আমেরিকান বাজারে  নিয়ে আসেন। \nসুধা পেন্নাথুর উৎপাদনশীলতা এবং ব্যবসায় পরিচালনা বিষয়ক বইয়ের বিখ্যাত লেখক ড. কৃষ পেন্নাথুরের কন্যা।\n\n\n== শিক্ষা ==\nসুধা পেন্নাথুর মুম্বইয়ের পেস বিশ্ববিদ্যালয়ের সিডেনহ্যাম কলেজ থেকে বাণিজ্য বিষয়ে পড়াশোনা করেছিলেন। তারপর তিনি কলাম্বিয়া বিশ্ববিদ্যালয় থেকে ব্যবসায় প্রশাসন এবং ওয়াশিংটন বিশ্ববিদ্যালয় থেকে এমবিএ সম্পন্ন করেছেন।\n\n\n== ব্যবসায়িক পদ্ধতি ==\nসুধা পেন্নাথুর গহনা, পোশাক এবং সাজসজ্জার সামগ্রী তৈরির জন্য স্থানীয় কারিগরদের নিয়োগ দিয়ে ভারতীয় কারিগর শিল্পকে বাঁচিয়ে রাখতে চাচ্ছেন। কারখানার উৎপাদিত পণ্যের বিপরীতে গিয়ে, ভারতীয় শিল্পীদের শ্রমের নিবিড় দক্ষতায় উৎপাদিত পণ্যসামগ্রী দিয়ে, তিনি আমেরিকান ভোক্তাদের রুচির চাহিদা মেটাতে চেয়েছেন।\n\n\n== অর্জন ==\nভারতের রফতানিতে জড়িত লাল ফিতার ফাঁস কমাতে তিনি ভারত সরকারের সাথে কাজ করেছেন। \n\n\n== তথ্যসূত্র =="}