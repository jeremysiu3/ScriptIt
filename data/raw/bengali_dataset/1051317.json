{"pageid": 1051317, "title": "চিঙ্কি যাদব", "url": "https://bn.wikipedia.org/wiki?curid=1051317", "content": "চিঙ্কি যাদব একজন ভারতীয় মহিলা স্পোর্ট শুটার, যিনি ২৫ মিটার পিস্তল বিভাগে প্রতিযোগিতা করেন। ২০১৯ এশিয়ান শুটিং চ্যাম্পিয়নশিপের ফাইনালের জন্য বাছাই হয়ে তিনি ২০২০ গ্রীষ্মকালীন অলিম্পিকে ভারতের পক্ষে একটি কোটা  অর্জন করেছিলেন।\n\n\n== প্রাথমিক জীবন ==\nচিঙ্কি ১৯৯৭ সালের ২৬শে নভেম্বর মধ্য প্রদেশের ভোপালে জন্মগ্রহণ করেছিলেন। তার পরিবার তাঁতীয়া টোপ নগর স্পোর্টস কমপ্লেক্সের প্রাঙ্গনে একটি একক কামরার কোয়ার্টারে বসবাস করত  তার বাবা মেহতাব সিং যাদব এই ক্রীড়া কমপ্লেক্সে বৈদ্যুতিক হিসাবে কাজ করতেন। যাদব তার বাবার সাথে কমপ্লেক্সে শ্যুটিং রেঞ্জে যেতে যেতে শ্যুটিং-য়ের প্রতি আগ্রহী হন এবং ২০১২ সালে প্রশিক্ষণ নেওয়ার সিদ্ধান্ত নিয়েছিলেন।  মধ্য প্রদেশ শুটিং একাডেমিতে প্রশিক্ষক যশপাল রাণার অধীনে তিনি পিস্তল প্রশিক্ষণ শুরু করেছিলেন  এবং তার ছোট ভাই রাজেশ শটগান বেছে নিয়েছিলেন, তবে রাজেশ পরবর্তীকালে ক্রীড়ায় বেশিদূর অগ্রসর হতে পারেননি।\n২০১৯ হিসাবে, চিঙ্কি একজন সহকারী ব্যাংক ম্যানেজার হিসাবে কাজ করেন।\n\n\n== কার্যকাল ==\nচিঙ্কি কুয়েত সিটিতে ২০১৫ এশিয়ান শুটিং চ্যাম্পিয়নশিপে জুনিয়র মহিলাদের ২৫ মিটার পিস্তল ইভেন্টে ৫৭০ এর স্কোর দিয়ে ব্রোঞ্জ পদক জয় করেন। ২০১৬ সালের আইএসএসএফ জুনিয়র বিশ্বকাপে, তিনি গাবালায় ২৫ মিটার পিস্তল দলগত বিভাগেও ব্রোঞ্জ জিতেছিলেন এবং সুহলে একই ইভেন্টে ব্রোঞ্জ জিতেছে। তিনি মুশকান এবং গৌরী শেওরান সহ দলগত বিভাগে সুহলে ২০১৭ সালের আইএসএসএফ জুনিয়র ওয়ার্ল্ড চ্যাম্পিয়নশিপেও ব্রোঞ্জ জিতেছিলেন।\nচিঙ্কি ২০১৯ এর এশিয়ান শ্যুটিং চ্যাম্পিয়নশিপের কোয়ালিফিকেশন রাউন্ডে ৫৮৮ স্কোর নিয়ে দ্বিতীয় স্থান অর্জন করেছিলেন এবং ফাইনালের জন্য যোগ্যতা অর্জন করেছিলেন। এই পারফরম্যান্স তাকে ২০২০ গ্রীষ্মকালীন অলিম্পিকের জন্য কোটা এনে দিয়েছিল। তিনি ১১৬ স্কোর নিয়ে ফাইনালে ষষ্ঠ স্থান অর্জন করেছিলেন।\n\n\n== তথ্যসূত্র =="}