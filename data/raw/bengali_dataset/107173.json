{"pageid": 107173, "title": "আরি প্রদেশ", "url": "https://bn.wikipedia.org/wiki?curid=107173", "content": "আরি তুরস্কের পূর্বসীমান্তে অবস্থিত একটি প্রদেশ।  এই প্রদেশের পূর্বে ইরান, উত্তরে কার্স, উত্ত-পশ্চিমে এরযুরুম, দক্ষিণ-পশ্চিমে বিতলিস, দক্ষিণে ভান এবং উত্তর-পূর্বে ইদির প্রদেশ অবস্থিত। আরি প্রদেশের আয়তন ১১,৩৭৬ বর্গ কিলোমিটার এবং জনসংখ্যা ৫৭১,২৪৩। এই প্রদেশের রাজধানী আরি, সমুদ্রপৃষ্ঠ থেকে যার উচ্চতা ১,৬৫০ মিটার।\n\n\n== ভৌগোলিক বৈশিষ্ট্য ==\nআরি প্রদেশের নাম তুরস্কের সর্বোচ্চ পর্বত আরারাত পর্বতের নামে নামকরণ করা হয়েছে। এই প্রদেশ থেকে আরারাত পর্বতে আরোহণ করা যায়। এই পর্বতটি আর্মেনিয়া, ইরান, জর্জিয়া এবং আজারবাইজান থেকেও দেখা যায়। পর্বতটির নিকটবর্তী শহর হল দোয়ুবেয়াজিত।\nআরি প্রদেশের ৪৬% পর্বতসমৃদ্ধ, ২৯% সমতল, ১৮% মালভূমি এবং ৭% তৃণভূমি। আরারাত পর্বত ছাড়াও এই প্রদেশে ৩০০০ মিটারের বেশি উচ্চতার অনেক পর্বত রয়েছে। এখানকার সমতল ভূমি অত্যন্ত উর্বর এবং তা পশু চারণের জন্য ব্যবহৃত হয়। আরি প্রদেশে তাপমাত্রা অত্যন্ত শীতল, এমনকি শীতকালে তাপমাত্রা -৫২ ডিগ্রী সেলসিয়াসের নিচে থাকে।\n\n\n== জেলা ==\nআরি প্রদেশ নিম্নোক্ত জেলাসমূহ নিয়ে গঠিতঃ\n\nআরি (প্রাদেশিক রাজধানী)\nদিয়াদিন\nদোয়ুবেয়াজিত\nএলেশকির্ত\nহামুর\nপাটনোস\nটাসলিচায়\nতুতাক\n\n\n== তথ্যসূত্র ==\n\n\n== বহিঃসংযোগ ==\nপ্রাদেশিক সরকার\nআরি প্রদেশের আবহাওয়া পূর্বাভাস (ইংরেজি)"}