{"pageid": 1137986, "title": "কাসাসুন নাবিয়্যিন", "url": "https://bn.wikipedia.org/wiki?curid=1137986", "content": "কাসাসুন নাবিয়্যিন (আরবি: قصص النبيين) ভারতীয় দেওবন্দি ইসলামি পণ্ডিত আবুল হাসান আলী হাসানী নদভীর নবীগণের জীবন কাহিনী নিয়ে আরবি ভাষায় লিখিত একটি শিশু-কিশোর সিরিজ গ্রন্থ। এটির মোট পাঁচ খণ্ড প্রকাশিত হয়েছে। প্রকাশের পর থেকে এটি সৌদি আরব সহ বিশ্বের বিভিন্ন শিক্ষাপ্রতিষ্ঠানের পাঠ্যক্রমের অন্তর্ভুক্ত করা হয়। বইটি দামেশক আরবি একাডেমি পুরস্কার পেয়েছিল। বইটির ভূমিকা লিখেছেন সাইয়েদ কুতুব। এ বইয়ের বৈশিষ্ট্য হলো, তা যুগপৎভাবে ভাষাও শেখায় আবার ধর্মীয় চেতনা ও আকিদা বিশ্বাসও তৈরী করে। লেখক বলেন, যদি তার কোনো কিতাব সিলেবাসের অন্তর্ভুক্ত না হওয়ার কারণে বিস্মিতবোধ করেন এবং কণ্ঠে অনুযোগ ঝরিয়ে কথা বলেন, তাহলে সেটি হলো এটি-কাসাসুন নাবিয়্যিন।\n\n\n== প্রেক্ষাপট ==\nদারুল উলুম নদওয়াতুল উলামায় কামেল কিলানী'র হেকায়াতে উতফাল নামে একটি সিরিজ পড়ানো হতো। আরব বিশ্বেও সিরিজটি সমাদৃত ছিলো। নদভীর মতে সিরিজটি সম্পূর্ণ ধর্মনিরপেক্ষ ভাবধারায় লেখা হয়েছে। ধর্মের কোনো ছোঁয়া ও পরশ নেই। আগাগোড়া জীবজন্তুর ছবিতে ভরা। ১৯৪২ সালে নদভীর উদ্দেশ্যে লেখা এক চিঠিতে আব্দুল মাজেদ দরিয়াবাদিও সিরিজটি নিয়ে নিজের আপত্তি তুলে ধরেন এবং তা নদওয়ার ছাত্রদের জন্যে উপযোগী নয় বলে মতামত দেন। একারণেই নদভী ১৯৪৩ – ১৯৪৪ সালের দিকে কাসাসুন নাবিয়্যিন সিরিজ রচনা শুরু করেন। কিন্তু মুসার ঘটনার উপর রচিত তৃতীয় খণ্ডে এসে সিরিজটি বন্ধ হয়ে যায়। ১৯৭৫ সালে তিনি পুনরায় লেখা শুরু করেন। ১৯৭৭ সালের অক্টোবরে এ সিরিজের সমাপ্তি হয়।\n\n\n== বৈশিষ্ট্য ==\nবইটির কয়েকটি বৈশিষ্ট্য:\n\nশব্দভাণ্ডার কম। কিন্তু পুনরাবৃত্তির মাধ্যমে সীমিত সে শব্দগুলোকেই আত্মস্থ করানো হয়।\nলেখার ভাষা আরবি ভাষা, কুরআনের ভাষাও আরবি। কুরআনের আয়াতকে বইটির জায়গায় জায়গায় এমনভাবে জুড়িয়ে দেওয়া হয়েছে যেভাবে আংটির মধ্যে পাথর জুড়ে দেয়া হয়।\nগল্পের ছত্রে ইসলামি আকিদা বিশ্বাসের শিক্ষা রয়েছে।\nগল্প ও কাহিনী বলা হয়েছে সম্প্রসারিত ঢঙ্গে। এতে রয়েছে দিক নির্দেশনামূলক এমন উপকরণ, যা শিশুদের মনে জন্ম দেবে একদিকে কুফরি ও শিরকের প্রতি ঘৃণা, অপরদিকে ইমান ও তাওহিদের প্রতি এবং নবী রাসূলদের প্রতি ভালোবাসা ও শ্রদ্ধাবোধ।\n\n\n== মূল্যায়ন ==\nআব্দুল মাজেদ দরিয়াবাদি বলেন,\n\nমাসউদ আলম নদভী ভূমিকায় বলেছেন, \n\nকিতাবটির দ্বিতীয় সংস্করণের ভূমিকায় সাইয়েদ কুতুব লিখেছেন, \n\n\n== প্রকাশনা ==\nপ্রকাশের পর গ্রন্থটি সৌদি আরবের অনেক প্রাথমিক বিদ্যালয়ে সিলেবাসের অন্তর্ভুক্ত হয়েছে এবং ভারত, পাকিস্তানের অনেক মাদ্রাসায়ও আরবি সিলেবাসের অন্তর্ভুক্ত করা হয়েছে। চতুর্থ ও পঞ্চম খণ্ডটি প্রকাশিত হয় মুআসসাসাতুর রিসালাহ, বৈরুত থেকে। লেখকের আরেক গ্রন্থ নবীয়ে রহমত–এর ভিত্তি ছিলো ‘কাসাসুন নাবিয়্যিন’-এর পঞ্চম ও শেষ খণ্ডটি।\n\n\n== আরও দেখুন ==\nআবুল হাসান আলী হাসানী নদভীর গ্রন্থপঞ্জি\n\n\n== তথ্যসূত্র ==\n\n\n=== উদ্ধৃতি ===\n\n\n=== গ্রন্থপঞ্জি ===\n\n\n== বহিঃসংযোগ ==\nগুগল বইয়ে কাসাসুন নাবিয়্যিন\nকাসাসুন নাবিয়্যিন–এর ইংরেজি সংস্করণ\nকাসাসুন নাবিয়্যিন–এর আরবি সংস্করণ\nকাসাসুন নাবিয়্যিন–এর উর্দু সংস্করণ"}