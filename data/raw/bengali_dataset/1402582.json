{"pageid": 1402582, "title": "এম. বি. শেট্টি", "url": "https://bn.wikipedia.org/wiki?curid=1402582", "content": "এম. বি. শেট্টি (কন্নড়: ಎಮ್. ಬಿ. ಶೆಟ್ಟಿ; ১ জানুয়ারি ১৯৩৮ - ২৩ জানুয়ারি ১৯৮২) ছিলেন একজন ভারতীয় চলচ্চিত্র স্ট্যান্টম্যান, অ্যাকশন কোরিওগ্রাফার এবং অভিনেতা। তার পুরো নাম মুদ্দু বাবু শেট্টি। তিনি টাক মাথার বিশাল ব্যক্তিত্বের অধিকারী ছিলেন। তিনি বেশিরভাগ চলচ্চিত্রে খল চরিত্রে অভিনয় করতেন। তিনি চলচ্চিত্র পরিচালক রোহিত শেট্টির বাবা।\n\n\n== প্রারম্ভিক জীবন ==\nতিনি ১৯৩১ সালে ভারতের ম্যাঙ্গালোরে জন্মগ্রহণ করেন। তিনি উড়ুপি থেকে বোম্বে আসেন। তার মাতৃভাষা ছিল তুলু। তিনি মুম্বইয়ের কটন গ্রিনে একজন ওয়েটার হিসেবে কর্মজীবন শুরু করেছিলেন, যার পরে বক্সিং এবং বডি বিল্ডিং শুরু করেন।\n\n\n== চলচ্চিত্রে কর্মজীবন ==\nতিনি ১৯৫৬ সালের হির চলচ্চিত্রে একজন ফাইট ইন্সট্রাক্টর হিসেবে চলচ্চিত্রে কর্মজীবন শুরু করেন। তিনি খলনায়ক হিসেবে অভিনয় করতেন এবং ১৯৭০-এর দশকে অসংখ্য হিন্দি ও কন্নড় চলচ্চিত্রের জন্য স্টান্ট রচনা করেছিলেন। তিনি একজন অ্যাকশন ডিরেক্টর ছিলেন।\nতিনি ডন, শালীমার (১৯৭৮), দ্য গ্রেট গ্যাম্বলার (১৯৭৯), ত্রিশুল, দিওয়ার সহ বিভিন্ন চলচ্চিত্রে অভিনয় করেছেন। তিনি এম. জি. রামচন্দ্রনের সাথে ১৯৭৭ সালের তামিল চলচ্চিত্র নভারথিনম-এ অভিনয় করেছিলেন।\n\n\n== ব্যক্তিগত জীবন ==\nতার প্রথম স্ত্রী ছিলেন বিনোদিনী, যার সঙ্গে তার ২ জন কন্যা এবং ২ জন পুত্র রয়েছেন। তার দ্বিতীয় স্ত্রী রত্নার সাথে তার একজন পুত্র রয়েছেন, চলচ্চিত্র পরিচালক রোহিত শেট্টি।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে এম. বি. শেট্টি (ইংরেজি)"}