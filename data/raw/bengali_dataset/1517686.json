{"pageid": 1517686, "title": "ডেথ অব আ সেলসম্যান", "url": "https://bn.wikipedia.org/wiki?curid=1517686", "content": "ডেথ অব আ সেলসম্যান (ইংরেজি: Death of a Salesman) হল মার্কিন নাট্যকার আর্থার মিলার রচিত ১৯৪৯ সালের মঞ্চনাটক। ১৯৪৯ সালের ফেব্রুয়ারি মাসে ব্রডওয়ের মরস্কো থিয়েটারে নাটকটির উদ্বোধনী মঞ্চায়ন হয় এবং ৭৪২ বার মঞ্চস্থ হয়। ১৯৪০-এর দশকের শেষভাগে ব্রুকলিনের পটভূমিতে রচিত দুই অঙ্কের এই বিয়োগান্ত নাটকটি এর মুখ্য চরিত্র উইলি লোম্যানের স্মৃতির পূর্ণাঙ্গতা, স্বপ্ন ও যুক্তিতর্কের মধ্য দিয়ে বর্ণিত হয়েছে। উইলি তার জীবন নিয়ে হতাশ এবং বার্ধক্যে উপনীত হচ্ছেন। এই নাটকে মার্কিন স্বপ্ন, সত্যের ব্যবচ্ছেদ ও অবিশ্বাসের মত বিভিন্ন বিষয়বস্তু ওঠে এসেছে। এটি ১৯৪৯ সালে নাটকে পুলিৎজার পুরস্কার এবং শ্রেষ্ঠ মঞ্চনাটক বিভাগে টনি পুরস্কার অর্জন করে। কয়েকজন সমালোচক নাটকটিকে বিংশ শতাব্দীর অন্যতম সেরা নাটক বলে গণ্য করে থাকেন।\nএটি বিশ্বের জনপ্রিয় মঞ্চনাটকগুলোর একটি। উদ্বোধনী মঞ্চায়নের পর থেকে নাটকটি ব্রডওয়েতে পাঁচবার পুনঃমঞ্চায়ন হয়েছে, তন্মধ্যে শ্রেষ্ঠ পুনঃমঞ্চায়নের জন্য তিনবার টনি পুরস্কার অর্জন করে। নাটকটিকে দশবার চলচ্চিত্ররূপ দেওয়া হয়েছে, তন্মধ্যে উল্লেখযোগ্য হল ১৯৫১ সালের চলচ্চিত্ররূপ, এতে শ্রেষ্ঠাংশে অভিনয় করেন ফ্রেড্রিক মার্চ। ১৯৯৯ সালে নিউ ইয়র্কারের নাট্য সমালোচক জন লার বলেন ১১ মিলিয়ন কপি বিক্রি হওয়া নাটকটি \"সম্ভবত প্রকাশিত সবচেয়ে সফল আধুনিক নাটক।\"\n\n\n== চরিত্রাবলি ও অভিনয়শিল্পীদল ==\nউল্লেখযোগ্য চরিত্রাবলি\n\n\n== অন্যান্য মাধ্যমে উপযোগকরণ ==\n১৯৫১: স্ট্যানলি রবার্টস কর্তৃক উপযোগকৃত ও লাৎস্লো বেনেডেক পরিচালিত মার্কিন চলচ্চিত্র। বেনেডেক শ্রেষ্ঠ পরিচালক বিভাগে গোল্ডেন গ্লোব পুরস্কার অর্জন করেন এবং শ্রেষ্ঠ অভিনেতা (ফ্রেড্রিক মার্চ), শ্রেষ্ঠ পার্শ্ব অভিনেতা (কেভিন ম্যাকার্থি), শ্রেষ্ঠ পার্শ্ব অভিনেত্রী (মিলড্রেড ডানক), শ্রেষ্ঠ সঙ্গীত, নাট্যধর্মী বা হাস্যরসাত্মক চলচ্চিত্রের সুরায়োজন ও শ্রেষ্ঠ চিত্রগ্রহণ, সাদাকালো বিভাগে একাডেমি পুরস্কারের মনোনয়ন লাভ করে।\n১৯৬০: থিওডোর ভোল্‌ফোভিচ পরিচালিত সোভিয়েত চলচ্চিত্র।\n১৯৬১: এন হান্ডেলসরেসান্ডেস ডোড (En Handelsresandes död) শীর্ষক সুয়েডীয় চলচ্চিত্র। হান্স আব্রামসন পরিচালিত এই চলচ্চিত্রে শ্রেষ্ঠাংশে অভিনয় করেন কলবিয়োর্ন ক্‌নুডসেন।\n১৯৬৮: ডের টড আইন্স হান্ডলুংসরাইসেন্ডেন (Der Tod eines Handlungsreisenden) শীর্ষক জার্মান চলচ্চিত্র। গেরহার্ড ক্লিঙ্গেনবের্গ পরিচালিত এই চলচ্চিত্রে শ্রেষ্ঠাংশে অভিনয় করেন হাইনৎস রুমান।\n১৯৬৬ (সিবিএস): আলেক্স সিগাল পরিচালিত এবং লি জে. কব, জিন ওয়াইল্ডার, মিলড্রেড ডানক, জেমস ফারেন্টিনো, কারেন স্টিল, ও জর্জ সিগাল অভিনীত টিভি চলচ্চিত্র।\n১৯৬৬ (বিবিসি): অ্যালান কুক পরিচালিত এবং রড স্টাইগার, বেট্‌সি ব্লেয়ার, টনি বিল, ব্রায়ান ডেভিস ও জস অকল্যান্ড অভিনীত টিভি চলচ্চিত্র।\n১৯৭৯: এন হান্ডেলসরেসান্ডেস ডোড (En Handelsresandes död) শীর্ষক সুয়েডীয় চলচ্চিত্র। বো ভিডারবের্গ পরিচালিত এই চলচ্চিত্রে শ্রেষ্ঠাংশে অভিনয় করেন কার্ল-গুস্টাফ লিন্ডস্টেট।\n১৯৮৫: ভোল্কার শ্লোনডর্ফ পরিচালিত এবং ডাস্টিন হফম্যান, কেট রেইড, জন মালকোভিচ, স্টিফেন ল্যাং ও চার্লস ডার্নিং অভিনীত মার্কিন চলচ্চিত্র।\n১৯৯৬: ডেভিডে থ্যাকার পরিচালিত এবং ওয়ারেন মিচেল, রোজম্যারি হ্যারিস, ইয়ান গ্লেন ও ওয়েন টিল অভিনীত ব্রিটিশ টিভি চলচ্চিত্র।\n২০০০: কার্ক ব্রাউনিং পরিচালিত এবং ব্রায়ান ডেনেহি, এলিজাবেথ ফ্রাঞ্জ, রন এল্ডার্ড, টেড কোচ, হাওয়ার্ড উইট ও রিচার্ড টমসন অভিনীত মার্কিন টিভি চলচ্চিত্র।\n২০০৮: ফিলিপ সিমোর হফম্যান অভিনীত মার্কিন চলচ্চিত্র সাইনেকডোশ, নিউ ইয়র্ক-এ অন্তর্গত নাটক।\n২০১৫: বিবিসি রেডিও ৩-এ প্রচারিত হাওয়ার্ড ডেভিস পরিচালিত এবং ডেভিড সুচেত ও জো ওয়ানামেকার অভিনীত বেতার নাটক।\n২০১৬: আসগর ফরহাদি পরিচালিত ইরানি/ফরাসি চলচ্চিত্র ফরুশান্দে (Forushande)-এ অন্তর্গত নাটক।\n\n\n== তথ্যসূত্র ==\n\n\n== বহিঃসংযোগ ==\n\nDeath of a Salesman Summary\nইন্টারনেট ব্রডওয়ে ডেটাবেজে ডেথ অব আ সেলসম্যান\nওয়েব্যাক মেশিনে Death of a Salesman: A Celebration (সেপ্টেম্বর ৪, ২০০৬ তারিখে আর্কাইভকৃত), by Joyce Carol Oates\nওয়েব্যাক মেশিনে Death of a Salesman Reviews (জানুয়ারি ১৩, ২০১৪ তারিখে আর্কাইভকৃত)\nটেমপ্লেট:Playbill production\nটেমপ্লেট:Playbill production (archive)\nটেমপ্লেট:Playbill production (archive)\nটেমপ্লেট:Playbill production (archive)\nটেমপ্লেট:Playbill production (archive)\nটেমপ্লেট:আর্থার মিলার"}