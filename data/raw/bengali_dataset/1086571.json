{"pageid": 1086571, "title": "ইয়ানার মোহাম্মদ", "url": "https://bn.wikipedia.org/wiki?curid=1086571", "content": "ইয়ানার মোহাম্মদ ( আরবি: ينار محمد ; জন্ম ১৯৬০) একজন বিশিষ্ট ইরাকি নারীবাদী, যিনি বাগদাদে জন্মগ্রহণ করেছিলেন। তিনি ইরাকের নারী স্বাধীনতা সংগঠনের সহ-প্রতিষ্ঠাতা ও পরিচালক এবং আল-মুসাওয়াত (সমতা) পত্রিকার সম্পাদকের দায়িত্ব পালন করেন। তিনি ২০০৩ সাল থেকে ইরাকে মহিলাদের জন্য প্রথম আশ্রয়কেন্দ্র শুরু করেছিলেন, তাদের \"অনার কিলিং\" ও যৌন-উদ্দেশ্যে-পাচার থেকে রক্ষার জন্য একটি নেটওয়ার্ক তৈরি করেছিলেন, যা ২০১৮ সালে ৫ টি শহরে ১১ টি বাড়িতে প্রসারিত হয়েছিল। তার আশ্রয়স্থলগুলি ১৬ বছরে শত শত দুর্বল মহিলাকে বাঁচিয়েছে।\n\n\n== জীবনী ==\nইয়ানার মোহাম্মদ ইরাকের বাগদাদে জন্ম গ্রহণ করেন। তিনি একটি উদার পরিবারের মধ্যে শহরে বেড়ে ওঠেন এবং তার মা ছিলেন একজন স্কুল শিক্ষক ও তার বাবা ছিলেন একজন প্রকৌশলী। মায়ের দিক থেকে তার দাদু ছিলেন সম্প্রদায়ের একজন ধর্মীয় ও সম্মানিত মানুষ, যিনি প্রাক্তন স্ত্রীর চৌদ্দ বছরের ছোট বোনকে বিয়ে করার ঘটনা ব্যতীত \"অবশ্যই সম্মানসূচক মোল্লা উপাধি পাওয়ার যোগ্য\"। এই ঘটনাটি প্রথমে ইয়ানার মোহাম্মাদকে নারীর অধিকারের জন্য লড়ারই করতে উৎসাহিত করেছিল। \nইয়ানার মোহাম্মদ বাগদাদ বিশ্ববিদ্যালয় থেকে ১৯৮৪ সালে স্থাপত্যে স্নাতক ডিগ্রি, এবং ১৯৯৩ সালে স্নাতকোত্তর ডিগ্রি অর্জন করেন। স্নাতকোত্তর পড়াশোনা এবং কানাডা ভ্রমণের পর, তিনি ইরাকের ওয়ার্কার কমিউনিস্ট পার্টিতে সক্রিয় ছিলেন, তবে তিনি ২০১৮ সালে দলটি ত্যাগ যান। \nতার পরিবার ১৯৯৫ সালে ইরাক থেকে কানাডায় চলে আসে। ইয়ানার ১৯৯৮ সালে ডিফেন্স অব ইরাকি ওমেন’স রাইটস অর্গানিজশন (বাংলা: ইরাকি নারী অধিকার সংগঠন ডিফেন্স) প্রতিষ্ঠা করেন, যা পরবর্তীতে২০০৩ সালে ইরাকের নারী স্বাধীনতার সংগঠনে পরিণত হয়।\n২০০৩ সালে মার্কিন নেতৃত্বাধীন ইরাক আক্রমণের পর, ইয়ানার বাগদাদে ফিরে আসেন। এই প্রত্যাবর্তন তার সারাজীবনের সঞ্চয় ও স্থাপত্যে কাজ করে।  ইরাকে ফিরে আসার পর, ইয়ানার সাদ্দাম পরবর্তী ইরাকে নারীদের অধিকার প্রচারের জন্য একটি গোষ্ঠী প্রতিষ্ঠা করেন। পরে তিনি ডিফেন্স অব ইরাকি ওমেন’স রাইটস অর্গানিজশন নামে কানাডায় ইরাকের নারী অধিকার রক্ষার নামে একটি মহিলা গোষ্ঠী প্রতিষ্ঠা করেছিলেন। তিনি নারীবাদী সংবাদপত্র আল-মুসাওয়াতও সম্পাদনা করেছিলেন। \n\n\n== রাজনৈতিক দৃষ্টিভঙ্গি ==\n\nইয়ানার মোহাম্মদ নারীদের অধিকারের জন্য প্রচারণা চালান। তিনি ধর্মনিরপেক্ষতা ও গণতন্ত্রের পক্ষে, কিন্তু তিনি গণতান্ত্রিক শক্তি হিসেবে ইরাকে মার্কিন যুক্তরাষ্ট্রের অংশগ্রহণকে সমর্থন করেন না।\n\n\n== তথ্যসূত্র =="}