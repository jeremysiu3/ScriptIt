{"pageid": 1467979, "title": "নুরুন নাহার", "url": "https://bn.wikipedia.org/wiki?curid=1467979", "content": "নুরুন নাহার হলেন বাংলাদেশ ব্যাংকের সাবেক ভারপ্রাপ্ত গভর্নর। এর আগে তিনি বাংলাদেশ ব্যাংকের ডেপুটি গভর্নর ছিলেন। তিনি ছিলেন বাংলাদেশের কেন্দ্রীয় ব্যাংকের প্রথম ভারপ্রাপ্ত মহিলা গভর্নর।\n\n\n== প্রাথমিক জীবন ==\nনুরুন নাহার ১৯৬৫ সালে কিশোরগঞ্জ জেলায় জন্মগ্রহণ করেন। তিনি ১৯৮৪ সালে ঢাকা বিশ্ববিদ্যালয় থেকে বিএসসি ডিগ্রি এবং ২০০১ সালে এশিয়ান ইউনিভার্সিটি অব বাংলাদেশ থেকে এমবিএ ডিগ্রি অর্জন করেন। এরপর তিনি ইনস্টিটিউট অব ব্যাংকার্স বাংলাদেশ থেকে ব্যাংকিং বিষয়ে ডিপ্লোমা সম্পন্ন করেন। \n\n\n== কর্মজীবন ==\nনুরুন নাহার সহকারী পরিচালক হিসেবে বাংলাদেশ ব্যাংকে যোগ দেন ১৯৮৯ সালে। তিনি নির্বাহী পরিচালক পদে ২০১৯ সালে পদোন্নতি লাভ করেন। \n২০২৩ সালের ২ জুলাই তিনি বাংলাদেশ ব্যাংকের ডেপুটি গভর্নর পদোন্নতি লাভ করেন। ডেপুটি গভর্নর হিসেবে নিয়োগের আগে তিনি বাংলাদেশ ব্যাংকের জ্যেষ্ঠ নির্বাহী পরিচালক, ব্যাংকিং প্রবিধি ও নীতি বিভাগ, ক্রেডিট গ্যারান্টি ডিপার্টমেন্ট ও নিরাপত্তা ব্যবস্থাপনা বিভাগের দায়িত্বে নিয়োজিত ছিলেন।\nতিনি বেসরকারি বাণিজ্যিক ব্যাংকের প্রশিক্ষণ প্রতিষ্ঠানে ভিজিটিং লেকচারার এবং দি ইনস্টিটিউট অব ব্যাংকার্স, বাংলাদেশের একজন পরীক্ষক হিসেবে দায়িত্ব পালন করেছেন। \nবাংলাদেশ ব্যাংক ট্রেনিং একাডেমির তিনি একজন ফ্যাকাল্টি মেম্বার।\n১১ আগস্ট ২০২৪ তিনি বাংলাদেশ ব্যাংকের ভারপ্রাপ্ত গভর্নর হিসেবে নিয়োগ পান।\n\n\n== তথ্যসূত্র =="}