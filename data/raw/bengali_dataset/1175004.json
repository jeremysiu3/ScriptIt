{"pageid": 1175004, "title": "২০২২–২৩ অস্ট্রেলিয়া পুরুষ ক্রিকেট দলের ভারত সফর", "url": "https://bn.wikipedia.org/wiki?curid=1175004", "content": "অস্ট্রেলিয়া পুরুষ ক্রিকেট দল ২০২২ সালের সেপ্টেম্বর, ২০২৩ সালের ফেব্রুয়ারি ও মার্চ মাসে চারটি টেস্ট, তিনটি একদিনের আন্তর্জাতিক ও তিনটি টোয়েন্টি২০ আন্তর্জাতিক (টি২০আই) ম্যাচ খেলার জন্য ভারত সফর করে। টেস্ট ম্যাচগুলো ২০২১–২০২৩ আইসিসি বিশ্ব টেস্ট চ্যাম্পিয়নশিপের অংশ হিসেবে খেলা হয়।\nটেস্ট সিরিজের তৃতীয় ম্যাচটি প্রাথমিকভাবে ধর্মশালার হিমাচল প্রদেশ ক্রিকেট অ্যাসোসিয়েশন স্টেডিয়ামে অনুষ্ঠিত হওয়ার কথা ছিল, কিন্তু স্টেডিয়ামটি ম্যাচ আয়োজনের জন্য প্রস্তুত না থাকায় প্রথম টেস্ট ম্যাচের সমাপ্তির পর ম্যাচটি ইন্দোরের হোলকর স্টেডিয়ামে আয়োজনের সিদ্ধান্ত নেয়া হয়।\nটি২০আই সিরিজে ভারত ২–১ ব্যবধানে জয়লাভ করে। টেস্ট সিরিজেও ভারত ২–১ ব্যবধানে জয়ী হয়। ওডিআই সিরিজে অস্ট্রেলিয়া ২–১ ব্যবধানে জয়লাভ করে।\n\n\n== দলীয় সদস্য ==\n\nসিরিজ শুরুর আগে মার্কাস স্টইনিস, মিচেল মার্শ ও মিচেল স্টার্ক চোটের কারণে অস্ট্রেলিয়ার টি২০আই দল থেকে ছিটকে যাওয়ায় দলে ড্যানিয়েল স্যামস, নাথান এলিস ও শন অ্যাবটকে যোগ করা হয়। কোভিড-১৯-এ আক্রান্ত হয়ে মোহাম্মদ শামি ভারতের টি২০আই দল থেকে ছিটকে যান, যে কারণে উমেশ যাদবকে দলে যোগ করা হয়। প্রথম টেস্ট শেষ হওয়ার পর ম্যাথিউ কুনেমানকে অস্ট্রেলিয়ার টেস্ট দলে যোগ করা হয়। ২০২৩ সালের ২০ ফেব্রুয়ারি জশ হ্যাজলউড অস্ট্রেলিয়ার টেস্ট দল থেকে ছিটকে যান। টেস্ট সিরিজ চলাকালে ঝাই রিচার্ডসন অস্ট্রেলিয়ার ওডিআই দল থেকে ছিটকে যান, যার ফলে নাথান এলিসকে অস্ট্রেলিয়ার ওডিআই দলে নেয়া হয়। পরবর্তীতে প্যাট কামিনস ওডিআই সিরিজে অস্ট্রেলিয়ার হয়ে অংশগ্রহণে অসমর্থ বলে গণ্য হলে স্টিভেন স্মিথকে অস্ট্রেলিয়ার ওডিআই দলের অধিনায়ক নির্বাচিত করা হয়। টেস্ট সিরিজের সমাপ্তির পর চোটের কারণে শ্রেয়াস আইয়ার ভারতের ওডিআই দল থেকে ছিটকে যান।\n\n\n== টি২০আই সিরিজ ==\n\n\n=== ১ম টি২০আই ===\n\n\n=== ২য় টি২০আই ===\n\n\n=== ৩য় টি২০আই ===\n\n\n== টেস্ট সিরিজ ==\n\n\n=== ১ম টেস্ট ===\n\n\n=== ২য় টেস্ট ===\n\n\n=== ৩য় টেস্ট ===\n\n\n=== ৪র্থ টেস্ট ===\n\n\n== ওডিআই সিরিজ ==\n\n\n=== ১ম ওডিআই ===\n\n\n=== ২য় ওডিআই ===\n\n\n=== ৩য় ওডিআই ===\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে টি২০আই সিরিজের প্রধান পাতা (ইংরেজি)\nইএসপিএনক্রিকইনফোতে টেস্ট ও ওডিআই সিরিজের প্রধান পাতা (ইংরেজি)"}