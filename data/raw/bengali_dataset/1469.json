{"pageid": 1469, "title": "ভিলফ্রেদো পারেতো", "url": "https://bn.wikipedia.org/wiki?curid=1469", "content": "ভিলফ্রেদো পারেতো (ইতালীয় Vilfredo Pareto, পূর্ণ নাম Vilfredo Federico Damaso Pareto ভ়িল্‌ফ্রেদো ফ়েদেরিকো দামাসো পারেতো) ইতালীয় শিল্পপতি, প্রকৌশলী, অর্থনীতিবিদ, দার্শনিক। অর্থশাস্ত্রে তিনি প্যারেতো ভারসাম্য ধারনার জন্য প্রসিদ্ধ। তাকে লসান অর্থশাস্ত্রীয় ঘরানার অর্থনীতিবিদ হিসেবে বিবেচনা করা হয়। ওয়ালরাসের দৃষ্টিভঙ্গী তাকে অনুপ্রাণিত করেছিল। গণিত ও সমাজতত্ত্বেও তার উল্লেখ্যযোগ্য অবদান রয়েছে। \n\n\n== উপযোগ তত্ত্ব ==\nতিনি বলেছিলেন যে পণ্যের মূল্যায়ন সম্ভব নয়। পণ্যের উপযোগিতা কী এ প্রসঙ্গে তার বক্তব্য যে মানুষ আম ও কলার মধ্যে কোনটিকে বেশি গুরুত্বপূর্ণ বিবেচনা করে এর চেয়ে প্রাসঙ্গিক হলো একজন ব্যক্তি কয়টি আমের তুলনায় কয়টি কলা খেতে আগ্রহী এই তথ্য। এই বক্তব্য আধুনিক মাইক্রোইকনমিক্স-এর (ব্যষ্টিক অর্থশাস্ত্রের) ভিত্তিমূল।\n\n\n== পারেতো ভারসাম্য তত্ত্ব ==\nকল্যাণ অর্থনীতি ও গেইম থিওরি তে পারেতো ভারসাম্য তত্ত্ব সর্বদাই প্রয়োগ করা হয়। পারেতো ভারসাম্য এমন একটি সৌষাম্য যে অবস্থায় একজন মানুষের ক্ষতি না করে আরেকজনের উপকার করা সম্ভব নয়। ভিলফ্রেদো পারেতো বলেন যে যতক্ষণ না এরকম সৌষাম্য অর্জিত হবে ততক্ষণ পর্যন্ত পুনর্বণ্টন করে যেতে হবে। \n\n\n== প্যারেতিয়ান লিব্যারেল ==\n“প্যারেতিয়ান লিব্যারেল” কথাটি অর্থনীতিবিদ ও দার্শনিক অমর্ত্য সেন এর উদ্ভাবন। তিনি বলেন যে, একজন ব্যক্তি একই সঙ্গে প্যারেতিয়ান ভারসাম্য তত্ত্বে বিশ্বাসী এবং উদারনৈতিক হতে পারে না। এটি অসম্ভব। \n\n\n== তথ্যসূত্র =="}