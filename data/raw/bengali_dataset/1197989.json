{"pageid": 1197989, "title": "পাপন সিং", "url": "https://bn.wikipedia.org/wiki?curid=1197989", "content": "পাপন সিং (জন্ম: ৩১ ডিসেম্বর ১৯৯৯) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশেরের পেশাদার ফুটবল লিগের শীর্ষ স্তর বাংলাদেশ ফুটবল প্রিমিয়ার লিগের ক্লাব ঢাকা আবাহনী এবং বাংলাদেশ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত ডান পার্শ্বীয় মধ্যমাঠের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৭–১৮ মৌসুমে, বাংলাদেশী ক্লাব উত্তর বারিধারার হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; উত্তর বারিধারার হয়ে পাঁচ মৌসুম অতিবাহিত করার পর ২০২২–২৩ মৌসুমে তিনি ঢাকা আবাহনীতে যোগদান করেছেন।\n২০২১ সালে, পাপন বাংলাদেশ অনূর্ধ্ব-২৩ দলের হয়ে বাংলাদেশের বয়সভিত্তিক পর্যায়ে অভিষেক করেছিলেন। প্রায় এক বছর যাবত বাংলাদেশের বয়সভিত্তিক দলের হয়ে খেলার পর, তিনি ২০২২ সালে বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ২ ম্যাচে অংশগ্রহণ করেছেন।\n\n\n== প্রারম্ভিক জীবন ==\nপাপন সিং ১৯৯৯ সালের ৩১শে ডিসেম্বর তারিখে বাংলাদেশের নেত্রকোনায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nপাপন বাংলাদেশ অনূর্ধ্ব-২৩ দলের হয়ে খেলার মাধ্যমে বাংলাদেশের প্রতিনিধিত্ব করেছেন। ২০২১ সালে তিনি বাংলাদেশ অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। বাংলাদেশের বয়সভিত্তিক দলের হয়ে তিনি ২ ম্যাচে অংশগ্রহণ করেছেন।\n২০২২ সালের ১লা জুন তারিখে, ২২ বছর, ৫ মাস ও ১ দিন বয়সে, ডান পায়ে ফুটবল খেলায় পারদর্শী পাপন ইন্দোনেশিয়ার বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। উক্ত ম্যাচের ৮৮তম মিনিটে মধ্যমাঠের খেলোয়াড় বিপলু আহমেদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৬ নম্বর জার্সি পরিধান করে রক্ষণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ০–০ গোলে ড্র হয়েছিল। বাংলাদেশের হয়ে অভিষেকের বছরে পাপন সর্বমোট ২ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৯ ডিসেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে পাপন সিং  (ইংরেজি)  \nট্রান্সফারমার্কেটে পাপন সিং (ইংরেজি) \nওয়ার্ল্ডফুটবল.নেটে পাপন সিং (ইংরেজি) \nইএসপিএন এফসিতে পাপন সিং (ইংরেজি) \nন্যাশনাল-ফুটবল-টিমস.কমে পাপন সিং (ইংরেজি)"}