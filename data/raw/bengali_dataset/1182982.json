{"pageid": 1182982, "title": "নীলাভ নীল জলপ্রপাত", "url": "https://bn.wikipedia.org/wiki?curid=1182982", "content": "নীলাভ নীল জলপ্রপাত ইথিওপিয়ার তানা হ্রদ হতে উদ্ভুত নীলাভ নীল নদের উপর অবস্থিত একটি জলপ্রপাত। এটি আমহারিক ভাষায় তিস আবে নামে পরিচিত, যার অর্থ \"বিশাল ধোঁয়া\"। ভৌগোলিকভাবে এটি নদীর উর্ধ প্রবাহে এবং তানা হ্রদ ও হ্রদের তীরে অবস্থিত বাহির দার শহর থেকে ৩০ কিলোমিটার (১৯ মাইল) ভাটিতে অবস্থিত।  জলপ্রপাতটি ইথিওপিয়ার অন্যতম পর্যটন আকর্ষণ।\n\n\n== ভৌগোলিক অবস্থা ==\nজলপ্রপাতটির উচ্চতা ৪২ মিটার, যা চারটি স্রোতের সমন্বয়ে গঠিত। শুষ্ক মৌসুমে এটির শ্রোত শীর্ণ হলেও বর্ষাকালে বা সর্বোচ্চ পানি প্রবাহের সময় এটির প্রস্থ ৪০০ মিটার পর্যন্ত বিস্তৃত হয়। তানা হ্রদের পানি প্রবাহের নিয়ন্ত্রণ প্রপাতটির বৈচিত্র্য কিছুটা কমিয়েছে। ২০০৩ সাল থেকে একটি নদের উপর নির্মিত জলবিদ্যুৎ কেন্দ্র বর্ষাকাল ছাড়া জলপ্রপাতের বেশিরভাগ প্রবাহ কমিয়ে দিয়েছে। জলপ্রপাতটি নীল নদের বাকী অংশের বাস্তুশাস্ত্র থেকে তানা হ্রদের বাস্তুসংস্থানকে বিচ্ছিন্ন করে এবং এই বিচ্ছিন্নতা হ্রদের স্থানীয় প্রাণীজগতের বিবর্তনে ভূমিকা পালন করেছে।\n\n\n== সম্পর্তিক ইতিহাস ==\n১৬২৬ সালে সম্রাট সাসনিয়সের নির্দেশে ইথিওপিয়ায় প্রথম পাথর দিয়ে সেতু নির্মাণ হয়েছিল, সেতুটি জলপ্রপাত থেকে অল্প দূরত্বে অবস্থিত। ম্যানুয়েল দে আলমেইদার মতে, সেতুটির চুন তৈরির জন্য পাথর উপনদী আলাতার পাশে পাওয়া গিয়েছিল। ইথিওপিয়ার ক্যাথলিক প্যাট্রিয়ার্ক আফনসো মেন্ডেস নির্মাণের তত্ত্বাবধান করেছিলেন। সেতু নির্মাণের একজন কারিগর ভারত থেকে এসেছিলেন।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}