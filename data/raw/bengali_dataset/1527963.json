{"pageid": 1527963, "title": "মহালওয়ারি", "url": "https://bn.wikipedia.org/wiki?curid=1527963", "content": "গ্রাম-স্তরের স্বায়ত্তশাসন রক্ষার জন্য  ব্রিটিশ ভরতে মহালওয়ারি ব্যবস্থা ব্যবহার প্রচলিত ছিল। ১৮২২ সালে হোল্ট ম্যাকেঞ্জি এটি প্রবর্তন করেন। \"মহালওয়ারি \" শব্দটি হিন্দি শব্দ মহাল থেকে এসেছে, যার অর্থ এক বা একাধিক গ্রাম থেকে তৈরি একটি সম্প্রদায়। মহালওয়ারীতে জমিদার বা লম্বারদার (যাকে নম্বরদারও বলা হয়) থাকতো যারা মহাল বা গ্রামের গোষ্ঠীর প্রতিনিধিত্ব করার জন্য নিযুক্ত ছিলেন। গ্রামের প্রতিনিধিত্বের পাশাপাশি, জমিদাররা রাজস্ব প্রদানের জন্য যৌথভাবে দায়ী ছিলেন। মহালের উৎপাদিত পণ্যের ভিত্তিতে রাজস্ব নির্ধারণ করা হত। ব্যক্তিগত দায়িত্ব বরাদ্দ করা হত না। এই ব্যবস্থার অধীনে অন্তর্ভুক্ত জমিতে বনভূমি, চারণভূমি ইত্যাদি সহ গ্রামের অন্যান্য জমি অন্তর্ভুক্ত ছিল। গঙ্গা উপত্যকার কিছু অংশ, উত্তর প্রদেশ , উত্তর-পশ্চিম প্রদেশ, মধ্য ভারতের কিছু অংশ এবং পাঞ্জাবে এই ব্যবস্থা প্রচলিত ছিল। \n\n\n== ইতিহাস ==\nব্রিটিশরা ১৮০০ শতকের দিকে ভারতের প্রশাসনিক ব্যবস্থার উপর নিয়ন্ত্রণ প্রতিষ্ঠা করেছিল। ভূমি রাজস্ব ব্যবস্থা ছিল ব্রিটিশদের আয়ের প্রধান উৎস। এভাবে, তারা সমগ্র রাজস্ব ব্যবস্থা নিয়ন্ত্রণের জন্য ভূমি ব্যবহার করত, যার ফলে ভারতে তাদের অর্থনৈতিক অবস্থা শক্তিশালী হয়েছিল।\n\nউত্তর -পশ্চিম প্রদেশ এবং অযোধ্যা ছিল আধুনিক উত্তর প্রদেশ ইস্ট ইন্ডিয়া কোম্পানি কর্তৃক অধিগ্রহণ করা দুটি গুরুত্বপূর্ণ অঞ্চল । ১৮০১ সালে, অযোধ্যার নবাব এলাহাবাদ জেলাগুলি কোম্পানির কাছে সমর্পণ করেন। দ্বিতীয় অ্যাংলো-মারাঠা যুদ্ধের পর [যমুনা] এবং গঙ্গা উপত্যকা ব্রিটিশরা দখল করে। ১৮২০ সালে তৃতীয় অ্যাংলো-মারাঠা যুদ্ধের পর বাংলার গভর্নর-জেনারেল, হেস্টিংসের প্রথম মার্কেস ফ্রান্সিস রডন-হেস্টিংস উত্তর ভারতের আরও অঞ্চল দখল করে।\nগ্রামের প্রধান বা সর্দাররা সকল সুপারিশ, ভূমি জরিপ, ভূমি অধিকারের রেকর্ড রক্ষণাবেক্ষণ, ভূমি রাজস্ব নিষ্পত্তি, মহালে চাহিদা এবং ভূমি রাজস্ব আদায়ের জন্য দায়ী ছিলেন। ১৮২২ সালের আইনের ৭ নং বিধি এই সুপারিশগুলিকে আইনি অনুমোদন দেয়। যেসব ক্ষেত্রে জমিদারি জমিদারদের দ্বারা নয়, বরং সাধারণ প্রজাস্বত্বভোগীদের দ্বারা দখল করা হত, সেখানে রাষ্ট্রীয় দাবি ভাড়ার ৯৫% নির্ধারণ করা হত। তবে, রাষ্ট্রীয় দাবি বিশাল এবং কঠোর হওয়ায় এই ব্যবস্থা ভেঙে পড়ে। কারণ কৃষকদের প্রদেয় পরিমাণ তাদের সামর্থ্যের চেয়ে বেশি ছিল।\n\n\n== বেন্টিঙ্ক, বার্ড, থম্পসন এবং ব্রাউন-রামসে ==\nবাংলার গভর্নর-জেনারেল এবং পরবর্তীতে ভারতের গভর্নর-জেনারেল (১৮২৮-১৮৩৫) উইলিয়াম বেন্টিঙ্ক ১৮২২ সালের আইন সংশোধন করে মহালওয়ারি প্রথা চালু করেন। তারা বুঝতে পারেন যে ১৮২২ সালের আইন ফলাফল ছিল ব্যাপক দুর্দশা।\nদীর্ঘ পরীক্ষা-নিরিক্ষার পর, ব্রিটিশ সরকার ১৮৩৩ সালে একটি নতুন নিয়ম পাস করে। হোল্ট ম্যাকেঞ্জি এবং রবার্ট মার্টিন্স বার্ড কর্তৃক ভূমি রাজস্বের মহালওয়ারি ব্যবস্থা চালু করা হয়, যা ব্যবস্থাটিকে আরও নমনীয় করে তোলে। উৎপাদন এবং খাজনা গ্রহণ করার প্রক্রিয়াটি সরলীকৃত করা হয়। এতে বিভিন্ন শ্রেণীর মাটির জন্য গড় খাজনা নির্ধারণের প্রবর্তন করা হয়। এই প্রকল্পটি মেটিন্স বার্ডের অধীনে কার্যকর ছিল। জমি পরিমাপ, মাটির গুণমান পরীক্ষা করার প্রক্রিয়াগুলি আরও উন্নত করা হয়েছিল। রাজ্যের চাহিদা ভাড়া মূল্যের ৬৬% নির্ধারণ করা হয়েছিল এবং ৩০ বছরের জন্য বন্দোবস্ত করা হয়েছিল।\n১৮৩৩ সালের প্রকল্পের অধীনে ভূমি রাজস্বের মহালওয়ারী ব্যবস্থা জেমস থম্পসনের প্রশাসনের অধীনে সম্পন্ন হয়েছিল । ৬৬% খাজনা দাবি করা ব্যার্থ প্রমাণিত হয়। ১৮৫৫ সালের সাহারানপুর নিয়মে, ডালহৌসির প্রথম মার্কেস গভর্নর-জেনারেল জেমস ব্রাউন-রামসে এটিকে ৫০% এ নিয়ে আসে। তবে, ব্রিটিশ অফিসাররা এই নিয়মগুলিতে খুব কম গুরুত্ব দিয়েছিল। যার ফলে ভারতীয়দের মধ্যে ব্যাপক অসন্তোষ দেখা দেয়।\n\n\n== আরও দেখুন ==\nরায়ত\nরায়তওয়ারি\nবঙ্গীয় প্রজাস্বত্ব আইন\nচিরস্থায়ী বন্দোবস্ত\nনিখিল বঙ্গ প্রজা সমিতি\nব্রিটিশ ভারত\n\n\n== তথ্যসূত্র =="}