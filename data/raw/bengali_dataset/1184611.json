{"pageid": 1184611, "title": "আল আইন", "url": "https://bn.wikipedia.org/wiki?curid=1184611", "content": "আল আইন (আরবি: ٱلْعَيْن) হল সংযুক্ত আরব আমিরাতের আবুধাবীর আমিরাতের একটি শহর। এটি আল বুরাইমি গভর্নরেটের অন্তর্ভুক্ত ওমানি শহর আল-বুরাইমির পূর্ব সীমান্তে অবস্থিত। আল আইন সংযুক্ত আরব আমিরাতের চতুর্থ বৃহত্তম শহর (দুবাই, আবুধাবি এবং শারজাহ -এর পরে) এবং আবুধাবি আমিরাতের দ্বিতীয় বৃহত্তম শহর। আল-আইন, আবুধাবি ও দুবাইয়ের সাথে সংযোগ স্থাপনকারী ফ্রিওয়েগুলি দেশে একটি ভৌগোলিক ত্রিভুজ গঠন করেছে এবং প্রতিটি শহর একটি অন্যটি থেকে প্রায় ১৩০ কিলোমিটার (৮১ মাইল) দূরে অবস্থিত।\nআল-আইন শহরটি মদিনাতুল হাদিকাহ বা বাগানের শহর নামেও পরিচিত।  এই শহরটির সাংস্কৃতিক ও ঐতিহাসিক অনেক গুরুত্ব রয়েছে।  শহরটি রাশিদুন, উমাইয়া ও আব্বাসীয় যুগে ইসলামের ইতিহাসের সাথে প্রাসঙ্গিক অনেক ঘটনা প্রত্যক্ষ করেছে।  এই শহরেই সংযুক্ত আরব আমিরাতের প্রতিষ্ঠাতা শেখ জায়েদ বিন সুলতান আল নাহিয়ান ১৯৬৬ সালে আবুধাবির আমিরাতের শাসক হওয়ার আগে ১৯২৭ সাল থেকে তার জীবনের বেশিরভাগ সময় কাটান। যদিও প্রসিদ্ধ ধারণা হল যে, তিনি আবুধাবিতে জন্ম গ্রহণ করেছেন;    কিন্তু কেউ কেউ মনে করেন যে, তিনি আল আইনে জন্মগ্রহণ করেছেন। আল আইনে অবস্থিত শেখ খলিফা মসজিদ দেশের সবচে' প্রাচীন মসজিদ বলে ধারণা করা হয়।  \n\n\n== খেলাধুলা, সংস্কৃতি এবং শিল্প ==\nআল-আইন দুবাই ও আবুধাবি শহরের বাসিন্দাদের জন্য একটি সাংস্কৃতিক কেন্দ্র। এটি শাস্ত্রীয় সঙ্গীতের একটি প্রধান উত্সবের আবাসস্থল। এই শহরের আল আইন ফুটবল ক্লাবটি সংযুক্ত আরব আমিরাত এবং এশিয়ার অন্যতম সফল ফুটবল ক্লাব। এর অনেক সুনাম ও চ্যাম্পিয়নশিপ রয়েছে।  আল-আইন ক্লাবে ফুটবল ছাড়াও আরো আটটি খেলা রয়েছে : হ্যান্ডবল, ভলিবল, বাস্কেটবল, সাঁতার, টেবিল টেনিস, জিৎসু অ্যাথলেটিক্সও তায়কোয়ান্দো।\nতাছাড়া এখানে আইন ভাইপার্স ও গান্টুট নামে দুটি আইস হকি দলও রয়েছে। প্রতিটি দলে ৪ বছর বয়স থেকে শুরু করে প্রাপ্তবয়স্ক ও যুব খেলোয়াড় রয়েছে। ২০০৯-১০ মৌসুমে আল-আইন ভাইপার্স পুরুষ দল আমিরাত হকি লীগ জিতেছিল। শহরের পশ্চিমে পাম রিসোর্টে প্রাপ্তবয়স্ক ও যুবদল নিয়ে একটি জনপ্রিয় রাগবি ক্লাব ও আল-আইন ইন্টারন্যাশনাল সকার ক্লাব রয়েছে। এর তিনটি যুব দল রয়েছে, যার মধ্যে একটি ৭-৯ বছর বয়সীদের জন্য। ওয়াদি অ্যাডভেঞ্চার নামে এখানে একটি জলক্রীড়া কেন্দ্রও রয়েছে। সেখানে একটি তরঙ্গ পুল ও সার্ফ প্রশিক্ষক রয়েছে। উপরন্তু পার্কটিতে একটি কৃত্রিম নদীতে কায়াকিং ও রাফটিং এর সুবিধা রয়েছে।\n\n\n== তথ্যসূত্র =="}