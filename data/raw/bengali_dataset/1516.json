{"pageid": 1516, "title": "জন বারডিন", "url": "https://bn.wikipedia.org/wiki?curid=1516", "content": "জন বারডিন একজন মার্কিন পদার্থবিজ্ঞানী। ট্রানজিস্টর আবিষ্কারের জন্য তিনি উইলিয়াম ব্র্যাডফোর্ড শকলি ও ওয়াল্টার হাউজার ব্র্যাটেইন এর সাথে ১৯৫৬ সালে পদার্থবিজ্ঞানে নোবেল পুরস্কার পান। পরবর্তীতে ১৯৭২ সালে তিনি অতিপরিবাহিতার তত্ত্ব আবিষ্কারের জন্য দ্বিতীয় বারের জন্য নোবেল পুরস্কার লাভ করেন লিয়ান নেইল কুপার এবং জন রবার্ট শ্রিফারের সাথে।\nট্রানজিস্টর উদ্ভাবনের ফলেই আধুনিক যুগে প্রযুক্তির বিপ্লব ঘটেছে। উদ্ভব ঘটেছে তথ্যপ্রযুক্তির যুগের। বর্তমানে কম্পিউটার থেকে শুরু করে ক্ষেপণাস্ত্র পর্যন্ত সর্বত্রই ট্রানজিস্টরের ব্যবহার দেখা যাচ্ছে। তার অতিপরিবাহিতা আবিষ্কারও আধুনিকতার প্রসারে অবদান রেখেছে। এই প্রযুক্তিটি চিকিৎসাবিজ্ঞানের ক্ষেত্রে সিএটি স্ক্যান এবং এমআরআই করার জন্য ব্যবহৃত হয়। ১৯৯০ সালে লাইফ সাময়িকী কর্তৃক লিপিবদ্ধ \"শতাব্দীর সেরা ১০০ মার্কিন প্রভাবশালী ব্যক্তি\" শীর্ষক তালিকায় বারডিন স্থান পেয়েছিলেন।\n\n\n== জীবনী ==\nজন বারডিন ১৯০৮ সালের ২৩ মে মার্কিন যুক্তরাষ্ট্রের উইসকনসিন অঙ্গরাজ্যের ম্যাডিসনে জন্মগ্রহণ করেন। তিনি ডঃ চার্লস আর বারডিন এবং \"অ্যালথিয়া হারমার বারডিনের\" পাঁচ সন্তানের মধ্যে দ্বিতীয় ছিলেন। তার বাবা চার্লস বারডিন শারীরস্থান বিজ্ঞানের শিক্ষক এবং ইউনিভার্সিটি অফ উইসকনসিন-ম্যাডিসনের চিকিৎসাবিজ্ঞান স্কুলের প্রথম ডিন ছিলেন। বিয়ের আগে অ্যালথিয়া ডিউই ল্যাবরেটরি স্কুলে শিক্ষকতা করতেন এবং একটি পুরো ডেকোরেশন ব্যবসা পরিচালনা করতেন। বিয়ের পর তিনি চারুকলার জগতে পরিচিত মুখ হয়ে উঠেন।\nছোটবেলায়ই গণিতে বারডিনের মেধার পরিচয় পাওয়া গিয়েছিল। সপ্তম গ্রেডে পড়ার সময় বারডিনের শিক্ষক তাকে গণিতের উচ্চতর পড়াশোনার প্রতি উৎসাহিত করতেন। পরবর্তী বছরগুলোতে বারডিন তার এই শিক্ষককে গণিতের তার প্রথম উৎসাহ বলে উল্লেখ করেছেন। তিনি ১৯২৮ সালে University of Wisconsin–Madison থেকে তড়িৎ প্রকৌশলে ব্যাচেলর অব সায়েন্স ডিগ্রি অর্জন করেন। ১৯২৯ সালে একই বিশ্ববিদ্যালয় থেকে তড়িৎ প্রকৌশলেই মাস্টার অব সায়েন্স ডিগ্রি অর্জন করেন। ১৯৩৬ সালে প্রিন্সটন বিশ্ববিদ্যালয় থেকে গাণিতিক পদার্থবিজ্ঞানে পিএইচডি ডিগ্রি অর্জন করেন।\n\n\n== কর্মজীবন ==\n১৯৩৮ সালে বারডিন মিনেসোটা বিশ্ববিদ্যালয়ে সহকারী অধ্যাপক হিসেবে যোগদান করে। ১৯৪৩ সালে তাকে ম্যানহাটন প্রজেক্ট এ যোগ দেয়ার আমন্ত্রণ জানানো হয়, কিন্তু তিনি অস্বীকৃতি জানান। ১৯৪৫ সালে বারডিন বেল ল্যাব্‌স এ যোগ দেন। তিনি সেখানে উইলিয়াম ব্র্যাডফোর্ড শকলির নেতৃত্বাধীন সলিড স্টেট ফিজিক্সের একটি গবেষণা দলে যোগ দেন। ১৯৫১ সালে তিনি ইউনিভার্সিটি অফ ইলিনয় অ্যাট আর্বানা-শ্যাম্পেইন এ যোগ দেন। তিনি সেখানে তড়িৎ প্রকৌশল ও পদার্থবিজ্ঞানের অধ্যাপক ছিসেবে ১৯৭৫ সাল পর্যন্ত কর্মরত ছিলেন।\n\n\n== পুরস্কার ও সম্মাননা ==\nStuart Ballentine Medal, Franklin Inst. (1952);\nBuckley Prize, Am. Physical Soc. (1954);\nJohn Scott Medal, Philadelphia (1955);\nNobel Prize (Physics) shared with W. H. Brattain and W. Shockley (1956);\nVincent Bendix Award, Amer. Soc. Eng. Educ. (1964);\nNational Medal of Science (1965);\nMichelson-Morley Award, Case-Western Reserve (1968);\nMedal of Honor, Inst. of Electrical and Electronics Eng. (1971);\nNobel Prize (Physics) shared with L. N. Cooper and J. R. Schrieffer (1972);\nJames Madison Medal, Princeton (1973);\nNational Inventors Hall of Fame (1974);\nFranklin Medal, Franklin Inst. (1975);\nPresidential Medal of Freedom (1977);\nWashington Award, Western Soc. Eng. (1983);\nFounders Awards, Nat. Acad. Eng. (1984);\nLomonosov Prize, USSR Acad. of Sci. (1988);\nThe Harold Pender Award, University of Pennsylvania (1988).\n\n\n== সম্মানসূচক ডিগ্রি ==\n\n\n== তথ্যসূত্র ==\n\n\n== বহিঃসংযোগ ==\nThe Bardeen Archives at the University of Illinois at Urbana-Champaign\nBiography from PBS\nBiography from the Nobel Foundation\nBiography from Nobel-Winners.com\nIEEE History Center biography\nInterview of John Bardeen about his experience at Princeton\nIEEE 2nd Int. Conference on Computers, Communications and Control (ICCCC 2008), an event dedicated to the Centenary of John Bardeen (1908-1991)\nAssociated Press Obituary of John Bardeen as printed in The Boston Globe"}