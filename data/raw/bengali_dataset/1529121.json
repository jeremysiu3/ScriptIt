{"pageid": 1529121, "title": "শ্রীমতী জি পি ওয়েন", "url": "https://bn.wikipedia.org/wiki?curid=1529121", "content": "অ্যানি ডোরোথিয়া ক্যারোলিন ওয়েন (জন্ম নাম আর্নশ; ১৮৫৭ - ২৮শে জানুয়ারী ১৯২৭), শ্রীমতী জি পি ওয়েন নামেও পরিচিত, ছিলেন ব্রিটিশ মালয়ের প্রথম মহিলা মোটরচালক এবং সিঙ্গাপুরে লেডিস লন টেনিস ক্লাবের প্রতিষ্ঠাতা।\n\n\n== জীবন ==\n১৮৭৭ সালে অ্যানি জর্জ মাইল্ডমে ডেয়ারকে বিয়ে করেন। ১৮৮৪ সালে, তিনি সিঙ্গাপুরে লেডিস লন টেনিস ক্লাবের সহ-প্রতিষ্ঠা করেন। তিনি একজন গায়িকা এবং নৃত্যশিল্পীও ছিলেন এবং প্রায়শই সঙ্গীত ও নাট্য পরিবেশনায় অংশগ্রহণ করতেন।\n১৯০৫ সালে, তিনি ইংল্যান্ড থেকে একটি মোটরগাড়ি আমদানি করেন। বি. ফ্রস্ট, চার্লস বার্টন বাকলি এবং উইলিয়াম কেনেডির পরে সিঙ্গাপুরে তিনি গাড়ির মালিক চতুর্থ ব্যক্তি হন। কেনেডি অ্যানিকে তাঁর নিজের গাড়ির নম্বর প্লেট উপহার দেন। ব্রিটিশ মালয়েশিয়ায় গাড়ি চালানোর ক্ষেত্রে অ্যানি প্রথম মহিলা হন। অ্যানি এরপর হাসান মোহাম্মদকে গাড়ি চালানো শেখান এবং এরপর হাসান সিঙ্গাপুরের প্রথম বেতনভোগী গাড়িচালক হন। ১৯০৭ সালের ১৫ই এপ্রিল, তিনি, তাঁর বন্ধু এবং তাঁর মালী মালয় উপদ্বীপ জুড়ে ৬৮৬ মাইল দীর্ঘ সড়ক ভ্রমণে বেরিয়েছিলেন।\n১৯০৭ সালে ডেয়ারের মৃত্যুর কয়েক বছর পর, তিনি সিঙ্গাপুর ক্রিকেট ক্লাবের সচিব জর্জ পি. ওয়েনকে বিয়ে করেন। অ্যানি \"ওয়ান হাণ্ড্রেড ইয়ারস অফ সিঙ্গাপুর\" বইতে অবদান রেখেছেন। তিনি ১৯২৭ সালের ২৮শে জানুয়ারী মারা যান।\n\n\n== তথ্যসূত্র =="}