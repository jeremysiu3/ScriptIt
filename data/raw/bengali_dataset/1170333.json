{"pageid": 1170333, "title": "জেরসন সান্তোস দা সিলভা", "url": "https://bn.wikipedia.org/wiki?curid=1170333", "content": "জেরসন সান্তোস দা সিলভা (পর্তুগিজ: Gerson; জন্ম: ২০ মে ১৯৯৭; জেরসন নামে সুপরিচিত) হলেন একজন ব্রাজিলীয় পেশাদার ফুটবল খেলোয়াড়। তিনি বর্তমানে ফরাসি ক্লাব মার্সেই এবং ব্রাজিল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত আক্রমণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় মধ্যমাঠের খেলোয়াড় অথবা বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৪ সালে, জেরসন ব্রাজিল অনূর্ধ্ব-২০ দলের হয়ে ব্রাজিলের বয়সভিত্তিক পর্যায়ে অভিষেক করেছিলেন। প্রায় ২ বছর যাবত ব্রাজিলের বয়সভিত্তিক দলের হয়ে খেলার পর, তিনি ২০২১ সালে ব্রাজিলের হয়ে আন্তর্জাতিক পর্যায়ে অভিষেক করেছেন; ব্রাজিলের জার্সি গায়ে তিনি এপর্যন্ত ৪ ম্যাচে অংশগ্রহণ করেছেন।\n\n\n== প্রারম্ভিক জীবন ==\nজেরসন সান্তোস দা সিলভা ১৯৯৭ সালের ২০শে মে তারিখে ব্রাজিলের বেলফোর্দ রোশোতে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজেরসন ব্রাজিল অনূর্ধ্ব-২০ এবং ব্রাজিল অনূর্ধ্ব-২৩ দলের হয়ে খেলার মাধ্যমে ব্রাজিলের প্রতিনিধিত্ব করেছেন। ২০১৪ সালের ১৪ই আগস্ট তারিখে তিনি প্রীতি ম্যাচে ইকুয়েডর অনূর্ধ্ব-২০ দলের বিরুদ্ধে ম্যাচে ব্রাজিল অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। ব্রাজিলের বয়সভিত্তিক দলের হয়ে তিনি প্রায় ৪ বছরে ১২ ম্যাচে অংশগ্রহণ করেছেন।\n২০২১ সালের ৩রা সেপ্টেম্বর তারিখে, ২৪ বছর, ৩ মাস ও ১৪ দিন বয়সে, বাম পায়ে ফুটবল খেলায় পারদর্শী জেরসন চিলির বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ব্রাজিলের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় ব্রুনো গিমারায়েসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে আক্রমণাত্মক মধ্যমাঠের খেলোয়াড় হিসেবে খেলেছিলেন। ম্যাচটি ব্রাজিল ১–০ গোলের ব্যবধানে জয়লাভ করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৮ আগস্ট ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজেরসন সান্তোস দা সিলভা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জেরসন সান্তোস দা সিলভা  (ইংরেজি)  \nসকারবেসে জেরসন সান্তোস দা সিলভা (ইংরেজি) \nবিডিফুটবলে জেরসন সান্তোস দা সিলভা  (ইংরেজি)  \nট্রান্সফারমার্কেটে জেরসন সান্তোস দা সিলভা (ইংরেজি) \nওয়ার্ল্ডফুটবল.নেটে জেরসন সান্তোস দা সিলভা (ইংরেজি) \nইএসপিএন এফসিতে জেরসন সান্তোস দা সিলভা (ইংরেজি) \nন্যাশনাল-ফুটবল-টিমস.কমে জেরসন সান্তোস দা সিলভা (ইংরেজি)"}