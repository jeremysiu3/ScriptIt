{"pageid": 1030070, "title": "লিউপিন", "url": "https://bn.wikipedia.org/wiki?curid=1030070", "content": "রেভিস্টা লিউপিন (লিউপিন ম্যাগাজিন)  আর্জেন্টিনার একটি মাসিক কমিক ম্যাগাজিন। গিলার্মো গুয়েরেরো ও হেক্টর মারিও সিডোলি ১৯৬৬ সালের ১ ফেব্রুয়ারি ম্যাগাজিনটি সর্বপ্রথম প্রকাশ করেন। ২০০৭ সালে ম্যাগাজিনটি সম্পূর্ণভাবে বাতিল করে দেওয়া হয়৷\nকমিকটির নাম হয়েছে আর্জেন্টিনা এর বিখ্যাত কমিক নায়কচরিত্র লিউপিন এল পিতোলো এর নামানুসারে যা ১৯৫৯ থেকে শুরু হয়। \n\n\n== ধারণা ==\nকমিকটি বিমান চালক লিউপিনের আকাশ ভ্রমণযাত্রা নিয়ে তৈরি হয়েছে। সাধারণত বিজ্ঞান ও প্রযুক্তিগত বিষয় কমিকটিতে প্রাধান্য পেয়েছে। এছাড়াও কমিকটিতে রয়েছে বিমান তৈরি, ছোটখাটো বৈদুত্যিক যন্ত্র, টেলিস্কোপ ও অন্যান্য প্রযুক্তি নির্মানের ধারণা। যদিও কমিকটি তেমন জনপ্রিয়তা পায়নি কিন্তু এটি আর্জেন্টাইন বিমানচালক, প্রকৌশলী ও একজন নাসা এর নভোচারীর কাছে যথেষ্ট গ্রহণযোগ্যতা পেয়েছে যাঁরা কমিকটি ছোটবেলায় পড়েছিলেন। \nলিউপিন শব্দটি হলো বৈমানিক প্রদর্শনীর উদ্দেশ্যে দেওয়া আর্জেন্টাইন অপভাষা। শব্দটি  ইংরেজি \"লুপিং (looping)\" থেকে গ্রহণ করা হয়েছে।  শব্দটিতে \"ইউ\" এর উচ্চারণ স্প্যানিশ উচ্চারণের সাথে সদৃশ নয়।\nনেস্টর কার্শনার, যিনি ২০০৩ থেকে ২০০৭ সাল পর্যন্ত আর্জেন্টিনার প্রেসিডেন্ট ছিলেন তাঁকে লিউপিন নামে ডাকা হতো তাঁর শারীরিক গঠনের সাথে লিউপিনের সাদৃশ্য থাকায়। \n২০০৬ সালের ডিসেম্বর মাসে সিডোলি মৃত্যুবরণ করেন। তাঁর মৃত্যুর কারণে কে এই কমিকের মালিক হবে সেটা নিয়ে সিডোলির বিধবা স্ত্রী ও গুয়েরেরো বিতর্ক শুরু করেন। যার ফলে রেভিস্টা লিউপিন ম্যাগাজিনটি মার্চ মাসে সম্পূর্ণ বাতিল ঘোষণা করা হয়। তবে কমিকটির কিছু চরিত্র গুয়েরেরো নিজের ম্যাগাজিনে নিয়ে আসেন। যা হোক, গুয়েরেরো ২০০৯ এর ২৫শে জুন মৃত্যুবরণ করেন।\n\n\n== তথ্যসূত্র =="}