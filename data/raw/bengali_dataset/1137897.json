{"pageid": 1137897, "title": "নিকেলোডিয়ন (জার্মান টিভি চ্যানেল)", "url": "https://bn.wikipedia.org/wiki?curid=1137897", "content": "নিকেলোডিয়ন হচ্ছে একটি জার্মান ফ্রি-টু-এয়ার টেলিভিশন চ্যানেল এবং আন্তর্জাতিক নিকেলোডিয়ন ব্র্যান্ডের একটি অংশ। এটি মূলে ১৯৯৫ সালে উদ্বোধন হয়, তারপরে আবার উদ্বোধন হয় ২০০৫ সালে। নিকেলোডিয়ন বার্লিনে অবস্থিত। একটি আনস্ক্র্যাম্বলড, ফ্রি-টু-এয়ার স্যাটেলাইট চ্যানেল হিসেবে এটি সাবস্ক্রিপশন সার্ভিসে উপলব্ধ। ২০১০ সালের ৩১ মার্চে চ্যানেলটি সম্প্রচারে এবং অনলাইনে \"নিকেলোডিয়ন\" নামটি গ্রহণ করে, সাথে তখন আন্তর্জাতিকভাবে ব্যবহার করা একটি নতুন লোগো এবং গ্রাফিক্স প্যাকেজ। তখন থেকেই চ্যানেলটি জার্মানের সাথে একটি দ্বিতীয় অডিও ট্র্যাক হিসেবে ইংরেজিতেও সম্প্রচার করে।\nবাকি সব নিকেলোডিয়ন ফিডের অসদৃশে এবং ওলন্দাজ প্রতিপক্ষের মতো অনুষ্ঠানে শেষ ক্রেডিট কখনো আসেনা। এগুলি কে প্রতিস্থাপন করে অনুষ্ঠানের নাম, প্রযোজনার বছর এবং প্রযোজকের সাথে সংক্ষিপ্ত ক্রেডিট।\n\n\n== নিকনাইট ==\nনিকনাইট ২০১৪ থেকে ২০২১ সাল পর্যন্ত চলিত একটি জার্মান, অস্ট্রীয়, এবং সুইস আনুষ্ঠানিক ব্লক ছিল। ২০১৮ সালের ১ নভেম্বরে নিকনাইট এমটিভি+ এ রূপান্তর হয় (২০২১ সালের ১ মার্চ থেকে কমেডি সেন্ট্রাল +১)। যেমন জার্মানিতে হয়েছে, নিকনাইট সুইজারল্যান্ড এবং অস্ট্রিয়ায় ২০২১ সালের ১ অক্টোবর সম্প্রচার বন্ধ করে, এবং কমেডি সেন্ট্রাল অস্ট্রিয়া ও ৭+ ফ্যামিলি এগুলিকে প্রতিস্থাপন করে। \n\n\n== ইতিহাস ==\n\n\n=== ১৯৯৫-১৯৯৮ ===\n১৯৯৫ সালের ৫ জুলাইতে ডিএফএস কপার্নিকাস স্যাটেলাইট এবং নর্ডরাইন-ভেস্টফালেনে কিছু কেবল প্রোভাইডারে নিকেলোডিয়নের মূল সংস্করণ সম্প্রচার শুরু করে। নিকেলোডিয়ন প্রাথমিকভাবে দিনে ছয় ঘণ্টার জন্য সম্প্রচার করেছে; সম্প্রচারের বাহিরের সময়ে চ্যানেলটি একটি আধা-ঘণ্টার বিশেষ প্রচারিত করেছিল যেটিতে এটির অনুষ্ঠানসমূহের থেকে রেখাংশ রয়েছিল। ১৯৯৫ সালের অক্টোবর থেকে নিকেলোডিয়ন সকাল ৬টার থেকে রাত ৮টার পর্যন্ত সম্প্রচার করতো, এবং ১৯৯৬ সাল থেকে আর্টের সাথে টাইমশেয়ার করতো। রাষ্ট্রীয় দের কিন্দারকানালের উদ্বোধনের পর অনেক কেবল প্রোভাইডারে নিকেলোডিয়ন এটির স্লট হারিয়েছে (সাথে আর্টে এখন সন্ধ্যা ৭টায় সম্প্রচার শুরু করে দের কিন্দারকানালের দিনের শেষ অনুষ্ঠান, উনজার জান্দম্যানশেন, এর শেষের পর) এবং স্যাটেলাইটে ভিএইচ-১ জার্মানির সাথে টাইমশেয়ার করা শুরু করে। নিকেলোডিয়ন একটি ব্যর্থতা ছিল এবং দুর্বল বিজ্ঞাপন বিক্রয় এবং এটির আরও সফল প্রতিদ্বন্দ্বী, দের কিন্দারকানাল এর বিরুদ্ধে প্রতিদ্বন্দ্বিতা করতে অক্ষমতার কারণে ক্রমাগত অর্থ হারিয়েছিল। এটির কারণে ক্ষুদ্র বার্তার সাথে ১৯৯৮ সালের ৩১ মেতে নিকেলোডিয়ন সম্প্রচার বন্ধ করে। নিকেলোডিয়নের মালিক, ভায়াকম, পরে আরটিএলের মালিক সিএলটি-ইউএফএর সাথে একটি চুক্তিতে পরে এটির অনুষ্ঠানসমূহ আরটিএলের শিশুতোষ টেলিভিশন চ্যানেল, সুপার আরটিএল, এ প্রচারিত করার জন্য (যা মূলত এটি আরটিএল এবং দ্য ওয়াল্ট ডিজনি কোম্পানির বুয়েনা ভিস্তা ইন্টারন্যাশনাল টেলিভিশন ইনভেস্টমেন্টস (পরে ডিজনি ইন্টারন্যাশনাল অপারেশনস) বিভাগের মধ্যে একটি যৌগ উদ্যোগ ছিল, চ্যানেলটি বর্তমানে পুরোপুরি সিএলটি-ইউএফএর উত্তরাধিকারী আরটিএল গ্রুপ মালিকানাধীন), সাথে মূল আরটিএল চ্যানেলে একটি সপ্তাহান্তের দিনের সকালবেলার নিকটুন্স আনুষ্ঠানিক ব্লক। ২০০১ সালে ভিএইচ-১ জার্মানির বন্ধের পর (এবং আলাদা চ্যানেল হিসেবে ভিএইচ১ ইউরোপ এটিকে প্রতিস্থাপন করেছে) এমটিভি২ পপ চ্যানেলটিকে প্রতিস্থাপন করে।\n\n\n=== পুনরায় উদ্বোধন, ২০০৫–২০১০ ===\n২০০৫ সালের ৭ এপ্রিলে \"নিক\" নামের একটি নতুন চ্যানেল হিসেবে ১২ সেপ্টেম্বরে নিকেলোডিয়ন জার্মানির পুনরায় উদ্বোধনের ঘোষণা করা হয়। নিক নিক কমেডি নামের একটি প্রাইম টাইম আনুষ্ঠানিক ব্লক দিয়ে শুরু হয়, সেই ব্লকে সিটকম এবং অন্যান্য কমেডি অনুষ্ঠান প্রচারিত হতো। নিকেলোডিয়ন অবশেষে এমটিভি২ পপকে প্রতিস্থাপন করেছে; ২০০৬ সালের ফেব্রুয়ারির থেকে, আন্তর্জাতিক অনুষ্ঠানের সাথে এটি স্থানীয় প্রযোজিত অনুষ্ঠান প্রচারিত করা শুরু করে। ২০০৭ সালের অক্টোবরে নিকেলোডিয়ন কিডস' চয়েস আওয়ার্ডসের বিশেষ জার্মান সংস্করণ প্রযোজিত হয় এবং চ্যানেলে প্রচারিত হয়।\n২০০৮ সালের শুরুর দিকে নিক নিক নাখ আখত (আটের পরে নিক) নামের একটি পরিবার লক্ষ্য আনুষ্ঠানিক ব্লক উদ্বোধন করে, যা মার্কিন গভীর রাতের ব্লক নিক অ্যাট নাইট এর স্থানীয় সংস্করণ। এটি তথ্যচিত্র, নাটক, চলচ্চিত্র, এবং সিটকম প্রচারিত করতো। এটার যুক্তরাষ্ট্র প্রতিপক্ষের একটি অভিযোজিত লোগো ব্যবহার করেছে। ব্লকের অনুষ্ঠানসূচীতে বেশিরভাগ রেন অ্যান্ড স্টিম্পি এবং ক্যাটডগ এর পুনঃপ্রচার রয়েছিল। \n২০০৮ সালের ১৫ ডিসেম্বরে নিকেলোডিয়নে কমেডি সেন্ট্রাল নিক নাখ আখতকে প্রতিস্থাপন করে, রাত ৮:১৫তে শুরু হওয়া একটি টাইমশেয়ার চ্যানেল হিসাবে এটির সম্প্রচারের সময় নিয়ে নেয়।\n\n\n=== ২০১০ এবং ২০২০ দশক ===\n২০১০ সালের ৩১ মার্চে চ্যানেলটি নতুন আন্তর্জাতিক ব্র্যান্ডিংটি গ্রহন করে। নিকের নাম \"নিকেলোডিয়ন\" এ পরিবর্তন হয়, এবং নিক প্রিমিয়াম \"নিকটুন্স\" এ পরিবর্তন হয়।\n২০১১ সালের ১ জুনে নিকেলোডিয়ন জার্মানি এইচডিতে সম্প্রচার শুরু করে। ২০১২ সালের জানুয়ারির থেকে একটি নতুন লোগো এবং গ্রাফিক্স প্যাকেজ ব্যবহার করা হয়।\n২০১৪ সালের ১ অক্টোবর থেকে নিকেলোডিয়ন জার্মানি একটি ২৪ ঘণ্টার চ্যানেলে রূপান্তর হয়, সাথে কমেডি সেন্ট্রাল নিকেলোডিয়নের চ্যানেল স্লট ছেড়ে ভিভা জার্মানিতে স্থানান্তর হয়। উপরন্তু নিকেলোডিয়ন \"নিকনাইট\" নামের একটি নতুন গভীর রাতের আনুষ্ঠানিক ব্লক উদ্বোধন করে, রাত ৯টার থেকে ভোর ৫:৪৫ এর পর্যন্ত কমেডি সেন্ট্রালের সম্প্রচার সময়কে প্রতিস্থাপন করে।\n২০১৮ সালের ১ নভেম্বরে ভোর ৫টায় নিকনাইট বন্ধ হয় যায়। সেই দিনে রাত ৮:১৫তে এমটিভি+ সম্প্রচার শুরু করে। এটি রাত ৮:১৫ থেকে ভোর ৫টার পর্যন্ত সম্প্রচার করতো। নিকনাইট জার্মানিতে বন্ধ হয়েও নিকনাইট অস্ট্রিয়া এবং সুইজারল্যান্ডে সম্প্রচার করতে থাকলো ২০২১ সালের ১ অক্টোবরের পর্যন্ত, যখন এগুলিকে কমেডি সেন্ট্রাল অস্ট্রিয়া এবং ৭+ ফ্যামিলি প্রতিস্থাপন করে।\n২০২১ সালের ১ মার্চে কমেডি সেন্ট্রাল +১ এমটিভি+ কে প্রতিস্থাপন করে।\n২০২৩ সালের ১ আগস্টে অন্যান্য আন্তর্জাতিক ফিডের সাথে সাথে নিক জার্মানি পুনঃব্র্যান্ড করে, এবং চ্যানেলটি মূল \"নিকেলোডিয়ন\" নামে প্রত্যাবর্তন করে।\n\n\n== অন্যান্য ফিডসমূহ ==\n\n\n=== অস্ট্রীয় উপ-ফিড ===\n\n২০০৬ সালের ১ জুনে চ্যানেলের একটি অস্ট্রীয় উপ-ফিড উদ্বোধন হয়, প্রথমত ভিভা অস্ট্রিয়ার সাথে টাইমশেয়ার করে সকাল ৬টার থেকে সন্ধ্যা ৭টার পর্যন্ত সম্প্রচার করতো। ২০১১ সালের ১ জানুয়ারিতে এটি কমেডি সেন্ট্রাল অস্ট্রিয়ার সাথে টাইমশেয়ার করা শুরু করে। সম্প্রচারে চ্যানেলটি নিকেলোডিয়ন অস্ট্রিয়া নামে পরিচিত।\n২০১৪ সালের ১ অক্টোবর থেকে নিকেলোডিয়ন অস্ট্রিয়া প্রতিদিন ২৪ ঘণ্টার জন্য সম্প্রচার করা শুরু করে।\n\n\n=== সুইস উপ-ফিড ===\n\n২০০৯ সালের ১ এপ্রিলে সুইজারল্যান্ডের জার্মান ভাষী দর্শকদের জন্য একটি সুইস উপ-ফিডের উদ্বোধন হয়। এটি প্রথমে ভিভা সুইজারল্যান্ডের সাথে টাইমশেয়ার করতো, পরে ২০১১ সালের ১৬ মের থেকে কমেডি সেন্ট্রালের সাথে করতো। বহু সাল ধরে এটির অনুষ্ঠানসূচী মূল জার্মান ফিডের সাথে অভিন্ন ছিল। তবুও এটির কাছে একটি আলাদা অনুষ্ঠানসূচী আছে। সম্প্রচারে চ্যানেলটি নিক শুয়াইৎস নামে পরিচিত।\n২০১৪ সালের ১ অক্টোবর থেকে নিকেলোডিয়ন সুইজারল্যান্ড প্রতিদিন ২৪ ঘণ্টার জন্য সম্প্রচার করা শুরু করে।\n\n\n== ভ্রাতৃপ্রতিম চ্যানেলসমূহ ==\n\n\n=== নিকটুন্স ===\n\n২০০৭ সালের ডিসেম্বরে নিকটুন্স নিক প্রিমিয়াম হিসেবে উদ্বোধন হয়। ২০০৯ সালে নিকেলোডিয়ন নিক প্রিমিয়ামকে নিকটুন্সে রূপান্তর করার ঘোষণা দেয়। চ্যানেলটি নিকেলোডিয়নের থেকে অ্যানিমেটেড অনুষ্ঠান প্রচারিত করে।\n\n\n=== নিক জুনিয়র ===\n\nনিক জুনিয়র প্রাক-প্রাথমিক শিশুদের জন্য অনুষ্ঠান প্রচারিত করার একটি চ্যানেল। নিক জুনিয়র ২০০৫ সালের ১২ সেপ্টেম্বরে একটি ব্লক হিসেবে এবং ২০০৯ সালের ৩১ মার্চে একটি চ্যানেল হিসেবে সম্প্রচার শুরু করে। চ্যানেলের উদ্বোধনের আগে এটির কিছু অনুষ্ঠান সুপার আরটিএল এবং ডিজনি চ্যানেলে প্রচারিত হতো।\n\n\n== তথ্যসূত্র ==\n\n\n== বহিঃসংযোগ ==\nwww.nick.de\nwww.nickelodeon.at\nwww.nick.ch"}