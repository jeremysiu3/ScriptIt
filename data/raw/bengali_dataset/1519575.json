{"pageid": 1519575, "title": "পারভীন কৌর", "url": "https://bn.wikipedia.org/wiki?curid=1519575", "content": "পারভীন কৌর একজন ভারতীয় অভিনেত্রী যিনি মূলত হিন্দী চলচ্চিত্র ও টেলিভিশন জগতের সাথে যুক্ত। তিনি মুম্বাইয়ে জন্মগ্রহণ করেছিলেন। পারভীন সাথায়ে কলেজ থেকে স্নাতক ডিগ্রি অর্জন করেছেন।\nপারভীন কৌর বিবিধ জনপ্রিয় টিভি ধারাবাহিকের অংশ ছিলেন। তিনি ইশক আনপ্লাগড,  হামকো তুমসে হো গয়া হ্যায় পেয়ার কেয়া করে ইত্যাদি ধারাবাহিকে অভিনয় করেছিলেন। তিনি স্টার প্লাসে ২০১৩ সালে সম্প্রচারিত একতা কাপুরের বালাজি টেলিফিল্মস প্রযোজনা সংস্থার অধীনে নির্মিত জনপ্রিয় টিভি ধারাবাহিক ইয়ে হ্যায় মহব্বতে -এর অংশ ছিলেন।  তিনি কালারস টিভিতে সম্প্রচারিত ইতিহাস নির্ভর ধারাবাহিক চক্রবর্তী অশোকা সম্রাট -এর অংশ ছিলেন। এছাড়াও তিনি কালারস টিভির আরো দুই ধারাবাহিক কসম তেরে পেয়ার কি এবং বালিকা বধুতে অভিনয় করেছেন। কসম তেরে পেয়ার কি ধারাবাহিক তার বালাজি টেলিফিল্মসের সাথে দ্বিতীয় প্রকল্প ছিল। কৌর বেশ কয়েকটি চলচ্চিত্রে অভিনয় করেছেন যাদের মধ্যে উল্লেখযোগ্য; চিনার দাস্তান-এ-ইশক(২০১৫), এয়ারলিফ্ট(২০১৬) এবং ফ্যান(২০১৬)। এছাড়াও তিনি বিবিধ টিভি বিজ্ঞাপনেও কাজ করেছেন, যার মধ্যে রয়েছে: অ্যামাজনের আপনি দুকান, ফ্র্যাঙ্কলিন টেম্পলটন, রাজধানী ডাল, কুরকুরে এবং রিলায়েন্স ফ্রি।\n\n\n== চলচ্চিত্র তালিকা ==\n\n\n=== টেলিভিশন ===\n\n\n=== চলচ্চিত্র ===\n\n\n== তথ্যসূত্র =="}