{"pageid": 1333498, "title": "চিত্রা সোমন", "url": "https://bn.wikipedia.org/wiki?curid=1333498", "content": "চিত্রা কুলাথুমুরিয়েল সোমান (জন্ম ১০ই জুলাই ১৯৯৩) কেরালার কোট্টায়ামে জন্মগ্রহণ করেন। তাঁর বাবা কোট্টায়ামের এবং তাঁর মা কেরালার কাঞ্জিরাপল্লির বাসিন্দা ছিলেন।\n\n\n== খেলোয়াড় জীবন ==\nচিত্রা একজন ভারতীয় স্প্রিন্টার যিনি ৪০০ মিটার দৌড়ে বিশেষজ্ঞ। ২০০৪ গ্রীষ্মকালীন অলিম্পিকে,  সত্তি গীতা, কে এম বীণামল এবং রাজবিন্দর কৌরের সাথে ৪  x  ৪০০ মিটার রিলে দৌড়ে চিত্রারা সপ্তম স্থানে শেষ করেছিলেন। এই দলটিতে হিটে গীতার পরিবর্তে মনজিত কৌর যখন দৌড়েছিলেন, তখন তাঁদের সময় হয়েছিল ৩:২৬.৮৯ মিনিট, যেটি ছিল একটি জাতীয় রেকর্ড। ২০০৬ কমনওয়েলথ গেমসে  চিত্রা ভারতীয় দলের হয়ে দৌড়েছিলেন এবং তাঁরা রৌপ্য পদক জিতেছিলেন। ২০০৭ সালের ২৩শে জুন গুয়াহাটিতে অনুষ্ঠিত এশীয় গ্র্যান্ড প্রিক্স সিরিজে  চিত্রা সোমান ৪০০ মিটার দৌড়ে স্বর্ণপদক জিতেছিলেন। ২০০৭ সালের ২৭শে জুন পুনেতে অনুষ্ঠিত এশীয় গ্র্যান্ড প্রিক্স সিরিজে তিনি আবার স্বর্ণ পদক প্রাপ্ত হন। ২০০৭ সালের জুলাই মাসে আম্মানে অনুষ্ঠিত এশিয়ান অ্যাথলেটিক্স চ্যাম্পিয়নশিপে ভারতীয় মহিলা ৪ × ৪০০ মিটার রিলে দলকে তিনি সোনা জেতায় নেতৃত্ব দিয়েছিলেন। ২০০৮ সালে, ফেব্রুয়ারি মাসে দোহায় অনুষ্ঠিত অ্যাথলেটিকসে তৃতীয় এশিয়ান ইনডোর চ্যাম্পিয়নশিপে ভারতীয় মহিলাদের ৪ × ৪০০ মিটার রিলে দলের হয়ে আরেকটি জয়ের চিত্রা আবারও তাঁর দলকে নেতৃত্ব দেন। \n৪০০ মিটার দৌড়ে তাঁর ব্যক্তিগত সেরা সময় হল ৫১.৩০ সেকেন্ড, এটি তিনি অর্জন করেছিলেন ২০০৪ সালের জুন মাসে  চেন্নাইতে। \n\n\n== ব্যক্তিগত জীবন ==\nভারতের অলিম্পিয়ান স্প্রিন্টার চিত্রা কে সোমান কোট্টায়ামে আয়োজিত একটি অনুষ্ঠানে সিডনিতে কর্মরত পরিবেশগত প্রকৌশলী শচীন লালের সাথে বিবাহবন্ধনে আবদ্ধ হন।\n\n\n== আরও দেখুন ==\nকেরালা অলিম্পিয়ানদের তালিকা\n\n\n== তথ্যসূত্র ==\n\n\n== বহিঃসংযোগ ==\nচিত্রা সোমনের আইএএএফ প্রোফাইল (ইংরেজি)"}