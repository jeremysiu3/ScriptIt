{"pageid": 1526319, "title": "অরুণা নারায়ণ", "url": "https://bn.wikipedia.org/wiki?curid=1526319", "content": "অরুণা নারায়ণ কাল্লে একজন ভারতীয় সঙ্গীতশিল্পী যিনি সারেঙ্গি বাজান। তিনি আন্তর্জাতিকভাবে সফল সারেঙ্গি বাদক রাম নারায়ণের কন্যা এবং পেশাদার সারেঙ্গি বাদক হিসেবে প্রথম ভারতীয় মহিলা বলে বিবেচিত।\n\n\n== প্রাথমিক জীবন এবং কর্মজীবন ==\nঅরুণা সবসময় তাঁর বাবাকে সারেঙ্গি বাজাতে দেখতেন এবং মাঝে মাঝে তিনি তাঁর জন্য তানপুরা বাজাতেন। অরুণা ১৯৭৩ সালে মাত্র ১৮ বছর বয়সে নিজেই সারেঙ্গি বাজানো শেখার সিদ্ধান্ত নেন। তাঁর বাবা নাসিক থেকে তাঁর জন্য একটি সারেঙ্গি কিনেছিলেন, যেটি আগে একজন ভ্রমণকারী সাধুর ছিল। ২০১৯ সাল থেকে তিনি এখনও এই সারেঙ্গি বাজাচ্ছেন।\nপ্রশিক্ষণের তিন বছরের মধ্যেই, তিনি জাতীয় পরিবেশনা কেন্দ্রে তাঁর প্রথম বাদ্য-পরিবেশনা করেন। এরপর তিনি তাঁর বাবার সাথে এনসিপিএ-তে মাস্টারক্লাসে গিয়েছিলেন, যেখানে সুরবাহার বাদক অন্নপূর্ণা দেবী এবং তবলা বাদক আহমেদ জান থিরাকওয়া ছিলেন।\nপুনেতে তাঁর বিয়ের পরও তিনি বাবার কাছ থেকে সারেঙ্গি বাদন শেখা অব্যাহত রেখেছিলেন। তিনি প্রায়শই পুনে এবং মুম্বাইয়ের মধ্যে যাতায়াত করতেন। তাঁর বাবার মতো, তিনিও একক বাদ্যযন্ত্র হিসেবে সারেঙ্গিকে জনপ্রিয় করার জন্য কাজ করেছেন। তিনি অন্যান্য ঘরাণার সঙ্গীতের সাথেও সারেঙ্গি বাদন করেছেন। কানাডার তাফেলমুসিক বারোক অর্কেস্ট্রার সাথে কাজ করার সময় তিনি আন্তোনিও ভিভাল্ডির ফোর সিজনস-এ বেহালার স্থানে একক সারেঙ্গি বাদন করেছিলেন এবং পরে সান ফ্রান্সিসকোর ক্রোনোস কোয়ার্টেটের জন্য সঙ্গীত রচনা করেছিলেন। তবে, তিনি ফিউশন সঙ্গীত এড়িয়ে চলেন।\nমনসুন ওয়েডিং (২০০১) এবং লাইফ অফ পাই (২০১২)-এর মতো চলচ্চিত্রের পটভূমি সুর রচনায় অরুণা সহায়তা করেছেন এবং সাধারণত এই ধরনের প্রকল্পের জন্য সুরকার মাইকেল ডায়ানার সাথে কাজ করেন।\n\n\n== চলচ্চিত্রের সঙ্গীতে ==\n\n\n== ব্যক্তিগত জীবন ==\nঅরুণা নারায়ণ হলেন সারেঙ্গী বাদক রাম নারায়ণের কন্যা এবং সরোদ বাদক ব্রিজ নারায়ণের বোন। তিনি মুম্বাইতে জন্মগ্রহণ করেন ও বড় হয়ে ওঠেন। বিয়ের পর তিনি পুনেতে চলে আসেন। ২০১৯ সাল থেকে, তিনি কানাডার টরন্টোতে থাকেন।\n\n\n== তথ্যসূত্র ==\n\nদাপ্তরিক ওয়েবসাইট\nইন্টারনেট মুভি ডেটাবেজে অরুণা নারায়ণ (ইংরেজি)\nঅলমিউজিকে অরুণা নারায়ণ"}