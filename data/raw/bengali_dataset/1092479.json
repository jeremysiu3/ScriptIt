{"pageid": 1092479, "title": "লালেংমাউইয়া রালতে", "url": "https://bn.wikipedia.org/wiki?curid=1092479", "content": "লালেংমাউইয়া রালতে (হিন্দি: लालेंगमाविया, ইংরেজি: Lalengmawia; জন্ম: ১৭ অক্টোবর ২০০০; লালেংমাউইয়া এবং আপুইয়া নামে সুপরিচিত) হলেন একজন ভারতীয় পেশাদার ফুটবল খেলোয়াড়। তিনি বর্তমানে ভারতের পেশাদার ফুটবল লীগের শীর্ষ স্তর ইন্ডিয়ান সুপার লিগের ক্লাব মোহনবাগান সুপার জায়ান্ট এবং ভারত জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত কেন্দ্রীয় মধ্যমাঠের খেলোয়াড় হিসেবে খেললেও মাঝেমধ্যে আক্রমণাত্মক মধ্যমাঠের খেলোয়াড় এবং বাম পার্শ্বীয় মধ্যমাঠের খেলোয়াড় হিসেবে খেলেন।\nভারতীয় ফুটবল ক্লাব এআইএফএফ এলিটের যুব পর্যায়ের হয়ে খেলার মাধ্যমে লালেংমাউইয়া ফুটবল জগতে প্রবেশ করেছেন এবং এই দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৭–১৮ মৌসুমে, ভারতীয় ক্লাব ইন্ডিয়ান অ্যারোসের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; ইন্ডিয়ান অ্যারোসের হয়ে ২ মৌসুমে ১৩ ম্যাচে ১টি গোল করার পর ২০১৯–২০ মৌসুমে তিনি নর্থইস্ট ইউনাইটেডে যোগদান করেছেন। ২০২১–২২ মৌসুমে, তিনি প্রায় ২.২৮ লক্ষ ইউরোর বিনিময়ে নর্থইস্ট ইউনাইটেড হতে ভারতীয় ক্লাব মুম্বই সিটিতে যোগদান করেছেন।\n২০১৬ সালে, লালেংমাউইয়া ভারত অনূর্ধ্ব-১৭ দলের হয়ে ভারতের বয়সভিত্তিক পর্যায়ে অভিষেক করেছিলেন। ভারতের বয়সভিত্তিক দলের হয়ে খেলার পর, তিনি ২০২১ সালে ভারতের হয়ে আন্তর্জাতিক পর্যায়ে অভিষেক করেছেন; ভারতের জার্সি গায়ে তিনি এপর্যন্ত ১০ ম্যাচে অংশগ্রহণ করেছেন।\n\n\n== প্রারম্ভিক জীবন ==\nলালেংমাউইয়া রালতে ২০০০ সালের ১৭ই অক্টোবর তারিখে ভারতের মিজোরামের আইজলে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলালেংমাউইয়া ভারত অনূর্ধ্ব-১৭ দলের হয়ে খেলার মাধ্যমে ভারতের প্রতিনিধিত্ব করেছেন। ২০১৬ সালের ৫ই অক্টোবর তারিখে তিনি প্রীতি ম্যাচে রাশিয়া অনূর্ধ্ব-১৭ দলের বিরুদ্ধে ম্যাচে ভারত অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ভারত অনূর্ধ্ব-১৭ দলের হয়ে তিনি ২০১৭ ফিফা অনূর্ধ্ব-১৭ বিশ্বকাপে অংশগ্রহণ করেছেন, তবে তার দল উক্ত আসরের গ্রুপ পর্ব থেকেই বিদায় নিয়েছিল। এই আসরে তিনি ২ ম্যাচে অংশগ্রহণ করেছিলেন। ভারতের বয়সভিত্তিক দলের হয়ে তিনি ৮ ম্যাচে অংশগ্রহণ করেছেন।\n২০২১ সালের ২৫শে মার্চ তারিখে, ২০ বছর, ৫ মাস ও ৮ দিন বয়সে, ডান পায়ে ফুটবল খেলায় পারদর্শী লালেংমাউইয়া ওমানের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ভারতের হয়ে অভিষেক করেছেন। উক্ত ম্যাচের ৪৬তম মিনিটে মধ্যমাঠের খেলোয়াড় রোলিন বর্জেসের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৮ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ভারত ১–১ গোলে ড্র করেছিল।\n\n\n== পরিসংখ্যান ==\n\n\n=== আন্তর্জাতিক ===\n২৩ অক্টোবর ২০২১ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে লালেংমাউইয়া রালতে  (ইংরেজি)  \nট্রান্সফারমার্কেটে লালেংমাউইয়া রালতে (ইংরেজি) \nওয়ার্ল্ডফুটবল.নেটে লালেংমাউইয়া রালতে (ইংরেজি) \nইএসপিএন এফসিতে লালেংমাউইয়া রালতে (ইংরেজি) \nন্যাশনাল-ফুটবল-টিমস.কমে লালেংমাউইয়া রালতে (ইংরেজি)"}