{"pageid": 1113299, "title": "ভূপতি মজুমদার", "url": "https://bn.wikipedia.org/wiki?curid=1113299", "content": "ভূপতি মজুমদার  (১ জানুয়ারি, ১৮৯০―২৩ মার্চ, ১৯৭৩) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনে বাঘা যতীনের অগ্নিমন্ত্রে দীক্ষিত অন্যতম ব্যক্তিত্ব এবং পরবর্তীতে স্বাধীনতোত্তর কালের এক রাজনৈতিক ব্যক্তিত্ব।\n\n\n== জন্ম ও প্রারম্ভিক জীবন ==\nভূপতি মজুমদারের জন্ম ১৮৯০ খ্রিস্টাব্দের ১লা জানুয়ারি ব্রিটিশ ভারতের অধুনা পশ্চিমবঙ্গের হুগলি জেলার গুপ্তিপাড়ায়। তার পিতার নাম নীলমাধব মজুমদার। তিনি বাল্যশিক্ষা লাভ করেন তার মায়ের কাছ থেকে। ১৯০৬ খ্রিস্টাব্দে প্রবেশিকা পরীক্ষায় উত্তীর্ণ হয়ে হুগলি কলেজে ভর্তি হন এবং আইএসসি ও বিএ পাস করেন।\n\n\n== বিপ্লবী ক্রিয়াকলাপ ==\nভূপতি মজুমদার (১ জানুয়ারি, ১৮৯০―২৩ মার্চ, ১৯৭৩) ছিলেন ভারতীয় উপমহাদেশের ব্রিটিশ বিরোধী স্বাধীনতা আন্দোলনেবাঘা যতীনের অগ্নিমন্ত্রে দীক্ষিত অন্যতম ব্যক্তিত্ব এবং পরবর্তীতে স্বাধীনতোত্তর কালের এক রাজনৈতিক ব্যক্তিত্ব।[১] অল্প বয়সেই ভূপতি মজুমদার বিপ্লবী যতীন্দ্রনাথ মুখোপাধ্যায়ের কাছে অগ্নিমন্ত্রে দীক্ষা নেন এবং বিপ্লবী ক্রিয়াকলাপে যুক্ত হন। কলেজে ভর্তির সময়ে বঙ্গভঙ্গের বিরোধী আন্দোলনে যুক্ত হওয়ার কারণে গ্রেফতার ও কারারুদ্ধ হন। ঐ বৎসরেই তিনি কলকাতায় অনুষ্ঠিত \"শিবাজী উৎসবে\" হন। তিনি ১৯০৭ খ্রিস্টাব্দে কলকাতার যাদবপুরে জাতীয় শিক্ষা পরিষদে যোগ দেন। ভারতীয় জাতীয় কংগ্রেস, যুগান্তর দল ও স্বরাজ্য পার্টির নেতাদের সঙ্গে তার ঘনিষ্ঠ সম্পর্ক ছিল। ভারতের বাইরে বিভিন্ন দেশে অবস্থানকারী বিপ্লবীদের সঙ্গে সংযোগ স্থাপনের উদ্দেশ্যে তিনি ১৯১১ খ্রিস্টাব্দে প্রথমে আমেরিকায় যান, কিন্তু অর্থের অভাবে ইউরোপ হতে ফিরে আসেন। পরে অবশ্য সিঙ্গাপুর হয়ে আমেরিকা যান এবং ১৯১৫ খ্রিস্টাব্দে ফেরার সময় ইন্দোনেশিয়ায় গ্রেফতার হন। ১৯২৩ খ্রিস্টাব্দে তিনি দেশবন্ধু চিত্তরঞ্জন দাশের স্বরাজ্য দলে যোগ দেন। এর কিছুদিন পর তিনি জাতীয় কংগ্রেসের বাংলা শাখার সম্পাদক নির্বাচিত হন। ১৯৩০ খ্রিস্টাব্দের ১৮ই এপ্রিল চট্টগ্রাম অস্ত্রাগার লুন্ঠনের অভিযোগে দীর্ঘদিন কারারুদ্ধ থাকেন। ভারত ছাড়ো আন্দোলনেও তাকে কারাবরণ করতে হয়। তিনি ধর্মের ভিত্তিতে দেশবিভাগের পক্ষপাতী ছিলেন না। দেশ স্বাধীনতার পর তিনি পূর্ববঙ্গে (বর্তমানে বাংলাদেশে) নেলী সেনগুপ্তের সঙ্গে একযোগে কাজ করেছেন।\n\n\n== রাজনীতি ==\nপশ্চিমবঙ্গে ফিরে তিনি প্রফুল্লচন্দ্র ঘোষের মন্ত্রী সভায় ও পরে বিধানচন্দ্র রায়ের মন্ত্রীসভায় যোগ দেন। আমৃত্যু তিনি সংসদীয় রাজনীতিতে প্রত্যক্ষভাবে যুক্ত ছিলেন অন্ততঃপক্ষে বিধানসভার নির্বাচিত সদস্য হিসাবে। দুবার নির্বাচনে পরাজিত হয়েছিলেন। একবার শম্ভু ঘোষের কাছে। কিন্ত ১৯৭১ ও ১৯৭২ এর নির্বাচনে তিনি জয়যুক্ত হন চুঁচুড়া বিধানসভা কেন্দ্র থেকে। তিনি একাধারে সি এ বি ও আই এফ এর সভাপতির দায়িত্ব ভার সামলে ছিলেন। তিনি Nutrition Board এর সভাপতি হিসেবেও দীর্ঘ সময়ে কর্মরত ছিলেন। তিনি ছিলেন‌ সৌম্যেন্দ্রনাথ ঠাকুরের ঘনিষ্ট সুহৃদ।\n\n\n== মৃত্যু ==\nভূপতি মজুমদার ১৯৭৩ খ্রিস্টাব্দের ২৭শে মার্চ ৮৩ বৎসর বয়সে কলকাতায় প্রয়াত হন। \n\n\n== তথ্যসূত্র =="}