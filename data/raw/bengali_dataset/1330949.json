{"pageid": 1330949, "title": "কন্ডিশনস (পত্রিকা)", "url": "https://bn.wikipedia.org/wiki?curid=1330949", "content": "কন্ডিশনস (সম্পূর্ণ শিরোনাম : কন্ডিশনস : লেসবিয়ানদের লেখার উপর বিশেষ জোর দিয়ে মহিলাদের লেখার একটি নারীবাদী পত্রিকা ) ছিল একটি লেসবিয়ান নারীবাদী সাহিত্য পত্রিকা যেটি ১৯৭৬ থেকে ১৯৮০ সাল পর্যন্ত দ্বিবার্ষিক এবং ১৯৮০ থেকে ১৯৯০ সাল পর্যন্ত বার্ষিকভাবে প্রকাশিত হয়েছিল। এতে কবিতা, গদ্য, প্রবন্ধ, বই পর্যালোচনা, এবং সাক্ষাৎকার প্রকাশিত হত। এটির প্রতিষ্ঠাতা ছিলেন এলি বুলকিন, জ্যান ক্লোজেন, ইরেনা ক্লেপফিজ এবং রিমা শোর। এটি নিউ ইয়র্কের ব্রুকলিন থেকে প্রকাশিত হত।\n\n\n== যৌথ প্রকাশনা ==\nকন্ডিশনস ছিল এমন একটি পত্রিকা, যেখানে লেসবিয়ানদের জীবন ও লেখার উপর জোর দেওয়া হয়েছিল এবং এর সমগ্র ইতিহাস জুড়ে একটি সর্ব-লেসবিয়ান সংকলন প্রকাশ করেছিল। এই সংকলনটি লেসবিয়ান এবং নারীবাদী সম্প্রদায়ের মধ্যে \"বৈচিত্র্যের প্রতি দীর্ঘস্থায়ী প্রতিশ্রুতি; লেখার শৈলী এবং বিষয়বস্তু ও অবদানকারীদের পটভূমি\" প্রকাশ করেছে। কন্ডিশনস বিশেষত লেসবিয়ানদের কাজ প্রকাশের জন্য নিবেদিত ছিল, বিশেষ করে শ্রমজীবী লেসবিয়ান এবং কৃষ্ণাঙ্গ লেসবিয়ান। প্রতিষ্ঠাতারা সকলেই শ্বেতাঙ্গ ছিলেন, কন্ডিশনস তার সূচনা থেকেই বহুবর্ণ সম্বন্ধিত, বহুসাংস্কৃতিক এবং বহুজাতিক কণ্ঠকে প্রচার করতে প্রতিশ্রুতিবদ্ধ ছিল। ১৯৮০ এর দশকের গোড়ার দিকে, ম্যাগাজিনের সম্পাদকদের একটি বৈচিত্র্যময় দল ছিল, বিশেষ করে চেরিল এল. ক্লার্কের নেতৃত্বে।\n\n\n== কৃষ্ণাঙ্গ নারী সংখ্যা ==\nপত্রিকার পঞ্চম সংখ্যা, ১৯৭৯ সালের নভেম্বরে প্রকাশিত হয়েছিল এবং তার সম্পাদনা করেছিলেন বারবারা স্মিথ ও লরেন বেথেল। পঞ্চম সংখ্যাটি ছিল \"মার্কিন যুক্তরাষ্ট্রে কৃষ্ণাঙ্গ নারীবাদীদের লেখার প্রথম ব্যাপকভাবে বিতরণ করা সংকলন।\" পরে এটি হোম গার্লস: এ ব্ল্যাক ফেমিনিস্ট অ্যান্থোলজি (১৯৮৩) সংকলনের ভিত্তি হয়েছিল। এটি কিচেন টেবিল: উইমেন অফ কালারপ্রেস দ্বারা প্রকাশিত প্রথম বইগুলির একটি।। পঞ্চম সংখ্যা: ব্ল্যাক উইমেনস সংখ্যাটি অত্যন্ত জনপ্রিয় ছিল, এবং এটি উপলব্ধ হওয়ার প্রথম তিন সপ্তাহে ৩,০০০ কপি বিক্রি হয়ে গিয়েছিল। এই সংখ্যাটি নারীবাদী প্রকাশনায় একটি রেকর্ড স্থাপন করেছিল।\n\n\n== প্রকাশনা বন্ধ ==\nকন্ডিশনস ১৯৯০ সালে প্রকাশনা বন্ধ করে দেয়। এটি বন্ধ হয়ে গেল কারণ, বিদ্যমান সমষ্টিগত সদস্যরা অন্যান্য প্রকল্পগুলিতে মনোনিবেশ করা শুরু করল এবং তারা এই কাজের জন্য নতুন সদস্যদের আর সেভাবে খুঁজে পায়নি।\n\n\n== সম্পাদকেরা ==\n \n\n\n== নির্বাচিত অবদানকারী ==\n \n\n\n== আরও দেখুন ==\nলেসবিয়ান সাময়িকীর তালিকা\n\n\n== তথ্যসূত্র =="}