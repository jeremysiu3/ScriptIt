{"pageid": 1013409, "title": "জন কেন্ট", "url": "https://bn.wikipedia.org/wiki?curid=1013409", "content": "জন কার্টার কেন্ট (ইংরেজি: Jon Kent; জন্ম: ৭ মে, ১৯৭৯) কেপ প্রদেশের কেপ টাউন এলাকায় জন্মগ্রহণকারী সাবেক দক্ষিণ আফ্রিকান আন্তর্জাতিক ক্রিকেটার। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ২০০০-এর দশকের সূচনালগ্নে অত্যন্ত সংক্ষিপ্ত সময়ের জন্যে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন।\nঘরোয়া প্রথম-শ্রেণীর দক্ষিণ আফ্রিকান ক্রিকেটে নাটাল দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। ডানহাতে ব্যাটিংয়ের পাশাপাশি ডানহাতে মিডিয়াম-ফাস্ট বোলিংয়ে পারদর্শী ছিলেন জন কেন্ট।\n\n\n== প্রথম-শ্রেণীর ক্রিকেট ==\nআট বছর বয়সে ক্রিকেট খেলতে শুরু করেন তিনি। নাফিল্ড এন্ড এসএ স্কুলসের পক্ষে খেলার পাশাপাশি অনূর্ধ্ব-১৯ ক্রিকেট বিশ্বকাপে অংশ নিয়েছিলেন। এছাড়াও, নাটাল অনূর্ধ্ব-১৮ দলের পক্ষে ক্রিকেট ও হকি খেলায় পরপর দুই বছর খেলেন। নিজ প্রদেশের পক্ষে তিনি বেশ সফল হয়েছিলেন। এক পর্যায়ে তিনি শন পোলক ও মার্ক ওয়াহ’র ন্যায় খ্যাতনামা ক্রিকেটারদের নজর কেড়েছিলেন।\n১৯৯৭-৯৮ মৌসুম সাল থেকে ২০১১ সাল পর্যন্ত জন কেন্টের প্রথম-শ্রেণীর খেলোয়াড়ী জীবন চলমান ছিল। ক্রিকেটের বাইরে পড়াশুনো নিয়ে সময় অতিবাহিত করতেন। এছাড়াও, গল্ফ ও চলচ্চিত্রের প্রতি বেশ আকৃষ্ট ছিলেন।\n\n\n== আন্তর্জাতিক ক্রিকেট ==\nসমগ্র খেলোয়াড়ী জীবনে দুইটিমাত্র ওডিআইয়ে অংশগ্রহণ করেছেন জন কেন্ট। ৩ এপ্রিল, ২০০২ তারিখে ডারবানে সফরকারী অস্ট্রেলিয়া দলের বিপক্ষে একদিনের আন্তর্জাতিকে অভিষেক ঘটে তার। এরপর, ৬ এপ্রিল, ২০০২ তারিখে পোর্ট এলিজাবেথে একই দলের বিপক্ষে সর্বশেষ ওডিআইয়ে অংশ নেন তিনি। তাকে কোন টেস্টে অংশগ্রহণ করার সুযোগ দেয়া হয়নি।\nডলফিন্স ক্রিকেট দলের সাথে চুক্তি শেষ হবার পর তাকে অবমুক্তি দিলে ২০১১ সালে তিনি সকল স্তরের ক্রিকেট থেকে নিজের অবসর গ্রহণের কথা ঘোষণা করেন।\n\n\n== তথ্যসূত্র ==\n\n\n== আরও দেখুন ==\nঅ্যান্ড্রু হল\nপ্যাট সিমকক্স\nডলফিন্স ক্রিকেট দল\nদক্ষিণ আফ্রিকান একদিনের আন্তর্জাতিক ক্রিকেটারদের তালিকা\n\n\n== বহিঃসংযোগ ==\nইএসপিএনক্রিকইনফোতে জন কেন্ট  (ইংরেজি)\nক্রিকেটআর্কাইভে জন কেন্ট   (সদস্যতা প্রয়োজনীয়) (ইংরেজি)"}