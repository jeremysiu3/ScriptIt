{"pageid": 1512804, "title": "অশ্বিনী আনন্দিতা", "url": "https://bn.wikipedia.org/wiki?curid=1512804", "content": "অশ্বিনী আনন্দিতা (জন্ম: ২৫ জুলাই ১৯৯৬) একজন ভারতীয় মডেল, দক্ষিণ ভারতীয় টেলিভিশন অভিনেত্রী এবং নৃত্যশিল্পী, যিনি মূলত তামিল এবং কন্নড় টেলিভিশন জগতে কাজ করেন। তিনি স্টার সুবর্ণের জনপ্রিয় রিয়েলিটি শো হাল্লি হায়দা প্যাটেগ বান্দা সিজন ২-এ ফাইনালিস্ট হয়ে বিশেষ পরিচিতি লাভ করেন।  এছাড়া, তিনি  স্টার বিজয়ে নম্মা ভিতু পোন্নু ধারাবাহিকে মীনাক্ষী কার্তিক এবং থাঙ্গামাগল-এ হাসিনীর চরিত্রে অভিনয়ের জন্য সুপরিচিত। \n\n\n== জীবনের প্রথমার্ধ ==\nঅশ্বিনী ১৯৯৬ সালের ২৫ জুলাই কর্ণাটকের বেঙ্গালুরুতে জন্মগ্রহণ করেন। তার মাতৃভাষা কন্নড় । তিনি বেঙ্গালুরুর বাগ্দেবী বিলাস স্কুল থেকে স্কুল শিক্ষা সম্পন্ন করেন এবং পরবর্তীতে ড্রিমজোন স্কুল অফ ক্রিয়েটিভ স্টাডিজ, বনসওয়াড়ি থেকে স্নাতক ডিগ্রি অর্জন করেন।\n\n\n== কর্মজীবন ==\n২০১৩ সালে মডেলিংয়ের মাধ্যমে ক্যারিয়ার শুরু করা অশ্বিনী, ২০১৪ সালে \"পিয়াতে হুদগির হাল্লি লাইফ\" সিজন ৩  -এ অংশগ্রহণ করেন। এরপর ২০১৫ সালে \"হাল্লি হায়দা প্যাটেগ বান্দা\" সিজন ২-এ প্রতিযোগিতা করে ফাইনালিস্ট হন এবং দর্শকদের মধ্যে জনপ্রিয়তা অর্জন করেন।\n২০২১ সালে, তিনি জি তামিলে \"ডান্স জোডি ডান্স\" সিজন ১-এ সেলিব্রিটি পার্টনার মাথান পান্ডিয়ানের সঙ্গে অংশগ্রহণ করেন।  একই বছরে স্টার বিজয়ে একই বছরে, স্টার বিজয়ের জনপ্রিয় ধারাবাহিক \"নম্মা ভিতু পোন্নু\"-তে মীনাক্ষী কার্তিক চরিত্রে অভিনয় করে প্রশংসিত হন। এই ধারাবাহিকটি ২৫ মার্চ ২০২৩-এ শেষ হয়।  এরপর, তিনি \"কাতরুক্কেন্না ভেলি\" ধারাবাহিকে শিবানীর ভূমিকায় অভিনয় করেন, যেখানে তিনি পুরুষ প্রধান চরিত্রের একতরফা প্রেমিকার চরিত্রে ছিলেন।\n২০২৪ সালে, অশ্বিনী আবারও স্টার বিজয়ের ধারাবাহিক \"থাঙ্গামাগল\"-এ প্রধান চরিত্রে অভিনয়ের সুযোগ পান, যেখানে তিনি হাসিনীর চরিত্রে অভিনয় করেন। হাসিনী একজন আদর্শ \"বাবার মেয়ে\", যাকে নানা পরিস্থিতিতে গ্রামের এক গৃহকর্মীর ভূমিকায় অভিনয় করতে হয়। একই বছরে, তিনি \"উপ্পু পুলি করম\" নামক একটিস্ট্রিমিং টেলিভিশন  সিরিজে অভিনয় করেন, যা দক্ষিণ কোরিয়ান জনপ্রিয় সিরিজ \"মাই ফাদার ইজ স্ট্রেঞ্জ\"-এর পুনর্নিরমান। \n\n\n== চলচ্চিত্র তালিকা ==\n\n\n=== টেলিভিশন ধারাবাহিক ===\n\n\n== পুরস্কার এবং মনোনয়ন ==\n\n\n== তথ্যসূত্র =="}