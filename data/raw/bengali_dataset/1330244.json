{"pageid": 1330244, "title": "ভিক্টোরিন স্পিয়ার্স কিনলোচ", "url": "https://bn.wikipedia.org/wiki?curid=1330244", "content": "ভিক্টোরিন স্পিয়ার্স কিনলোচ (১৮৮৫  - ১৯৫১) ছিলেন একজন আফ্রিকান আমেরিকান ভোটাধিকার কর্মী। তিনি রোড আইল্যান্ড, নিউ ইয়র্ক এবং ক্যালিফোর্নিয়াতে বসবাস করতেন এবং কাজ করতেন। তাঁর বোন শার্লোটা বাস লস এঞ্জেলেসে তাঁর নাগরিক অধিকার কার্যক্রমের জন্য সুপরিচিত। \n\n\n== জীবনী ==\n\nভিক্টোরিন স্পিয়ার্স ১৮৮৫ সালে দক্ষিণ ক্যারোলিনায় জন্মগ্রহণ করেন। তাঁর বাবা-মা ছিলেন হিরাম এবং কেট স্পিয়ার্স, তাঁরা ছিলেন সেই এলাকার একটি বিশিষ্ট কৃষ্ণাঙ্গ পরিবার। তিনি ও তাঁর বোন শার্লোটা বাস  পিতামাতার এগারোটি সন্তানের মধ্যে দুজন ছিলেন। \nতিনি নিজের বোন শার্লোটার সাথে দক্ষিণ ক্যারোলিনা থেকে প্রভিডেন্স, রোড আইল্যান্ডে (আরআই) চলে আসেন এবং তাঁরা তাঁদের ভাই এলিস স্পিয়ার্সের সাথে থাকতেন।\n\n\n=== ভোটাধিকার সক্রিয়তা ===\n১৯১৬ সালে, কিনলোচ ফেডারেল মহিলা ভোটাধিকার সংশোধনীকে সমর্থনকারী আরআই ইউনিয়ন কৃষ্ণাঙ্গ মহিলা ক্লাবগুলির সঙ্কল্পে স্বাক্ষর করেছিলেন। তাঁর স্বাক্ষর মেরি ই জ্যাকসন সহ অন্যান্য কৃষ্ণাঙ্গ নারীদের সাথে যুক্ত হয়।\nতিনি ১৯২০ সালের দিকে রোড আইল্যান্ড থেকে নিউইয়র্কে চলে আসেন। সেখানে, তিনি একটি ব্যক্তিগত দোকানে পোশাক-প্রস্তুতকারক হিসাবে কাজ করেছিলেন এবং তাঁর স্বামী কিনলোচ সিগার তৈরি করতেন। তিনি কমপক্ষে ১৯৪০ সাল পর্যন্ত নিউইয়র্কে বসবাস করেছেন। তিনি সম্ভবত এনএএসিপি (ন্যাশনাল অ্যাসোসিয়েশন ফর দ্য অ্যাডভান্সমেন্ট অফ কালারড পিপল) এর অংশ ছিলেন এবং নিজের সম্প্রদায়ের সাথে ঘনিষ্ঠভাবে জড়িত ছিলেন। তিনি নিজের সম্প্রদায়ের বন্যা ত্রাণ কমিটির জন্য তহবিল সংগ্রহের মতো প্রচেষ্টার সহায়তা করেছিলেন।  তিনি নিউ ইংল্যান্ডের ক্লাবের অংশ ছিলেন এবং তাদের ইভেন্টের পরিকল্পনা বা স্পনসর করেছিলেন।  তিনি ছিলেন হারলেম হাউসওয়াইভস লিগের একজন কর্মকর্তা। \nতিনি নিজের ছেলে এবং স্বামীর সাথে ক্যালিফোর্নিয়ায় তাঁর বোন শার্লোটা বাসের কাছে চলে আসেন। বাস ক্যালিফোর্নিয়া ঈগলের মালিক ছিলেন এবং সেটি পরিচালনা করতেন। এটি ছিল আমেরিকার প্রথম কৃষ্ণাঙ্গ মহিলা মালিকানাধীন সংবাদপত্র। বাসের কোন সন্তান ছিল না এবং তিনি অবসর নেওয়ার সময় নিজের ভাগ্নে জন কিনলোকের কাগজটি হাতে নেওয়ার ইচ্ছা প্রকাশ করেছিলেন। তবে কিনলোচ দ্বিতীয় বিশ্বযুদ্ধের সময় জার্মানিতে মারা যান।\n\n\n=== বিয়ে ও সন্তান ===\n\n১৯২১ সালে, তিনি নিউইয়র্কে জেমস আলেকজান্ডার কিনলোচকে বিয়ে করেন। তাঁদের ছেলে জন স্পিয়ার্স কিনলোচ সেই বছরেই জন্মগ্রহণ করেন।\nতাঁর ছেলে জন কিনলোচ সেনাবাহিনীতে যোগদানের আগে নিজের মাসি শার্লোটা বাসের জন্য কাজ করেছিলেন। দ্বিতীয় বিশ্বযুদ্ধের সময় ১৯৪৫ সালের ৩রা এপ্রিল তিনি জার্মানিতে মারা যান।\n\n\n=== মৃত্যু এবং তার পরে ===\nভিক্টোরিন স্পিয়ার্স কিনলোচ ১৯৫১ সালের ২৫শে অক্টোবর, নিউ ইয়র্ক শহরে মারা যান।\nতিনি নিজের পুত্রের পূর্বে মৃত্যুবরণ করেন এবং তাঁর অবশিষ্ট বীমা পলিসি শার্লোটা বাসের কাছে চলে যায়।\n\n\n== আরও দেখুন ==\nআফ্রিকান-আমেরিকান নারীদের ভোটাধিকার আন্দোলন\nমার্কিন যুক্তরাষ্ট্রে কৃষ্ণাঙ্গদের ভোটাধিকার\nক্যালিফোর্নিয়া ঈগল\nশার্লোটা বাস\nক্যালিফোর্নিয়ায় নারীদের ভোটাধিকার\nরোড আইল্যান্ডে নারীদের ভোটাধিকার\n\n\n== আরও পড়ুন ==\nফ্রির, আর. (২০০৪)। এলএ রেস ওম্যান: শার্লোটা বাস এবং লস অ্যাঞ্জেলেসে কালো রাজনৈতিক বিকাশের জটিলতা। আমেরিকান ত্রৈমাসিক, ৫৬(৩), ৬০৭–৬৩২। http://www.jstor.org/stable/40068236\n\n\n== তথ্যসূত্র =="}