{"pageid": 1092434, "title": "নুর কোশাক", "url": "https://bn.wikipedia.org/wiki?curid=1092434", "content": "নূর কোশাক একজন তুর্কি সমসাময়িক নারীবাদী শিল্পী। তিনি ১৯৪১ সালে তুরস্কের ইস্তাম্বুলে জন্মগ্রহণ করেছিলেন। তিনি ১৯৭০ এর দশক থেকে তুরস্কে হাইপাররিয়ালিজমের একজন অগ্রণী প্রতিনিধি। তিনি ভোগবাদী সমাজে নারীর বস্তুনিষ্ঠতার বিষয়ে মন্তব্য করার জন্য সবচেয়ে বেশি পরিচিত। তিনি তুরস্কের ইস্তাম্বুলে থাকেন এবং কাজ করেন।\n\n\n== শিক্ষা ==\nনুর কোশাক টিইডি আঙ্কারা কলেজে পড়েন এবং সেখানে তুরগুত জাইমের কাছ থেকে চিত্রকলা শিখেছিলেন। তিনি ওয়াশিংটন ডিসিতে উচ্চ বিদ্যালয়ের শিক্ষার্জন করেন।  বিমূর্ত-অভিব্যক্তিবাদী লিওন বারকোভিটস এর কাছে চিত্রকলা শেখেন। ১৯৬০ সালে ইস্তাম্বুলে ফিরে আসেন এবং সেখানে ইস্তাম্বুল চারুকলা একাডেমির চিত্রকলা বিভাগের শিক্ষক আদনান ওকার, সেমাল টল্লু এবং নিশিত গনালের অধীনে অধ্যয়ন করেন। ১৯৭০ সালে প্রথম জাতীয় শিক্ষা মন্ত্রণালয়ের পরীক্ষায় আসেন এবং জিন বারথোলের স্টুডিওতে ইকোল ডেস বিউক্স-আরর্টস - এ পেইন্টিং পড়ার জন্য বৃত্তিসহ প্যারিসে পাঠানো হয়। ১৯৭৪ সালে কোশাক ইস্তাম্বুলে ফিরে আসেন এবং ১৯৭৫ থেকে ১৯৮১ সালের মধ্যে ইস্তাম্বুল স্টেট একাডেমি অফ ফাইন আর্টসে শিক্ষকতা শুরু করেন। পরে ২০০২ ও ২০০১ সালে  মারমারা বিশ্ববিদ্যালয়ের শিক্ষা অনুষদের পেইন্টিং বিভাগে শিক্ষকতা করেন।\n\n\n== কর্ম ==\nপ্যারিসে থাকাকালীন, তিনি পরিস্থিতিবাদ ও ভোগবাদের সমালোচনার দ্বারা প্রভাবিত হন। ফরাসি বিজ্ঞাপন এবং নারীদেহে এর প্রয়োগ অধ্যয়ন করার পর, তিনি বিশেষভাবে ফটো-রিয়েলিজম আন্দোলনে আগ্রহী হয়ে ওঠেন এবং ফেটিশিস্ট অবজেক্টস/ওমেন অব অবজেক্ট শিরোনামে পেইন্টিংয়ের প্রথম সিরিজ তৈরি করেন। কোশাক প্রমাণ করে কীভাবে মিডিয়া ফেটিশ বস্তু ব্যবহার করে এবং নারীর ছবি আপত্তিকরভাবে প্রকাশ করে। তিনি শিল্প সংস্কৃতিতে ছবি বোঝার নতুন উপায় খুঁজতে চেয়েছিলেন। তিনি পরবর্তী ধারাবাহিকভাবে সুখের  চিত্রগুলিতে তার নিজস্ব নিয়ম বিকশিত করেছিলেন। সেখানে তিনি চিত্রকলা থেকে বেরিয়ে এসে পুনর্ব্যবহৃত চিত্রগুলিকে শিল্পের টুকরোতে ব্যবহার করা শুরু করেছিলেন। তিনি এই চিন্তাটি নিজস্ব অ্যালবামে চালিয়ে গেছেন। তিনি  নিজের অতীত থেকে আরেকটি সিরিজে সে ছবি ব্যবহার করেন। তার আরেকটি পরিবর্তন হলো  \"ভিট্রিনস\"। এখানে তিনি ১৯৮০ -এর দশকে ইস্তাম্বুলের বাণিজ্যিক বিজ্ঞাপনে কীভাবে মহিলাদের দেহ প্রদর্শিত হয় তার প্রেক্ষিতে নিজের চিত্র নিয়ে একটি সিরিজ। কোশাক এমন শৈলী তৈরী করেন যা বেশিরভাগ শিল্প থেকে মহিলাদের বাদ দিয়ে সরাসরি ভোগবাদ ও মহিলাদের সমস্যাগুলির মুখোমুখি করে। যেমন মহিলাদের অলঙ্কারের বস্তু (লিপস্টিক, আন্ডারওয়্যার ইত্যাদি)। তিনি মহিলাদের দেহের খণ্ডিত অংশে এ ড্রেসগুলো চিত্রিত করতেন। সমাজে বিজ্ঞাপন দ্বারা কীভাবে নারীরা এই ভোগবাদির সীমাবদ্ধতা সংকুচিত করা যায় তার একটা মেসেজ দিয়েছেন। ভোগবাদী সংস্কৃতিতে কোশাকের সমালোচনা এবং বিজ্ঞাপনে নারীদেহের উপস্থাপন তুরস্কে নারীবাদী আন্দোলনে অবদান রেখেছে।\n\n\n== প্রদর্শনী ==\nনূর কোশাক ১৯৭৯ সালের প্লাস্টিক আর্টস বেলগ্রেডের ত্রিবার্ষিক আন্তর্জাতিক সম্মেলন, ১৯৭৯ ও ১৯৮১ সালে লিসবনে অনুষ্ঠিত দ্বিবার্ষিক আন্তর্জাতিক অঙ্কন সম্মেলনে অংশগ্রহণ করেছিলেন। তার চিত্র মেড ইন তুরস্ক: আর্টিস্ট পজিশন ১৯৭৮-২০০৮ ওয়েডেলের আর্নস্ট বারলাচ মিউজিয়াম ও জার্মানির পিনবার্গের ড্রসটেই মিউজিয়ামে প্রদর্শিত হয়েছিল। তিনি ১৯৭৪ সালে প্যারিসে \"ফেটিস নেসনিয়ার্/নেসনি কাডিনলার\" নামে ধারাবাহিক চিত্রাঙ্কন শুরু করেছিলেন। কোশাকের ১৩টি একক চিত্র প্রদর্শনী হয়েছিল। এ প্রদর্শনীতে তুরস্ক ও বিদেশের অনেক গ্রুপ অংশগ্রহণ করেছে। ১৯৮১ সাল থেকে, কোশাক তার ইস্তাম্বুল কর্মশালায় চিত্র তৈরি করে চলেছে। কোশাক ২০১২ সালে ড্রিম অ্যান্ড রিয়েলিটি: মডার্ন  এন্ড কনটেম্প্ররারি উইমেন আর্টিস্ট ফরম তুর্কী  এবং ২০১৩ সালে ইস্তানবুল মডার্ন এ দলীয় প্রদর্শনী হিসাবে পাস্ট এন্ড ফিউচার অন্তর্ভুক্ত ছিল। ২০১৯ সালে নূর কোশাকের বিশাল চিত্র প্রদর্শনী  সল্ট বায়গলু ও সল্ট গালাটায় উপস্থাপিত হয়েছিল। এ চিত্র প্রদর্শনী নাম ছিল- আওয়ার ব্লিসফুল সুভার্নিজ। এখানে ১৯৬০ ও ২০১০ সালে নির্মিত  চিত্র এবং ফটোগ্রাফি প্রদর্শশিত হয়েছিল। এ প্রদর্শনীটি মহিলাদের ম্যাগাজিনে এবং হলিউড চলচ্চিত্র থেকে শুরু করে তুরস্কে এর জনপ্রিয়তা বিস্তার করেছিল।\n\n\n== তথ্যসূত্র =="}