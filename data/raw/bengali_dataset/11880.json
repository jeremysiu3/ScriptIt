{"pageid": 11880, "title": "ডালাস", "url": "https://bn.wikipedia.org/wiki?curid=11880", "content": "ডালাস বা ড্যালাস উত্তর আমেরিকার রাষ্ট্র মার্কিন যুক্তরাষ্ট্রের মধ্য-দক্ষিণভাগে অবস্থিত টেক্সাস অঙ্গরাজ্যের উত্তর অংশে ডালাস কাউন্টিতে অবস্থিত একটি বৃহৎ শহর। ২০১৯ সালের হিসাব অনুযায়ী এর জনসংখ্যা প্রায় ১৩ লক্ষ ৪৫ হাজার। জনসংখ্যার বিচারে এটি টেক্সাসের ৩য় বৃহত্তম (হিউস্টন ও স্যান অ্যান্টোনিও শহরের পরে) এবং সমগ্র মার্কিন যুক্তরাষ্ট্রের ৯ম বৃহত্তম নগরী। পার্শ্ববর্তী ফোর্টওয়ার্থ এবং আর্লিংটন শহরের সাথে একত্রে মিলে এটি মার্কিন যুক্তরাষ্ট্রের ৪র্থ বৃহত্তম মহানগর এলাকা গঠন করেছে, যেখানে প্রায় ৭৫ লক্ষ লোক বাস করে। শহরটির কাছে ডালাস-ফোর্ট ওয়ার্থ আন্তর্জাতিক বিমানবন্দর অবস্থিত। ডালাস শহরের অর্থনীতির মূল খাতগুলি হল প্রতিরক্ষা, আর্থিক সেবা, তথ্য প্রযুক্তি, টেলিযোগাযোগ ও পরিবহন। এখানে অনেকগুলি ফরচুন শীর্ষ ৫০০ ব্যবসা প্রতিষ্ঠানের সদর দফতর অবস্থিত। ডালাস মহানগর এলাকাতে ৪০টিরও বেশি উচ্চশিক্ষাপ্রতিষ্ঠান ও বিশ্ববিদ্যালয় আছে।\n\n\n== তথ্যসূত্র =="}