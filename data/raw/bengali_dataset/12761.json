{"pageid": 12761, "title": "অপু ত্রয়ী", "url": "https://bn.wikipedia.org/wiki?curid=12761", "content": "পথের পাঁচালি, অপরাজিত এবং অপুর সংসার সত্যজিৎ রায় পরিচালিত এই তিনটি বাংলা চলচ্চিত্র একত্রে অপু ত্রয়ী হিসেবে পরিচিত। এই চলচ্চিত্র ত্রয়ীকে প্রায়ই সর্বকালের সর্বশ্রেষ্ঠ চলচ্চিত্রের তালিকায় রাখা হয়। একইভাবে প্রায়ই ভারতীয় চলচ্চিত্রের ইতিহাসে এই চলচ্চিত্র ত্রয়ীকে সর্বশ্রেষ্ঠ চলচ্চিত্র হিসাবে বিবেচনা করা হয়। \n\n\n== পথের পাঁচালি ==\nপথের পাঁচালি চলচ্চিত্রটি প্রখ্যাত চলচ্চিত্র পরিচালক সত্যজিৎ রায়ের প্রথম চলচ্চিত্র। চলচ্চিত্রটি বিভূতিভূষণ বন্দ্যোপাধ্যায় রচিত পথের পাঁচালি উপন্যাস অবলম্বনে তৈরি করা হয়েছে।\nছবির মুখ্য চরিত্র অপু এক সদ্য-কিশোর; মানুষ ও প্রকৃতির পাঠশালায় পাঠ নিতে নিতে সে বড় হয়। এই ছবিতে সত্যজিৎ এক নিম্নবিত্ত, গ্রাম্য, বাঙালী ব্রাহ্মণ পরিবারের দিনলিপি তুলে ধরেন ছায়াছবির ভাষায়।\nছবিটিতে বালক অপুর চরিত্রে অভিনয় করেছিলেন সুবীর বন্দ্যোপাধ্যায়, কিশোরী দুর্গার চরিত্রে ঊমা দাশগুপ্তা, অপুর পিতা হরিহরের চরিত্রে কানু বন্দ্যোপাধ্যায়, মা সর্বজয়ার চরিত্রে করুণা বন্দ্যোপাধ্যায়, ইন্দির ঠাকরুন চরিত্রে চুনিবালা দেবী।\n\n\n== অপরাজিত ==\nঅপরাজিত সত্যজিৎ রায় পরিচালিত বাংলা চলচ্চিত্র অপু ত্রয়ীর দ্বিতীয় পর্ব।\n\n\n== অপুর সংসার ==\nঅপুর সংসার সত্যজিৎ রায় পরিচালিত বাংলা চলচ্চিত্র। এই চলচ্চিত্রটি অপু ত্রয়ীর শেষ পর্ব। এই চলচ্চিত্রতেই বিখ্যাত অভিনেতা সৌমিত্র চট্টোপাধ্যায় এবং শর্মিলা ঠাকুর প্রথম বার অভিনয় করেন ।\n\n\n== তথ্যসূত্র =="}