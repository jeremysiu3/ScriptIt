{"pageid": 1087328, "title": "চাপানো অপহরণ", "url": "https://bn.wikipedia.org/wiki?curid=1087328", "content": "চাপানো অপহরণ  বা এক্সপ্রেস অপহরণ (স্প্যানিশ: secuestro exprés; পর্তুগিজ: sequestro relâmpago) হল অপহরণের একটি পদ্ধতি যেখানে ছোটখাটো মুক্তিপণ দাবি করা হয়, প্রায়ই ভুক্তভোগীকে তার এটিএম অ্যাকাউন্ট থেকে টাকা তুলতে বাধ্য করা হয়।\nকমপক্ষে ১৯৮৬ সাল থেকে মার্কিন যুক্তরাষ্ট্র এই ধরনের অপহরণের সঙ্গে পরিচিত, লাতিন আমেরিকার শহুরে অঞ্চল যেমন মেক্সিকো, ভেনিজুয়েলা, পেরু, ব্রাজিল এবং কলম্বিয়াতেও এর সচরাচর উদাহরণ মেলে। লাতিন আমেরিকার কিছু অংশে, কোটিপতি ভ্রমণ নামে পরিচিত চাপানো অপহরণ বা এক্সপ্রেস অপহরণের সাথে একজন/একদল নিরীহ ট্যাক্সি ক্যাব যাত্রী এবং একজন অপরাধী চালক জড়িত থাকে। সে যাত্রার শুরুতে বা কোন একপর্যায়ে তার সহযোগীদের ট্যাক্সিতে তুলে নেয়। এরপরে সম্মিলিতভাবে তারা যাত্রীকে বিভিন্ন এটিএমে নিয়ে যায় এবং প্রতিটিতে তাদের ব্যাংক কার্ড থেকে \"সর্বোচ্চ পরিমাণ টাকা উত্তোলন\" করতে বাধ্য করা হয়।\nএই ধরনের অপহরণের জন্য খুব বেশি অভিজ্ঞতা বা প্রস্তুতির প্রয়োজন হয় না এবং বেশিরভাগ ক্ষেত্রেই অনভিজ্ঞ অপরাধীদের দ্বারা এগুলো সংঘটিত হয়ে থাকে বলে অনুমান করা হয়।\n\n\n== তথ্যসূত্র =="}