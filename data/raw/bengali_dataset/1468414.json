{"pageid": 1468414, "title": "জাকারিয়া আল উয়াহদি", "url": "https://bn.wikipedia.org/wiki?curid=1468414", "content": "জাকারিয়া আল উয়াহদি (আরবি: زكريا الوحدي; জন্ম: ৩১ ডিসেম্বর ২০০১) হলেন একজন বেলজীয়–মরক্কী পেশাদার ফুটবল খেলোয়াড়। তিনি বর্তমানে বেলজীয় ক্লাব খেংক এবং মরক্কো জাতীয় অনূর্ধ্ব-২৩ দলের হয়ে রক্ষণভাগের খেলোয়াড় হিসেবে খেলেন। তিনি মূলত ডান পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় মধ্যমাঠের খেলোয়াড় অথবা ডান পার্শ্বীয় আক্রমণভাগের খেলোয়াড় হিসেবে খেলেন।\n২০২৩ সালে, উয়াহদি মরক্কো অনূর্ধ্ব-২৩ দলের হয়ে মরক্কোর বয়সভিত্তিক পর্যায়ে অভিষেক করেছেন।\n\n\n== প্রারম্ভিক জীবন ==\nজাকারিয়া আল উয়াহদি ২০০১ সালের ৩১শে ডিসেম্বর তারিখে বেলজিয়ামের হোবোকেনে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nউয়াহদি মরক্কো অনূর্ধ্ব-২৩ দলের হয়ে খেলার মাধ্যমে মরক্কোর প্রতিনিধিত্ব করেছেন। ২০২৩ সালের ২২শে মার্চ তারিখে তিনি কোত দিভোয়ার অনূর্ধ্ব-২৩ দলের বিরুদ্ধে ম্যাচে মরক্কো অনূর্ধ্ব-২৩ দলের হয়ে আন্তর্জাতিক পর্যায়ে অভিষেক করেছেন। উয়াহদি ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মরক্কো অলিম্পিক দলে স্থান পেয়েছেন।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে জাকারিয়া আল উয়াহদি  (ইংরেজি)  \nসকারবেসে \nবিডিফুটবলে \nট্রান্সফারমার্কেটে জাকারিয়া আল উয়াহদি (ইংরেজি) \nওয়ার্ল্ডফুটবল.নেটে জাকারিয়া আল উয়াহদি (ইংরেজি) \nইএসপিএন এফসিতে"}