{"pageid": 1447092, "title": "কসমস (রকেট পরিবার)", "url": "https://bn.wikipedia.org/wiki?curid=1447092", "content": "কসমস রকেট পরিবার (Ко́смос) হলো সোভিয়েত ইউনিয়ন এবং পরবর্তীকালে রাশিয়ান রকেটের একটি ধারাবাহিক, যা আর-১২ এবং আর-১৪ ক্ষেপণাস্ত্র থেকে উদ্ভূত এবং সবচেয়ে বেশি পরিচিতটি হচ্ছে কসমস-৩এম, যা ৪৪০টিরও বেশিবার উৎক্ষিপ্ত হয়েছে। কসমস পরিবারে যথাক্রমে কক্ষীয় এবং উপ-কক্ষীয় মহাকাশ অভিযানের জন্য বাহক রকেট এবং শব্দীয় রকেট উভয় জাতীয়ই বেশ কয়েকটি রকেট শ্রেণি রয়েছে। কসমস রকেটের প্রথম রূপটি ছিলো কসমস-২আই, যা ১৯৬১ সালের ২৭ অক্টোবর প্রথম উৎক্ষেপণ করা হয়। সামগ্রিকভাবে ৭০০টিরও বেশি কসমস রকেট উৎক্ষেপণ করা হয়েছে।\n\n\n== প্রকরণ ==\n\n\n=== কসমস ===\nকসমস (জিআরএইউ সূচক: ৬৩এস১, যা কছমছ নামেও পরিচিত) হলো ১৯৬১ সাল থেকে ১৯৬৭ সালের মধ্যে সক্রিয় একটি সোভিয়েত মহাকাশ রকেট মডেলের নাম। কসমসকে মাঝারি-পাল্লার আর-১২ ক্ষেপণাস্ত্র থেকে তৈরি করা হয়। এটি মোট ৩৮ বার উৎক্ষেপণ করা হয়, যার মধ্যে বারোটি ব্যর্থ হয়েছিলো।\n\n\n=== কসমস-১ ===\n\nকসমস-১ (জিআরএইউ সূচক: ৬৫এস৩, যা কছমছ-১ নামেও পরিচিত) হলো ১৯৬৪ সাল থেকে ১৯৬৫ সালের মধ্যে সক্রিয় একটি সোভিয়েত মহাকাশ রকেট মডেল, যেটি আর-১৪ ক্ষেপণাস্ত্র থেকে উদ্ভূত এবং অতিসত্বর কসমস-৩ রকেট দ্বারা প্রতিস্থাপিত। মোট ৮টি কসমস-১ রকেট উৎক্ষেপণ করা হয়, যার সবগুলোই বাইকোনুর কসমোড্রোমের সাইট ৪১/১৫ থেকে উৎক্ষিপ্ত।\n১৯৬১ সালের অক্টোবরে এটির প্রাথমিক উন্নয়নের অনুমোদন দেওয়া হয়েছিল, যা ১৯৬৪ সালের ১৮ আগস্টে তিনটি স্ট্রেলা উপগ্রহ বহন করে তার প্রথম উড্ডয়নের সূচনা করে। স্ট্রেলা-১ উপগ্রহ সাতটি উড্ডয়নে উৎক্ষেপণ করা হয়, যার মধ্যে প্রথম চারটিতে তিনটি করে এবং পরের তিনটিতে পাঁচটি করে। অষ্টম এবং সর্বশেষ উড্ডয়নে কেবল একটি বহন করেছিলো। দ্বিতীয়টি ছাড়া সমস্ত উৎক্ষেপণই সফল হয়েছিল।\n\n\n== আরও দেখুন ==\n\nআর-৭ পরিবার।\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Rocket families\nটেমপ্লেট:Expendable launch systems\nটেমপ্লেট:Russian launch vehicles"}