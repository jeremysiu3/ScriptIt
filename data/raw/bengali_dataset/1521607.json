{"pageid": 1521607, "title": "মেহভিশ মুশতাক", "url": "https://bn.wikipedia.org/wiki?curid=1521607", "content": "মেহভিশ মুশতাক হাকাক ( উর্দু : مہوش مشتاق ) (জন্ম ১৯৮৯) একজন অ্যাপ্লিকেশন ও সফটওয়্যার ডেভেলপার, তিনি ২০১৩ সালে কাশ্মীর উপত্যকার জন্য \"ডায়াল কাশ্মীর\" নামে একটি ব্যবসায়িক ডিরেক্টরি অ্যাপ তৈরি করেছিলেন, অ্যান্ড্রয়েড অ্যাপ তৈরি করা প্রথম কাশ্মীরি মহিলা হয়ে উঠেছিলেন।\n\n\n== জীবনী ==\n১৯৮৯ সালে শ্রীনগরে জন্মগ্রহণকারী, মেহভিশ মুশতাক একজন কাশ্মীরি অ্যাপ ডেভেলপার। ২৩ বছর বয়সে, তিনি একটি অ্যান্ড্রয়েড অ্যাপ ডিজাইন কোর্স সম্পন্ন করার পর 'ডায়াল কাশ্মীর' অ্যান্ড্রয়েড অ্যাপ তৈরি করেন। ডায়াল কাশ্মীর বিশেষভাবে কাশ্মীর অঞ্চলের জন্য পরিষেবা প্রদান করে। এটি ব্যবহারকারীকে কাশ্মীরের বিভিন্ন ক্ষেত্রের বিভিন্ন প্রয়োজনীয় ও বাণিজ্যিক পরিষেবার ঠিকানা, ফোন নম্বর এবং ইমেল ঠিকানার মতো বিস্তৃত তথ্য প্রদান করে, যার মধ্যে রয়েছে হাসপাতাল, শিক্ষা, পরিবহন এবং পুলিশ। এতে অন্যান্য বৈশিষ্ট্যের মধ্যে ট্রেন, ছুটির দিন এবং প্রার্থনার সময়সূচীও অন্তর্ভুক্ত রয়েছে। ২০১৩ সালে, দ্য হিন্দুর আহমেদ আলী ফায়াজ এটিকে \"অটোমোবাইল পরিষেবা, হোটেল, ডাক্তার, হাউসবোট, এনজিও, রিয়েল এস্টেট, পোস্টাল কোড সম্পর্কে তথ্যের ভাণ্ডার হিসাবে বর্ণনা করেছিলেন, এবং এমনকি এখানে কাশ্মীরের পার্টি খাবার ওয়াজওয়ান সম্বন্ধেও তথ্য ছিল, যেখানে এক ডজনেরও বেশি মাটন রান্না রয়েছে।\"\n২০২১-এর হিসাব অনুযায়ী, গুগল প্লে স্টোর থেকে অ্যাপটি ৫০,০০০ এরও বেশিবার ডাউনলোড হয়েছে এবং ১,৭০০+ এরও বেশি পর্যালোচনা সহ এর রেটিং ৪.৩।\n\n\n== শিক্ষা ==\nমুশতাক শ্রীনগরের প্রেজেন্টেশন কনভেন্ট গার্লস স্কুলে পড়াশোনা করেছেন এবং ম্যালিনসন গার্লস স্কুলে তাঁর মাধ্যমিক শিক্ষা সম্পন্ন করেছেন। তিনি এসএসএম কলেজ অফ ইঞ্জিনিয়ারিং অ্যাণ্ড টেকনোলজি থেকে বিই ডিগ্রি অর্জন করেছেন।\n\n\n== পুরস্কার ==\nফেমিনা উইমেন্স অ্যাওয়ার্ডস (অনলাইন ইনফ্লুয়েন্সার) — ২০১৪\nমহাকাশ যোগাযোগ পুরস্কার — ২০১৪\nঅল গ্রাসরুটস উইমেন অ্যাচিভার্স অ্যাওয়ার্ড — ২০১৪\nসানডে স্ট্যাণ্ডার্ড দেবী পুরস্কার দিল্লি — ২০১৬\nনারী শক্তি পুরস্কার - ২০১৭\n\n\n== তথ্যসূত্র =="}