{"pageid": 1167050, "title": "বাংলাদেশে সীসা দূষণ", "url": "https://bn.wikipedia.org/wiki?curid=1167050", "content": "বাংলাদেশে সীসা দূষণ সীসার ফলে বিষক্রিয়ায় আক্রান্ত হওয়ার ফলে বাংলাদেশের জনগোষ্ঠীর উপর প্রভাবকে নির্দেশ করে। বাংলাদেশ সীসা দূষণে ৪র্থ সর্বোচ্চ আক্রান্ত দেশ। প্রায় ৭০% বুদ্ধিবৃত্তিক পঙ্গুত্ব সীসার ফলে হয়ে থাকে। এর ফলে দক্ষতা হ্রাসে বার্ষিক ১.৬ হাজার কোটি মার্কিন ডলার ক্ষতি হয়। গড়ে বাংলাদেশের প্রত্যেক মানুষের রক্তে ৬-৮ মাইক্রোগ্রাম সীসা/ডেসিলিটার এ পাওয়া গিয়েছে যা বিশ্ব স্বাস্থ্য সংস্থা নির্ধারিত মাত্রা ৫ থেকে অনেক বেশি। যদিও সীসার কোনো নিরাপদ মাত্রা নেই, যেকোনো পরিমাণ সীসাই ক্ষতিকর। বাংলাদেশে খাদ্য ব্যবস্থা সীসা দূষণে আক্রান্ত। সীসার প্রধান উৎস সীসার ব্যাটারি, সীসা মিশ্রিত রঙ, সীসা পুনঃচক্রায়ন(রিসাইক্লিং), মাটি ও ধাতুর তৈজসপত্র(সীসার প্রলেপ হিসেবে), মসলা(খাদ্য বিষ হিসেবে হলুদের রঙ ও পরিমাণ বাড়াতে), ই-বর্জ্য, গয়না তৈরিতে, সোনার বর্জ্য প্রক্রিয়াকরণে, ধর্মীয় গুড়ায়(পূজায় ব্যবহৃত) ও আয়র্বেদিক ঔষধে, আমদানি করা বাসমতি চালে।\n\n\n== মাধ্যম ==\n\n\n=== হলুদ ===\nবাংলাদেশে হলুদে ব্যবহৃত রঙে ২-১০% ভর সীসার পাওয়া গেছে। এক্ষেত্রে সীসা ও ক্রোমিয়াম এর অনুপাত ১.৩:১। ঢাকা ও মুন্সিগঞ্জ জেলায় সবচেয়ে বেশি পরিমাণে সীসাযুক্ত হলুদ পাওয়া গেছে। তবে, মোড়কজাত হলুদের ২৭টি নমুনার মধ্যে ২টিতে অতিরিক্ত সীসা পাওয়া গেছে।\n\n\n== বিস্তার ==\nবাংলাদেশের আনুমানিক ৩ কোটি ৫৫ লাখ শিশু সীসা দূষণে আক্রান্ত। সীসা দূষণের প্রধান উৎস সীসা ব্যাটারি পুনঃচক্রায়ন ও হলুদে সীসা যোগ করা। জাহাজ ভাঙা শিল্প থেকে সীসা ও অ্যাসবেস্টস ছড়িয়ে পরে। ভারত থেকে আমদানি করা কোহিনুর বাসমতি চালেও সীসা পাওয়া গেছে। মুন্সিগঞ্জে একটি গবেষণায় দেখা গেছে ২০-৪০ মাস বয়সী শিশুদের মধ্যে ৭৮% এর রক্তে অতিরিক্ত সীসা বিদ্যমান।\n\n\n== প্রভাব ==\nসীসার প্রভাবে শিশুর বুদ্ধিবৃত্তিক বিকাশ বাঁধাপ্রাপ্ত হয়।\n\n\n== আইন ==\nসরকারি অনুমোদন ছাড়া কারো সীসা প্রক্রিয়াজাতকরণের অনুমোদন নেই। তবে কেউ এই নিয়ম মান্য করে না। ইউনিসেফ ও পিউর আর্থ জাতীয় সংস্থা এই বিষয়ে আইন প্রয়োগ কার্যকরী করতে কাজ করছে।\n\n\n== তথ্যসূত্র ==\n\n\n== আরো দেখুন ==\nবাংলাদেশে সীসা দূষণ বিষয়ক তথ্য"}