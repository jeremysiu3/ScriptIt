{"pageid": 1012619, "title": "কেনিয়া জাতীয় ফুটবল দল", "url": "https://bn.wikipedia.org/wiki?curid=1012619", "content": "কেনিয়া জাতীয় ফুটবল দল (ইংরেজি: Kenya national football team) হচ্ছে আন্তর্জাতিক ফুটবলে কেনিয়ার প্রতিনিধিত্বকারী পুরুষদের জাতীয় দল, যার সকল কার্যক্রম কেনিয়ার ফুটবলের সর্বোচ্চ নিয়ন্ত্রক সংস্থা কেনিয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৬০ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯২৬ সালের ১লা মে তারিখে, কেনিয়া প্রথমবারের মতো আন্তর্জাতিক খেলায় অংশগ্রহণ করেছে; কেনিয়ার নাইরোবিতে অনুষ্ঠিত কেনিয়া এবং উগান্ডার মধ্যকার উক্ত ম্যাচটি ১–১ গোলে ড্র হয়েছে।\n৬০,০০০ ধারণক্ষমতাবিশিষ্ট মোই আন্তর্জাতিক স্পোর্টস সেন্টারে হারাম্বি তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় কেনিয়ার রাজধানী নাইরোবিতে অবস্থিত। বর্তমানে এই দলের ম্যানেজারের দায়িত্ব পালন করছেন জেকব মুলি এবং অধিনায়কের দায়িত্ব পালন করছেন মন্ট্রিয়লের মধ্যমাঠের খেলোয়াড় ভিক্টর ওয়ানিয়ামা।\nকেনিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। । অন্যদিকে, আফ্রিকা কাপ অফ নেশন্সে কেনিয়া এপর্যন্ত 7 বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করতে পেরেছে।\nমুসা ওতিয়েনো ওনগাও, ডেনিস ওলিয়েচ, টাইটাস মুলামা, মাইক ওরিগি এবং চেগে উমার মতো খেলোয়াড়গণ কেনিয়ার জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০০৮ সালের ডিসেম্বর মাসে প্রকাশিত র‌্যাঙ্কিংয়ে কেনিয়া তাদের ইতিহাসে সর্বোচ্চ অবস্থান (৬৮তম) অর্জন করে এবং ২০০৭ সালের জুলাই মাসে প্রকাশিত র‌্যাঙ্কিংয়ে তারা ১৩৭তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে কেনিয়ার সর্বোচ্চ অবস্থান হচ্ছে ৬০তম (যা তারা ১৯৮৩ সালে অর্জন করেছিল) এবং সর্বনিম্ন অবস্থান হচ্ছে ১৪০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ কেনিয়া জাতীয় ফুটবল দল  ওয়েব্যাক মেশিনে আর্কাইভকৃত ৮ সেপ্টেম্বর ২০১৮ তারিখে (ইংরেজি)\nক্যাফ-এ কেনিয়া জাতীয় ফুটবল দল (ইংরেজি)"}