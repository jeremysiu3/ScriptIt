{"pageid": 1434267, "title": "ইসমত জেরিন স্মিতা", "url": "https://bn.wikipedia.org/wiki?curid=1434267", "content": "ইসমত জেরিন (ডাক নাম স্মিতা) একজন নজরুল সংগীত শিল্পী। তার জন্ম উত্তরের শেষ জেলা ঠাকুরগাঁওয় শহরে। স্নাতক এবং স্নাতকোত্তর করেছেন বাংলা সাহিত্যে, জাতীয় বিশ্ববিদ্যালয়ের অন্তর্গত ইডেন মহিলা কলেজ থেকে। গানের হাতেখড়ি ঠাকুরগাঁও শিল্পকলা একাডেমি থেকে। এরপর উত্তরবঙ্গের জনপ্রিয় লোক সংগীত শিল্পী হিন্দাল সাংস্কৃতিক গোষ্ঠীর প্রতিষ্ঠাতা শিক্ষক জনাব শহিদুল ইসলামের কাছে গান শেখেন। মানবিক শাখা থেকে ঠাকুরগাঁও সি.এম.আইয়ূব বালিকা উচ্চ বিদ্যালয় থেকে এসএসসি (২০০০ সাল) এবং ঠাকুরগাঁও সরকারী কলেজ থেকে এইচএসসি (২০০২) প্রথম বিভাগে পাশ করার পর উচ্চতর শিক্ষার জন্য ঢাকায় চলে আসেন। ঢাকায় এলে তিনি ছায়ানট সংগীত বিদ্যায়তনে নজরুল সংগীত বিভাগে ৬ বছর মেয়াদী কোর্সে ভর্তি হন। এবং কোর্স সম্পন্ন করে শংসাপত্র অর্জন করেন। তিনি বাংলাদেশের বিভিন্ন টিভি চ্যানেলে লাইভ এবং রেকর্ডেট অনুষ্ঠানে অংশগ্রহণ করে প্রশংসিত হয়েছেন। তিনি মূলত নজরুল, আধুনিক, লোক এবং দেশের গানের জন্য প্রসংশিত। এছাড়াও  তিনি বাংলাদেশ বেতারের আধুনিক সংগীত শিল্পী হিসেবে তালিকাভুক্ত আছেন ২০০০ সাল থেকে। বর্তমানে তিনি খ- শ্রেণীভুক্ত সংগীত শিল্পী হিসেবে তালিকাভুক্ত আছেন। যার আইডি নাম্বার ১০১১৫৫৩।\nতিনি দুটো মিক্সড এলবামে কাজ করেছেন-\n১. তুমি আমি প্রজাপ্রতি\n২. একমুঠো জল।\nতিনি ঢাকাই একটি বাংলা চলচ্চিত্রে প্লেব্যাক করেছেন। ছবির নাম: ভালোবাসার জ্বালা। টাইটেল: মন দরিয়া, সহশিল্পী- নোলক বাবু।\nশিক্ষা জীবনে থাকা অবস্থায় তিনি বিভিন্ন বিষয় নিয়ে লেখালেখি শুরু করেন। এরপর স্নাতকোত্তর পাশ করার পর থেকে পত্রিকার সম্পাদনা বিভাগে কাজ শুরু করেন। তিনি যথাক্রমে বাংলাদেশের নামকরা জাতীয় দৈনিক পত্রিকা এবং অনলাইন নিউজ পোর্টালে সিনিয়র সাব-এডিটর হিসেবে কাজ করে আসছেন। তিনি ঢাকা সাব-এডিটর কাউন্সিলের একজন সম্মানিত নির্বাচিত কার্য- নির্বাহী সদস্য হিসেবে পর পর দুই কার নির্বাচিত হন। এবং তিনি ডিইউজের ( ঢাকা সাংবাদিক ইউনিয়ন) একজন সম্মানীত সদস্য।\nতিনি বিভিন্ন ধরনের গবেষণামূলক কার্যক্রমে অংশগ্রহণ করে সফলতার সাথে সমাপ্ত করেছেন। তার গবেষণামূলক প্রকাশিত দুটি গ্রন্থ রয়েছে। যা বাংলাদেশ সরকারের তথ্য মন্ত্রণালয়ের অধীনে বাংলাদেশ ফিল্ম আর্কাইভ থেকে ফেলোশীপ ছিল। পরবর্তিতে বাংলাদেশ ফিল্ম আর্কাইভ অভিসন্দর্ভগুলি পুস্তক আকারে প্রকাশ করেন। গ্রন্থ দুটি হলো :- ১. নায়করাজ রাজ্জাক: জীবন ও কর্ম, (২০১৮) ২ শিল্পী আনোয়ার হোসেন: জীবন ও কর্ম (২০১৯)। তিনি বিভিন্ন পত্রিকায় লেখালেখির পাশাপাশি বর্তমানে বাংলাদেশ উন্নয়ন গবেষণা প্রতিষ্ঠানে একটি প্রোজেক্টে গবেষণা সহকারি হিসেবে কর্মরত আছে।\n\n\n== তথ্যসূত্র =="}