{"pageid": 1100971, "title": "শুকনো হাড়ের উপত্যকার দর্শন", "url": "https://bn.wikipedia.org/wiki?curid=1100971", "content": "শুকনো হাড়ের উপত্যকার দর্শন (অথবা শুকনো হাড়ের উপত্যকা কিংবা শুকনো হাড় দর্শন) হল যিহিষ্কেলের পুস্তকের অধ্যায় ৩৭-এ বর্ণিত একটি ভবিষ্যতবাণী। এই অধ্যায়ে নবী যিহিষ্কেলকে বিশদে একটি স্বপ্নময় বাস্তব-দৃশ্যমান দৈব্য দর্শন করানো হয়।\nদৈব্য দর্শনে, মানুষের শুকনো হাড়ে ভর্তি একটি উপত্যকায় নবী নিজেকে দাঁড়িয়ে থাকতে দেখেন। তার সামনে হাড়গুলো একত্র হয়ে মানুষের কঙ্কালে রূপ নিলো; তারপর হাড়গুলোতে মাংস ও চামড়া গজাতে শুরু করলো। এরপর ঈশ্বর নবীকে জানায় যে হাড়গুলো হল নির্বাসনে যাওয়া ইসরায়েলের মানুষ এবং তিনি নবীকে ওই লোকদের পুনরুজ্জীবিত করা এবং তাদের ইসরায়েল ভূমিতে আনার উদ্দেশ্যে আরেকটি দৈব্যবাণী প্রচারের দায়িত্ব প্রদান করেন।\n\n\n== সাহিত্যে উল্লেখ ==\nউপন্যাসিক অ্যান্টনি পাওয়েল তার সপ্তম উপন্যাসের অ্যা ড্যান্স টু দ্য মিউজিক অব টাইম অনুক্রমে যিহিষ্কেল ৩৭ অংশ থাকার জন্য এর নাম রাখেন দ্য ভ্যালি অব দ্যা বোন্স। উপন্যাসটি দ্বিতীয় বিশ্বযুদ্ধের প্রথমদিকের দিনগুলো নিয়ে। যিহিষ্কেল ৩৭ এর সম্পূর্ণ উপজীব্য অংশ শুরু হয় প্রথম অধ্যায়ের শেষে ইংল্যান্ডের গির্জার যাজক যখন বহুবর্ণের একটি দল, বিশেষত খনিতে কাজ করা ওয়েলশ কর্মী ও ব্যাংক কর্মকর্তার পাশাপাশি ইংল্যান্ডের কিছু উচ্চবিত্তের লোকদের নিয়ে যারা একটি কোম্পানি প্রতিষ্ঠা করতে চায়, তাদের সাথে কথা বলতে থাকে। যাজক পরামর্শ দেয় যে শুধু তারাই নয়, সব ব্রিটিশ সেনা যেহেতু যুদ্ধের জন্য প্রস্তুতি নিচ্ছে, সেহেতু এই কথাটি মাথায় রেখে ভাবা উচিত কীভাবে সবাই একসাথে কাজ করবে। যিহিষ্কেলের লেখার ব্যতিক্রমী হয়ে এই উপন্যাসে উল্লেখ করা হয়,\n\nঈশ্বরের হাত ও আত্মা অনুপস্থিত; বরং, মানুষেরা – যারা কখনোই শক্তিশালী নয়, প্রায়ই অকার্যকরী, কদাচিৎ নিরাপদ, সবসময় বিরক্ত....পাওয়েলের বর্ণনা একটি পদাতিক কোম্পানি আংশিক ভেঙ্গে পড়াকে তুলে ধরে: কিছু পুরুষের ব্যক্তিগত হাড় জেগে উঠা, অন্যদের হাড়ের ছাঁচ ভেঙ্গে যাওয়া, ও এরপরেও অনেকের ব্যর্থতা (এবং এমনকি মৃত্যু)।\nকবি গ্লাওকো অর্টোলানো যিহিষ্কেলের ৩৭ তম অধ্যায় অবলম্বনে ভ্যালি অব দ্যা ড্রাই বোন্স নামক একটি কবিতা লিখেন। \n\n\n== জনপ্রিয় সংস্কৃতিতে ==\nজেমস ওয়েলডন জনসনের জনপ্রিয় আধ্যাত্মিক \"ডেম বোন্স, যা \"ড্রাই বোন্স\" নামেও পরিচিত, এটি ছিল যিহিষ্কেলের শুকনো হাড়ের উপত্যকার দৈব্য বাণী থেকে অনুপ্রাণিত।\nব্লিজার্ডের ভিডিও গেম ওয়ার্ল্ড অব ওয়্যারক্রাফটে হেলফায়ার পেনিনসুলা নামক বার্নিন ক্রিসেডে ভ্যালি অব দ্যা বোন্স নামক একটি এলাকা রয়েছে। এটি গেমের একটি লক্ষ্যে স্মুথ এজ বাটারের সাথে সম্পর্কিত।\n২০২০ সালের এলিভেশন ওরশিপের ধর্মীয় গান র‍্যাটোল শুকনো হাড় অবলম্বনে লেখা।\n\n\n== তথ্যসূত্র =="}