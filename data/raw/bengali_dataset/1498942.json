{"pageid": 1498942, "title": "মোহাম্মদ আবদুল মজিদ", "url": "https://bn.wikipedia.org/wiki?curid=1498942", "content": "মোহাম্মদ আবদুল মজিদ একজন অবসরপ্রাপ্ত সচিব এবং জাতীয় রাজস্ব বোর্ডের সাবেক চেয়ারম্যান। তিনি চট্টগ্রাম স্টক এক্সচেঞ্জের সাবেক চেয়ারম্যান। তিনি বাংলাদেশ ডায়াবেটিক সমিতির প্রধান সমন্বয়কারী।\n\n\n== প্রারম্ভিক জীবন ==\nমজিদ ১২ জুলাই ১৯৫৩ সালে সাতক্ষীরা জেলা, পূর্ববঙ্গ, পাকিস্তানে জন্মগ্রহণ করেন। তিনি ঢাকা বিশ্ববিদ্যালয়ে ইংরেজি সাহিত্যে স্নাতক ও স্নাতকোত্তর করেছেন।  তিনি সমাজ বিজ্ঞানে পিএইচডি সম্পন্ন করেন।\n\n\n== কর্মজীবন ==\n১৯৭৪ থেকে ১৯৮০ সাল পর্যন্ত মজিদ বাংলাদেশ ব্যাংকে চাকরি করেন।\nমজিদ ১৯৮১ সালে বাংলাদেশ সিভিল সার্ভিসে অডিট এবং অ্যাকাউন্টস ক্যাডার হিসেবে যোগদান করেন।\n১৯৯৪ থেকে ২০০০ সাল পর্যন্ত, মজিদ জাপানে বাংলাদেশ দূতাবাসে বাণিজ্যিক পরামর্শদাতা ছিলেন। \n২২ অক্টোবর ২০০৭-এ, মজিদ বদিউর রহমানের স্থলাভিষিক্ত হয়ে জাতীয় রাজস্ব বোর্ডের চেয়ারম্যান নিযুক্ত হন। রহমান তার মেয়াদ শেষ হওয়ার আগেই খাদ্য ও দুর্যোগ ব্যবস্থাপনা মন্ত্রণালয়ে বদলির পর সরকারি চাকরি থেকে পদত্যাগ করেন।\nমজিদ ৮ এপ্রিল ২০০৯ পর্যন্ত জাতীয় রাজস্ব বোর্ডের চেয়ারম্যান হিসেবে দায়িত্ব পালন করেন এবং তার স্থলাভিষিক্ত হন নাসিরুদ্দিন আহমেদ। তাকে জনপ্রশাসন মন্ত্রণালয়ে বিশেষ দায়িত্বে নিযুক্ত করা হয়।\nমজিদ ২০১০ সালের ডিসেম্বরে বাংলাদেশ ডায়াবেটিক সমিতিতে প্রধান সমন্বয়কারী হিসেবে যোগদান করেন। ২০১৪ সালের ফেব্রুয়ারিতে, তিনি চট্টগ্রাম স্টক এক্সচেঞ্জের চেয়ারম্যান নির্বাচিত হন। তিনি বাংলাদেশ সিকিউরিটিজ অ্যান্ড এক্সচেঞ্জ কমিশন কর্তৃক এক্সচেঞ্জের একজন পরিচালক নিযুক্ত হন। তিনি এক্সচেঞ্জের জন্য একটি নতুন লোগো চালু করেন।\nমজিদ সেন্টার ফর গভর্নেন্স স্টাডিজের একজন পরিচালক।  তিনি ২০২৩ সালে বাংলাদেশের ইন্টারন্যাশনাল বিজনেস ফোরামের উপদেষ্টা নিযুক্ত হন। তিনি এ কে খান অ্যান্ড কোম্পানির উপদেষ্টা।\n\n\n== তথ্যসূত্র =="}