{"pageid": 1018903, "title": "রোজালিন্ড (প্রাকৃতিক উপগ্রহ)", "url": "https://bn.wikipedia.org/wiki?curid=1018903", "content": "৯০০ রোজালিন্ড নামে একটি গ্রহাণুও রয়েছে।\n\nরোজালিন্ড (ইংরেজি: Rosalind) হল ইউরেনাসের একটি অভ্যন্তরীণ প্রাকৃতিক উপগ্রহ। ১৯৮৬ সালের ১৩ জানুয়ারি ভয়েজার ২ মহাকাশযান থেকে তোলা আলোকচিত্রগুলি থেকে এটি আবিষ্কৃত হয় এবং সেই সময় এটির সাময়িক নামকরণ করা হয় এস/১৯৮৬ ইউ ৪ (ইংরেজি: S/1986 U 4)। উপগ্রহটির নামকরণ করা হয়েছে উইলিয়াম শেকসপিয়র রচিত অ্যাজ ইউ লাইক ইট নাটকের নির্বাসিত ডিউকের কন্যার নামানুসারে।  উপগ্রহটি ইউরেনাস ১৩ (ইংরেজি: Uranus  XIII) নামেও পরিচিত।\nরোজালিন্ড ইউরেনাসের উপগ্রহগুলির পোর্শিয়া গোষ্ঠীর অন্তর্গত। এই গোষ্ঠীর অন্যান্য উপগ্রহগুলি হল বিয়াংকা, ক্রেসিডা, জুলিয়েট, পোর্শিয়া, ডেসডিমোনা, কিউপিড, বেলিন্ডা ও পার্ডিটা। এই উপগ্রহগুলির কক্ষপথ ও আলোকমিতি-সংক্রান্ত বৈশিষ্ট্যগুলি একই ধরনের। রোজালিন্ডের কক্ষপথের ব্যাসার্ধ ৩৬ কিলোমিটার এবং জ্যামিতিক অ্যালবেডো প্রায় ০.০৮। এটুকু ছাড়া রোজালিন্ড সম্পর্কে কার্যত আর কিছুই জানা যায় না।\nভয়েজার ২  মহাকাশযান থেকে রোজালিন্ডকে একটি প্রায় গোলকাকার বস্তুর ন্যায় দেখা গিয়েছিল। এটির মেরু-ব্যাস বরাবর প্রসারিত অক্ষ দু’টির অনুপাত ০.৮-১.০। এবং পৃষ্ঠভাগ ধূসর রঙের।\nইউরেনাসের অপর উপগ্রহ কর্ডেলিয়ার সঙ্গে কর্ডেলিয়ার কক্ষীয় অনুরণন অতি নিকট (৫:৩)।\n\n\n== আরও দেখুন ==\nইউরেনাসের প্রাকৃতিক উপগ্রহ\n\n\n== পাদটীকা ==\n\n\n== তথ্যসূত্র ==\n\n\n== বহিঃসংযোগ ==\nRosalind Profile by NASA's Solar System Exploration\nUranus' Known Satellites (by Scott S. Sheppard)"}