{"pageid": 1076130, "title": "নাতিশীতোষ্ণ জলবায়ু", "url": "https://bn.wikipedia.org/wiki?curid=1076130", "content": "নাতিশীতোষ্ণ জলবায়ু হলো ক্রান্তীয় বলয় হতে শুরু করে পৃথিবীর মেরু অঞ্চলসমূহের মধ্যবর্তী এলাকার সমভাবাপন্ন জলবায়ু। এটি মধ্য অক্ষাংশ এলাকায় (৪০ হতে ৬০ ডিগ্রি অক্ষাংশের মধ্যে) দৃষ্ট হয়। এখানে শীত - গ্রীষ্মের উষ্ণতার পার্থক্য খুব কম থাকে।\nবিভিন্ন জলবায়ু বিভাগ অনুসারে এর শীতলতম মাসের জলবায়ুর আর্দ্রতা, বৃষ্টিপাত, উষ্ণতা - প্রভৃতির ওপর নির্ভর করে নাতিশীতোষ্ণ জলবায়ুকে অনেকগুলো ক্ষুদ্র ক্ষুদ্র ভাগে বিভক্ত করা গেলেও এর মূল বিভাগ মূলতঃ দুটি - উষ্ণ নাতিশীতোষ্ণ মণ্ডল ও শীতল নাতিশীতোষ্ণ মণ্ডল।\nকোপেনের জলবায়ু শ্রেণিবিন্যাস কোনো জলবায়ুকে \"নাতিশীতোষ্ণ\" হিসাবে সংজ্ঞায়িত করার শর্ত হচ্ছে, শীতলতম মাসে এর গড় তাপমাত্রা −৩° সেন্টিগ্রেডের (২৬.৬° ফারেনহাইট)-এর উপরে কিন্তু  ১৮° সেন্টিগ্রেডের (৬৪.৪° ফারেনহাইট)-এর নিচে থাকবে। তবে, অন্যান্য জলবায়ুর শ্রেণিবিন্যাস অনুসারে সর্বনিম্ন তাপমাত্রা  ০° সেন্টিগ্রেডের (৩২.০° ফারেনহাইট) ধরা হয়।\n\n\n== শ্রেণিবিন্যাস ==\nউত্তর নাতিশীতোষ্ণ অঞ্চলটি কর্কটক্রান্তি (আনুমানিক ২৩.৫° উত্তর অক্ষাংশ) থেকে সুমেরু বৃত্ত (প্রায় ৬৬.৫° উত্তর অক্ষাংশ) পর্যন্ত বিস্তৃত। অপরদিকে, দক্ষিণ নাতিশীতোষ্ণ অঞ্চলটি মকরক্রান্তি (আনুমানিক ২৩.৫° দক্ষিণ অক্ষাংশ) থেকে কুমেরু বৃত্ত (প্রায় ৬৬.৫° দক্ষিণ অক্ষাংশ) পর্যন্ত বিস্তৃত।\nকিছু কিছু জলবায়ুর শ্রেণিবিন্যাসে, নাতিশীতোষ্ণ অঞ্চলকে প্রায়শই মাসিক তাপমাত্রা, শীতলতম মাস এবং বৃষ্টিপাতের উপর ভিত্তি করে আরও বেশ কয়েকটি ক্ষুদ্র ক্ষুদ্র জলবায়ু অঞ্চলে বিভক্ত করা হয়; এর মধ্যে রয়েছে আর্দ্র উপ-ক্রান্তীয় জলবায়ু, ভূমধ্যসাগরীয় জলবায়ু, মহাসাগরীয় এবং মহাদেশীয় জলবায়ু।\n\n\n== মানবিক ==\n\n\n=== জনমিতি ===\nনাতিশীতোষ্ণ অঞ্চল পৃথিবীর বৃহৎ জনগোষ্ঠী বসবাস করে, বিশেষ করে উত্তর গোলার্ধে ভূমির বৃহৎ পরিমাণের কারণে। \n\n\n=== কৃষি ===\nমৃদু শীতলকাল ও গ্রীষ্মের উষ্ণতা এবং পর্যাপ্ত বৃষ্টিপাতের জন্য এখানে প্রচুর কৃষিকাজ হয়ে থাকে।\n\n\n== আরও দেখুন ==\nভৌগোলিক অঞ্চল\nঅধিবাসী\nকোপেন জলবায়ু শ্রেণিবিন্যাস\nমধ্য অক্ষাংশ\nমেরু বৃত্ত\nউপ-ক্রান্তীয় অঞ্চল\n\n\n== তথ্যসূত্র ==\n\n\n== বহিঃসংযোগ =="}