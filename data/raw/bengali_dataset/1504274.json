{"pageid": 1504274, "title": "নিউরোপ্লাস্টিসিটি", "url": "https://bn.wikipedia.org/wiki?curid=1504274", "content": "নিউরোপ্লাস্টিসিটি, নিউরাল প্লাস্টিসিটি বা শুধু প্লাস্টিসিটি হলো, স্নায়ু সংযোগগুলির বৃদ্ধি এবং পুনর্গঠনের মাধ্যমে মস্তিষ্কের নিজের পরিবর্তন ক্ষমতা। নিউরোপ্লাস্টিসিটি বলতে মস্তিষ্কের তার স্নায়ু সংযোগগুলিকে পুনর্গঠন এবং পুনর্ব্যবহার করার ক্ষমতাকে বোঝায়, এটিকে তার আগের অবস্থা থেকে ভিন্ন অবস্থায় মানিয়ে নেওয়ার এবং কাজ করার সক্ষমতা দেয়।  নতুন দক্ষতা শেখার প্রতিক্রিয়া হিসাবে, পরিবেশগত পরিবর্তনের ফলে, আঘাত থেকে পুনরুদ্ধারকালে, অথবা সংবেদনশীল বা জ্ঞানীয় ঘাটতির সাথে খাপ খাওয়ানোর সময় এই প্রক্রিয়াটি ঘটতে পারে। এই ধরনের অভিযোজন ক্ষম‌‌‍‌‌‌তা মস্তিষ্কের গতিশীল এবং সদা-বিকাশমান প্রকৃতিকে তুলে ধরে, এমনকি প্রাপ্তবয়স্কদের মধ্যেও এটি হতে পারে। মস্তিষ্কের এই পরিবর্তনগুলির মধ্যে আলাদা স্নায়ু পথের নতুন সংযোগ তৈরি থেকে শুরু করে, পদ্ধতিগত পরিবর্তন যেমন: কর্টিকাল রিম্যাপিং অথবা নিউরাল দোলন পর্যন্ত অন্তর্ভূক্ত রয়েছে। নিউরোপ্লাস্টিসির অন্যান্য রূপগুলির মধ্যে রয়েছে সমজাতীয় অঞ্চল অভিযোজন (homologous area adaptation), cross modal reassignment, map expansion, এবং compensatory masquerade. নিউরোপ্লাস্টিসিটির উদাহরণের মধ্যে রয়েছে সার্কিট এবং নেটওয়ার্ক পরিবর্তন যা একটি নতুন কাজ শেখার ফলে, তথ্য অর্জন,  পরিবেশগত প্রভাব,  গর্ভাবস্থা, ক্যালরি গ্রহণ,  অনুশীলন/প্রশিক্ষণ,  এবং মানসিক চাপের ফলে হতে পারে।\nএকসময় স্নায়ুবিজ্ঞানীরা মনে করতেন, নিউরোপ্লাস্টিসিটি শুধুমাত্র শৈশবকালেই প্রকাশিত হয়, কিন্তু বিংশ শতাব্দীর শেষার্ধে গবেষণায় দেখা গেছে যে প্রাপ্তবয়স্ক হয়েও মস্তিষ্কের অনেক দিক পরিবর্তন করা যেতে পারে (অর্থাৎ মস্তিষ্ক \"প্লাস্টিক\")।  যথাযথ স্নায়ুতন্ত্রের বিকাশ আমাদের মানুষেরূপে গঠন করে এবং সকল প্রয়োজনীয় জ্ঞানীয় কার্যক্ষমতা প্রদান করে। মা-ভ্রূণের জৈব-প্রণালীর ভৌত রাসায়নিক বৈশিষ্ট্যগুলি তাদের পরিবেশগত প্রেক্ষাপটে ভ্রূণের স্নায়ুতন্ত্রের নিউরোপ্লাস্টিসিটিকে প্রভাবিত করে।  কিন্তু, বিকাশমান মস্তিষ্ক প্রাপ্তবয়স্কদের মস্তিষ্কের তুলনায় উচ্চতর মাত্রার প্লাস্টিসিটি প্রদর্শন করে।  ক্রিয়াকলাপ-নির্ভর প্লাস্টিসিটি সুস্থ বিকাশ, শিক্ষা, স্মৃতিশক্তি এবং মস্তিষ্কের ক্ষতি থেকে পুনরুদ্ধারের জন্য উল্লেখযোগ্য প্রভাব ফেলতে পারে।"}