{"pageid": 1032436, "title": "এবারডিন পর্বত", "url": "https://bn.wikipedia.org/wiki?curid=1032436", "content": "এবারডিন পর্বত কানাডার আলবার্টা প্রদেশের ব্যানফ জাতীয় উদ্যানের লুইস হ্রদ এলাকার অন্তর্গত ৩,১৫৭-মিটার (১০,৩৫৮-ফুট) একটি পর্বত চূড়া। ভৌগোলিক ভাবে পর্বতটি কানাডিয় রকিজের অংশ। এটির নিকটতম পর্বত, ২.৯ কিলোমিটার (১.৮ মাইল) দক্ষিণ পশ্চিমে অবস্থিত লেফ্রয় পর্বত। এবারডিন ও হ্যাডো পর্বত একই স্তুপপর্বতের দুইটি চূড়া, তবে চূড়া দুইটি এবারডিন হিমবাহ দিয়ে বিভক্ত।\n\n\n== ইতিহাস ==\n১৮৯৭ সালে কানাডার ৭ম গভর্নর জেনারেল লর্ড এবারডিনের সম্মানে কানাডার ভূমি জরিপকারি জেমস জোসেফ ম্যাকআর্থার এই পর্বতের নামকরণ করেন। ১৮৯৭ সালের আগে এই পর্বতটি 'হেজেল চূড়া' নামে পরিচিত ছিল, তবে হেজেলের পরিচয় জানা যায়নি। ১৮৯৪ সালে স্যামুয়েল ই এস এলেন, এল এফ ফ্রিসেল এবং ওয়াল্টার ডি উইলকক্স সর্বপ্রথম এই পর্বত আরোহণ করেছিলেন। ১৯১৭ সালে ভি এ ফ্লিন হ্যাডো পর্বত চূড়া হতে এবারডিন হিমবাহে নেমে তুষার ও বরফে আবৃত সরু খাড়ি আরহণ করে এবারডিন পর্বতের চূড়ায় উঠেছিলেন। ১৯৫২ সালে জিওগ্রাফিকাল নেমস বোর্ড অব কানাডা এই নামটি আনুষ্ঠানিকভাবে লিপিবদ্ধ করে।\n\n\n== ভূতত্ত্ব ==\nব্যানফ জাতীয় উদ্যানের অন্যান্য পর্বতের মত এবারডিন পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়।\n\n\n== জলবায়ু ==\nকোপেনের জলবায়ু শ্রেনীবিভাগ অনুযায়ী এবারডিন পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়।\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}