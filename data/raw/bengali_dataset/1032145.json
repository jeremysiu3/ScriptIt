{"pageid": 1032145, "title": "নাসিকের আঙুর", "url": "https://bn.wikipedia.org/wiki?curid=1032145", "content": "নাসিকের আঙুর হল আঙুরের একটি প্রজাতি, যেটি নাসিক জেলায় উৎপাদিত হয়। এই জেলা \"ভারতের \"আঙুর রাজধানী\" হিসাবে পরিচিত। দেশ থেকে মোট আঙুর রফতানির অর্ধেকেরও বেশি অবদান নাসিকের।\n\n\n== উৎপাদন ==\n\"ভারতের আঙুর রাজধানী\" নামে পরিচিত নাসিক, দেশের শীর্ষস্থানীয় আঙুর উৎপাদক। ২০১৫ সালের ডিসেম্বর মাসের হিসেব অনুযায়ী এখানে আঙুর চাষের আওতায় প্রায় ১.৭৫ লক্ষ হেক্টর জমি রয়েছে। এখানে প্রতি হেক্টরে প্রায় ২০ মেট্রিক টন হিসেবে মোট ১০ লাখ মেট্রিক টন আঙুর উৎপাদিত হয়। প্রায় ৮,০০০ একর জমি দ্রাক্ষাসুরা প্রস্তুতের জন্য প্রয়োজনীয় আঙুরের চাষের জন্য ব্যবহৃত হয়। নাসিক জেলার আঙুর উৎপাদনের ক্ষেত্রগুলি হল কালওয়ান, পিন্ট ইগতপুরী, সিন্নার, নিফাদ, ইয়েলা, নন্দগাঁও, সাতানা, ফুরগানা, দিনদোরি, মেলগাঁও।\n\n\n== রফতানি ==\nভারত থেকে আঙুর রফতানির ৫৫ শতাংশ এবং মহারাষ্ট্র রাজ্যের ৭৫% নাসিকে উৎপাদিত হয়। নাসিকের আঙুর রফতানি ২০০৩ সালে প্রায় ৪,০০০ মেট্রিক টন থেকে বেড়ে ২০১৩ সালে ৪৮,০০০ মেট্রিক টনেরও বেশি হয়েছিল। ২০১৪ সালে রফতানি আরও বেড়ে ৬৫,০০০ মেট্রিক টনেরও বেশি হয়েছে। রফতানির প্রায় অর্ধেক অংশ নেদারল্যান্ডসে যায়; পরবর্তী প্রধান গন্তব্যস্থলগুলি হল জার্মানি, যুক্তরাজ্য এবং বেলজিয়াম। ২০১৩-১৪ সালে, রাশিয়া এবং চীন নাসিক আঙুরের প্রধান বাজার হিসাবে আত্মপ্রকাশ করেছিল।\n\n\n== ভৌগোলিক নির্দেশক ==\nভৌগোলিক নির্দেশকের সামগ্রী (নিবন্ধকরণ এবং সুরক্ষা) আইন, ১৯৯৯ অনুযায়ী, ২০১০-১১ সালে নাসিক আঙুর ভৌগোলিক নির্দেশকের মর্যাদা লাভ করেছিল।\n\n\n== তথ্যসূত্র =="}