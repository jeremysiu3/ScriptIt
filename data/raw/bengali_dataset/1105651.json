{"pageid": 1105651, "title": "মুরাদ টাকলা", "url": "https://bn.wikipedia.org/wiki?curid=1105651", "content": "মুরাদ টাকলা হল একটি বাক্যাংশ যা ২০১০-এর দশক থেকে বাংলাদেশী রসিকতায় ব্যবহার করা হয়। এটি দ্বারা লাতিন লিপি ব্যবহার করে উদ্ভট বা অপ্রচলিত পদ্ধতিতে বাংলা শব্দ লেখার ফলে অনিচ্ছাকৃতভাবে বিকৃত অর্থ তৈরি করে যারা তাদের বোঝানো হয়ে থাকে।\n\n\n== ইতিহাস ==\n২০১২ সালে ফেসবুকে করা একটি মন্তব্য 'মুরাদ টাকলা' নামের জন্ম দেয়। মন্তব্যে, মন্তব্যকারী অন্য ব্যক্তিকে যুক্তি দিয়ে বলতে বলেন। তিনি তাকে প্রশ্ন করেন, কেন ওই ব্যক্তির ফেসবুক প্রোফাইলে ফালতু প্রোফাইল ছবি আছে? তাকে কিছু বলার আগে জেনে কথা বলতে বলেন। মন্তব্যের স্ক্রিনশটটি অনিচ্ছাকৃত হাস্যরসের কারণে ফেসবুকে ভাইরাল হয়: মন্তব্যকারী লিখেছিলেন \"Murad takla / মুরাদ টাকলা\" (বাংলায় \"মুরোদ থাকলে\") যা তিনি \"সাহস থাকলে\" অর্থে বোঝাতে লিখেছেন। কিন্তু এর উচ্চারণের সহজ অর্থ হল \"মুরাদ নামক একজন টাক মাথার ব্যক্তি\" (মুরাদ টাকলা)। যারা লাতিন লিপিতে বিকৃত বাংলা লেখেন তাদেরকে বুঝাতে এই শব্দগুচ্ছের ব্যবহার জনপ্রিয় হয়ে ওঠে।\nএই ঘটনার পর ‘মুরাদ টাকলা’ নামে একটি ফেসবুক পেজ তৈরি করা হয়। পেজটি লাতিন লিপিতে বাংলায় লেখা পোস্টের স্ক্রিনশট আপলোড করার উদ্দেশ্যে তৈরি করা হয়। পেজটি শীঘ্রই জনপ্রিয় হয়ে ওঠে এবং মানুষ সঠিক বানান ও উচ্চারণ সহ বাংলা লেখার গুরুত্ব বুঝতে পারে। এই ফেসবুক পেজটি বাংলাদেশী নেটিজেনদের লাতিন অক্ষরে বাংলা লেখার কুফল সম্পর্কে জানাতে সফল হয়েছে।\nবাংলাদেশী রাজনীতিবিদ মুরাদ হাসানকেও ইন্টারনেট এবং অন্যান্য সামাজিক যোগাযোগমাধ্যমে এই নামে ডাকা হতো, বিশেষত একটি অশ্লীল ফোন কল রেকর্ড ফাঁস হওয়ার বিষয়ে বিতর্কের পর তার এই নামটি জনপ্রিয় হয়। ফাঁস হওয়ার পর মুরাদ হাসান সম্পর্কে আলোচনা শুরু হওয়ায় শব্দটি সম্পর্কে কিছুটা বিভ্রান্তির জন্ম হয়।\n\n\n== অভিধান ==\nটাকলা ভাষায় লেখা বাক্যের অর্থ বুঝার উদ্দেশ্যে ২০২০ সালে সিমু নাসের ও পীয়্যান মুগ্ধ নবী দুজনের সম্পাদনায় প্রকাশিত হয়েছে মুরাদ টাকলা অভিধান।\n\n\n== উদাহরণ ==\n\n\n== আরও দেখুন ==\nবাংলার রোমানীকরণ\n\n\n== পাদটীকা ও তথ্যসূত্র ==\n\n\n=== টীকা ===\n\n\n=== উদ্ধৃতি ===\n\n\n== বহিঃসংযোগ ==\n\n উইকিউক্তিতে মুরাদ টাকলা সম্পর্কিত উক্তি পড়ুন।\n উইকিঅভিধানে মুরাদ টাকলা-এর আভিধানিক সংজ্ঞা পড়ুন।"}