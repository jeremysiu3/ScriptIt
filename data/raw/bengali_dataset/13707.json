{"pageid": 13707, "title": "রঞ্জনবিদ্যা", "url": "https://bn.wikipedia.org/wiki?curid=13707", "content": "রঞ্জনবিদ্যা (ইংরেজি: radiology) চিকিৎসাবিজ্ঞানের একটি বিশেষায়িত ক্ষেত্র যেখানে চিকিৎসাবৈজ্ঞানিক চিত্রগ্রহণ বা মেডিকাল ইমেজিং-এর মাধ্যমে রোগ শনাক্তকরণ ও এর চিকিৎসা করা হয়। আদিতে এক্স-রশ্মি বা রঞ্জনরশ্মি মেশিন এবং অন্যান্য বিকিরিক যন্ত্র থেকে নিঃসৃত তড়িৎচুম্বকীয় শক্তি ব্যবহার করে চিকিৎসার শরীরের অভ্যন্তরীণ অঙ্গপ্রত্যঙ্গের চিত্রগ্রহণকেই রঞ্জনবিদ্যা বোঝাতো। আজও কেবল এক্স-রশ্মি বা রঞ্জনরশ্মি চিত্রগ্রহণে ব্যবহৃত হলে তাকে ইংরেজিতে Roentgenology বলে। তবে আধুনিক যুগে চিকিৎসাবৈজ্ঞানিক চিত্রগ্রহণ কেবল এক্স-রশ্মির মাধ্যমেই সম্পন্ন হয় না। উচ্চ কম্পাঙ্কের শব্দ তরঙ্গ, চৌম্বকক্ষেত্র এবং তেজস্ক্রিয় বিকিরণ, ইত্যাদিও ব্যবহার করা হয়।"}