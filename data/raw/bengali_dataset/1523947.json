{"pageid": 1523947, "title": "নেহা খান", "url": "https://bn.wikipedia.org/wiki?curid=1523947", "content": "নেহা খান একজন ভারতীয় মডেল এবং অভিনেত্রী যিনি মারাঠি, মালায়ালাম এবং বলিউড ছবিতে কাজ করেন। তিনি জি মারাঠির টিভি ধারাবাহিক দেবমানুষে এসিপি দিব্যা সিং চরিত্রে অভিনয় করার জন্য সবচেয়ে বেশি পরিচিতি পান।\n\n\n== জীবনের প্রথমার্ধ ==\nনেহার জন্ম মহারাষ্ট্রের অমরাবতীতে এক মুসলিম পরিবারে। অষ্টম শ্রেণীতে পড়ার সময় তিনি সৌন্দর্য প্রতিযোগিতায় অংশগ্রহণ শুরু করেন এবং ১৫ বছর বয়সে প্রিন্সেস অফ মহারাষ্ট্র পুরস্কার জিতে নেন।\n\n\n== অভিনয় জীবন ==\n২০১৪ সালে নেহা শার্লিন চোপড়া অভিনীত এবং শাজিয়েম পরিচালিত বহুভাষিক সিনেমা ব্যাড গার্ল  -এ একটি চরিত্রে অভিনয় করার প্রস্তাব পান যার জন্য তিনি মুম্বাই চলে আসেন।   তিনি সিনেমাটিতে দীপিকা নামের একজন মডেলের চরিত্রে অভিনয় করেছিলেন। তিনি অনুপম খেরের অভিনয় স্কুলে যোগ দেন এবং ২০১৪ সালের জুন মাসে, তাকে উভা সিনেমায় একটি ছোট চরিত্রে অভিনয় করতে দেখা যায়। তিনি ২০১৫ সালের আগস্টে মুক্তিপ্রাপ্ত মারাঠি ছবি গুরুকুল -এ কামিনী চরিত্রে অভিনয় করেছিলেন।\n২০১৬ সালে, তিনি ঘায়াল: ওয়ান্স এগেইন  চলচ্চিত্রে রেনু ভূমিকায় অভিনয় করেন। এরপর তিনি ২০১৭ সালে তিনি মালয়ালম চলচ্চিত্র ১৯৭১: বিয়ন্ড বর্ডারস  -এ একজন ভারতীয় সেনাবাহিনীর জনসংযোগ কর্মকর্তার চরিত্রে অভিনয় করেন।\n২০১৮ সালে তিনি মারাঠি সিনেমা শিকারি তে সাভিতা চরিত্রে অভিনয় করেন। একই বছরে হিন্দি চলচ্চিত্র দ্য ডার্ক সাইড অব লাইফ: মুম্বাই সিটি  -তে কাব্যা চরিত্রে অভিনয় করেন। ২০১৯ সালে তিনি মারাঠি ওয়েব সিরিজ কালে ধন্দে  -তে একটি সহায়ক চরিত্রে অভিনয় করেন, যা জনপ্রিয় ডিজিটাল গুনমাধ্যম জি৫ -এ মুক্তি পায়।\n২০২২ সালে নেহা খান অপারেশন রোমিও চলচ্চিত্রে আদিত্যর বোনের চরিত্রে অভিনয় করেন। এরপর ২০২৩ সালে তিনি হিন্দি ও তেলুগু ভাষায় মুক্তিপ্রাপ্ত পৌরাণিক চলচ্চিত্র আদিপুরুষ  -এ ত্রিজটা চরিত্রে অভিনয় করেন। সম্প্রতি ২০২৪ সালে, তিনি মারাঠি চলচ্চিত্র বাই গা  -তে কাজ করেছেন।\nটেলিভিশনের দিক থেকেও নেহা খান নিজের প্রতিভা প্রদর্শন করেছেন। ২০১৯ সালে তিনি মারাঠি টেলিভিশনের নৃত্য প্রতিযোগীতামূলক রিয়েলিটি শো যুবা ড্যান্সিং কুইন এ অংশগ্রহণ করেন। ২০২১ সালে মারাঠি সিরিয়াল দেবমানুষ এ এসিপি দিব্যা সিং চরিত্রে এবং চলা হাওয়া ইয়েউ দা -তে অভিনয় করেন। ২০২২ সালে, তিনি ফু বাই ফু অনুষ্ঠানের নবম মৌসুমে প্রতিযোগী হিসেবে অংশগ্রহণ করেন। এছাড়াও, তিনি সাইবার ভার - হার স্ক্রিন ক্রাইম সিন ওয়েব সিরিজে আশা চরিত্রে অভিনয় করেছেন।\n\n\n== তথ্যসূত্র =="}