{"pageid": 1521011, "title": "কসর তুবা", "url": "https://bn.wikipedia.org/wiki?curid=1521011", "content": "কসর তুবা জর্ডানের আম্মান গভর্নরেটে অবস্থিত একটি ৮ম শতাব্দীর উমাইয়া যুগের দুর্গ বা কাসর।\n\n\n== ইতিহাস ==\nএটি জর্ডানের উমাইয়া মরুভূমির দুর্গগুলোর মধ্যে সবচেয়ে দক্ষিণে অবস্থিত। ৭৪৩ খ্রিস্টাব্দে খলিফা দ্বিতীয় আল-ওয়ালিদ তার ছেলে আল-হাকাম এবং উসমানের জন্য এটি নির্মাণ করেছিলেন। এটি প্রাথমিকভাবে দুটি প্রায় ৭০ বর্গ মিটারের আঙিনাযুক্ত ভবন নিয়ে গঠিত হওয়ার কথা ছিল। যেখানে আলংকরিক অর্ধবৃত্তাকার দুর্গ থাকার কথা ছিল। কিন্তু এটির নির্মাণ কাজ কখনো পুরোপুরি সম্পন্ন হয়নি। খলিফা আল-ওয়ালিদের হত্যার পর এটি পরিত্যক্ত হয়ে পড়ে। \n\nকসর তুবার প্রাসাদটি সম্ভবত খলিফার ছেলেদের বাসস্থান বা শিকারের আবাস হিসেবে ব্যবহৃত হতো, কারণ শিকার করা অভিজাতদের প্রিয় শখ ছিল। এটি একটি কাফেলা সরাইখানা হিসেবেও কাজ করত।  হিজাজের পথ উন্নত করা খলিফার পরিকল্পনার অংশ ছিল। তখন এই অঞ্চলের মধ্য দিয়ে যাতায়াতকারী কাফেলার সংখ্যা উল্লেখযোগ্যভাবে বৃদ্ধি পেয়েছিল। তবে এটিতে অন্যান্য মরুভূমির দুর্গের মতো সাম্রাজ্যিক বৈশিষ্ট্যের অভাব ছিল। যা ইঙ্গিত দেয় এটি স্থায়ী বাসস্থানের পরিবর্তে অস্থায়ী বা মৌসুমী ব্যবহারের জন্য ছিল।\n১৮৯৬ সালে এই স্থাপনাটি শিল্প ও স্থাপত্য ইতিহাসবিদদের নজরে আসে। তখন চেক অভিযানকারী অ্যালোইস মুসিল এটি পরিদর্শন করেন।\n\n\n== বর্ণনা ==\nএটি আম্মান থেকে প্রায় ১১০ কিলোমিটার দক্ষিণ-পূর্বে একটি প্রত্যন্ত মরুভূমিতে অবস্থিত। কাছাকাছি একটি শুকনো নদীখাত (\"ওয়াদি\") এবং কূপ রয়েছে। এটি পানির উৎস হিসেবে কাজ করে। বর্তমানে এর পশ্চিম অংশটিই টিকে আছে। বেশিরভাগ মরুভূমির দুর্গ পানির উৎসের কাছাকাছি অবস্থিত। কসর  আল-তুবাও এর ব্যতিক্রম নয়। এর কাছেই কূপ রয়েছে। যা একটি শুকনো নদীখাতের (\"ওয়াদি\") কাছে অবস্থিত। এই স্থানে একটি বাঁধ ও বেশ কয়েকটি কূপও রয়েছে।\nঅবশিষ্ট ভিত্তি ও স্থাপনাগুলো দেখলে বোঝা যায় যে, বর্তমানে শুধুমাত্র পশ্চিম প্রান্তের অংশ টিকে আছে। এটির দৈর্ঘ্য ১৪০ মিটার ও প্রস্থ ৭২ মিটারের  একটি আয়তাকার ঘের রয়েছে। মূলত এটি দুটি প্রতিসাম্য বেষ্টনী নিয়ে গঠিত। এর প্রত্যেকটির জন্য একটি বিশাল প্রবেশদ্বার রয়েছে । এটি একটি অভ্যন্তরীণ করিডোর দ্বারা সংযুক্ত।  প্রয়োজনে এটিকে বিচ্ছিন্ন করা যেতে পারে। ঘেরা দেয়ালগুলো আধা-গোলাকার দুর্গ দিয়ে শক্তিশালী করা হয়েছে। তবে উত্তর দিকে দুটি প্রবেশদ্বারের দুপাশে বর্গাকার কক্ষ রয়েছে। উত্তর-পশ্চিম অংশটি প্রায় অক্ষত আছে । পশ্চিম দিকে কয়েকটি অংশে পর্দা-দেয়াল টিকে আছে।  ওই স্থানে একটি প্রার্থনার স্থানও  রয়েছে।\nনির্মাণে পোড়া ইট ও পাথর ব্যবহৃত হয়েছে।  ছাদে চোঙ্গাকৃতির খিলান রয়েছে। দরজার উপরের অংশে খোদাইকৃত গোলাপ ফুলের পাতার সাথে জড়িয়ে সূক্ষ্ম নকশা করা হয়েছে। এটি উমাইয়া স্থাপত্যের একটি উৎকৃষ্ট উদাহরণ। \"লোনলি প্ল্যানেট গাইড\" এটিকে \"কম পরিচিত দুর্গগুলোর মধ্যে সবচেয়ে চিত্তাকর্ষক\" বলে বর্ণনা করেছে।\n\n\n== তথ্যসূত্র ==\n\n\n== বহিঃসংযোগ ==\nকাসর আল-তুবা, আর্চনেট ডিজিটাল লাইব্রেরি।\nআমেরিকান সেন্টার অফ রিসার্চের কাসর তুবার ছবি\nকসর তুবা সম্পর্কে একটি সাধারণ ওয়েবসাইট\nকসর তুবা আবিষ্কার সম্পর্কে ওয়েবসাইট\nকসর তুবা আবিষ্কার সম্পর্কে ওয়েবসাইট\n\n\n== আরও পড়ুন ==\nজোনাথন ব্লুম এবং শিলা ব্লেয়ার (সম্পাদক), গ্রোভ এনসাইক্লোপিডিয়া অফ ইসলামিক আর্ট অ্যান্ড আর্কিটেকচার, [তিন খণ্ডের সেট], অক্সফোর্ড ইউনিভার্সিটি প্রেস, ২০০৯"}