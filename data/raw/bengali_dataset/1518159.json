{"pageid": 1518159, "title": "বিদীশা শ্রীবাস্তব", "url": "https://bn.wikipedia.org/wiki?curid=1518159", "content": "বিদীশা শ্রীবাস্তব, যিনি তার একক নাম বিদীশা -এর মাধ্যমেই বেশি পরিচিত, তিনি একজন ভারতীয় অভিনেত্রী যিনি মূলত তেলুগু চলচ্চিত্র এবং হিন্দি টেলিভিশনে অভিনয় করেন। তিনি অ্যান্ড টিভির ধারাবাহিক ভাবিজি ঘর পর হ্যায় -তে অনিতা বিভূতি নারায়ণ মিশ্র চরিত্রে অভিনয়ের জন্য পরিচিত।.\n\n\n== জীবনের প্রথমার্ধ ==\nবিদীশা উত্তরপ্রদেশের বারাণসী থেকে এসেছেন।  তার এক বড় ভাই এবং এক ছোট বোন আছেন। তার ছোট বোন একজন অভিনেত্রীযার নাম শানভী শ্রীবাস্তব । তিনি জৈবপ্রযুক্তিতে স্নাতক ডিগ্রি অর্জন করেন এবং ব্যবসা ব্যবস্থাপনায় প্রশিক্ষণ নিয়েছেন। \n\n\n== কর্মজীবন ==\nবিদীশা একজন উচ্চাকাঙ্ক্ষী অভিনেত্রী ছিলেন কিন্তু তিনি একজন মডেল হিসেবে তার কর্মজীবন শুরু করেছিলেন।  তিনি ১৫  বছর বয়সে এসপি এন্টারটেইনমেন্টের মা ইদ্দারি মধ্যায় চলচ্চিত্রে অভিনয়ের মাধ্যমে চলচ্চিত্র জগতে অভিষেক করেন। ২০০৭ সালের প্রথম দিকে মুক্তিপ্রাপ্ত আলা, প্রেম, অথিলি সত্তিবাবু এলকেজি(ইভিভি সত্যনারায়ণ পরিচালিত) চলচ্চিত্রে তিনি কাজ করেছিলেন। এদের মধ্যে অথিলি সত্তিবাবু এলকেজি চলচ্চিত্রটি ব্যাবসায়িক সফলতা অর্জন করে। ওয়ানইন্ডিয়া পত্রিকা চলচ্চিত্রে পর্যালোচনাতে বিদিশার প্রসংশা করেন। আথিলি সত্তিবাবু এলকেজিতে তার অভিনয় সম্পর্কে সিফি লিখেছিলেন, যে \"বিদিশা নৃত্যের ধারায় অসাধারণ এবং একজন ভালো নৃত্যশিল্পী হিসেবে তার দক্ষতা প্রমাণ করেছেন। তার প্রতিভা প্রদর্শনের যথেষ্ট সুযোগও রয়েছে\"। একইভাবে, ইন্ডিয়াগ্লিটজ পত্রিকায় লেখা হয়েছিল যে, \"বিনোদনের জায়গা পূরণ করার পাশাপাশি বিদিশা এই চলচ্চিত্রে বেশ ভালো অভিনয় করেছে\"।\nপরবর্তীতে ২০০৭ সালে তিনি নালি নালিয়ুথা (২০০৭) চলচ্চিত্রে অভিনয়ের মাধ্যমে কন্নড় চলচ্চিত্র জগতে আত্মপ্রকাশ করেন। টাইমস অফ ইন্ডিয়া এই চলচ্চিত্রের পর্যালোচনার সময় বিদিশার প্রসংশা করে। রেডিফ থেকে তার অভিনয়ের মিশ্র সমালোচনা করা হয়। তার প্রথম তামিল ছবি ছিল কথাভারায়ণ, যা ২০০৮ সালে মুক্তি পায়।  তার প্রথম মালায়ালাম ছবি লাকি জোকার্স ২০১১ সালে মুক্তি পায়। ২০১২ সালে দেবরায়ার  চলচ্চিত্রে অভিনয়ের মাধ্যমে তিনি তেলুগু সিনেমায় ফিরে আসেন। ১২৩তেলুগু ডটকম ওয়েবসাইট থেকে তার ব্যাক্তিত্বের প্রসংশা করা হয়। তিনি আরো একটি কন্নড় ছবি বিরাট -এ অভিনয় করেছিলেন।\n\n\n== ব্যক্তিগত জীবন ==\n২০১৬ সালের ডিসেম্বর মাসে বিদীশা তার নিজ শহর বারাণসীতে, সায়ক পলকে বিয়ে করেন।  পল রাঁচির একটি খনি সংস্থায় কাজ করেন এবং কলকাতার বাসিন্দা।  ২০২৩ সালের জুলাই মাসে তিনি একটি কন্যা সন্তানের জন্ম দেন। \n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}