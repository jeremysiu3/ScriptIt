{"pageid": 1451880, "title": "আবু আহমেদ জহিরুল আমিন খান", "url": "https://bn.wikipedia.org/wiki?curid=1451880", "content": "আবু আহমেদ জহিরুল আমিন খান (১১ মে ১৯৪৪ – ১ মে ২০২৪) জেড এ খান নামে পরিচিত। ছিলেন বাংলাদেশ সেনাবাহিনীর একজন মেজর জেনারেল। তিনি ২০০১ থেকে ২০০৬ সাল পর্যন্ত সাবেক প্রধানমন্ত্রী খালেদা জিয়ার প্রতিরক্ষা উপদেষ্টা হিসেবে দায়িত্ব পালন করেন।\n\n\n== প্রাথমিক জীবন ==\nআবু আহমেদ জহিরুল আমিন খান ১১ মে ১৯৪৪ সালে চট্টগ্রামের মিরসরাইয়ে জন্মগ্রহণ করেন।\n\n\n== কর্মজীবন ==\nআবু আহমেদ জহিরুল আমিন খান ১৯৬৭ সালে সেনাবাহিনীতে যোগ দেন।\nতিনি ১৯৯০ সাল থেকে ১৯৯৪ সাল পর্যন্ত দিল্লিতে বাংলাদেশ হাইকমিশনে প্রতিরক্ষা অ্যাটাশে হিসেবে দায়িত্ব পালন করেন।\n১৯৯৭ সালে সেনাবাহিনী থেকে অবসর গ্রহণ করেন।\n২০০১ থেকে ২০০৪ সাল পর্যন্ত বাংলাদেশ রেড ক্রিসেন্ট সোসাইটির চেয়ারম্যান এবং ১৯৯৬ সালে বাংলাদেশ ইনস্টিটিউট অব ইন্টারন্যাশনাল অ্যান্ড স্ট্র্যাটেজিক স্টাডিজের (বিআইআইএসএস) মহাপরিচালক ছিলেন।\n\n\n== রাজনৈতিক জীবন ==\nআবু আহমেদ জহিরুল আমিন খান ১৯৯৭ সালে বিএনপিতে যোগ দেন। ২০০১ থেকে ২০০৬ সাল পর্যন্ত সাবেক প্রধানমন্ত্রী খালেদা জিয়ার প্রতিরক্ষা উপদেষ্টা ছিলেন। এক এগারোর পরে তিনি রাজনীতিতে পুরোপুরি নিষ্ক্রিয় হয়ে পড়েন।\n\n\n== মৃত্যু ==\nআবু আহমেদ জহিরুল আমিন খান ১ মে ২০২৪ সালে গুলশানে নিজ বাসায় মৃত্যুবরণ করেন। বনানীর সামরিক কবরাস্থানে তাকে সমাহিত করা হয়।\n\n\n== তথ্যসূত্র =="}