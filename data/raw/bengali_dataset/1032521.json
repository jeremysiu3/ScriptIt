{"pageid": 1032521, "title": "রেবারী", "url": "https://bn.wikipedia.org/wiki?curid=1032521", "content": "রেবারী বা রাবারি  উপজাতি মূলত ভারতের একটি জাতিগত গোষ্ঠী। এই উপজাতিরা রেবাড়ি, রায়কাস এবং দেওয়াসি নামেও পরিচিত। এই উপজাতিরা ভারতের উত্তর, মধ্য এবং পশ্চিমের রাজ্যগুলিতে ছড়িয়ে রয়েছে। ভারতের গুজরাত, রাজস্থান এবং পাঞ্জাব প্রদেশে এদের বেশি দেখা যায়।  এছাড়া এই উপজাতি পাকিস্তানের সিন্ধুতেও রয়েছে।\nরাবারি পুরুষরা গরু পালনে তাদের বেশিরভাগ সময় ব্যয় করে। রাবারি মহিলারা গ্রামে থেকে দিনের বেশিরভাগ সময় নানারকম সূচিকর্ম তৈরি করেন, ছোট ছোট গ্রামগুলি পরিচালনায় সাহায্য করেন এবং আর্থিক দায়বদ্ধতাও সামলান।\n\n\n== উৎস ==\nরাবারি রূপকথার কাহিনী মতে পার্বতীর মালিকানাধীন উটগুলির দেখভালের জন্য শিব তাদের পৃথিবীতে রেখেছিলেন।\n\n\n== বাসস্থান ==\nরাবারি উপজাতি মূলত ভারতের গুজরাত, রাজস্থান, হরিয়ানা, পাঞ্জাব, মধ্য প্রদেশ, নেপাল এবং পাকিস্তানে  বাস করে। গুজরাতের আধা-মরুভূমি কাচ্ছ অঞ্চলে এই সম্প্রদায়দের  দেখা যায়। এইসব অঞ্চলে রাবারি উপজাতিরা দেবর, গার্দো, কাঁথো, কাচ্চি এবং রাগদ এই পাঁচটি শ্রেণি নিয়ে গঠিত।\n\n\n== তথ্যসূত্র =="}