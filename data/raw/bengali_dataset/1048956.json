{"pageid": 1048956, "title": "নীলাঙ্করাই", "url": "https://bn.wikipedia.org/wiki?curid=1048956", "content": "নীলাঙ্করাই দক্ষিণ ভারতের তামিলনাড়ু রাজ্যের চেন্নাই জেলার দক্ষিণ দিকে অবস্থিত একটি আবাসিক অঞ্চল। আক্ষরিক অর্থে নীলাঙ্করাই শব্দের মানে নীল সমুদ্র সৈকত। ২০১১ খ্রিস্টাব্দে অক্টোবর মাসের পূর্বে এটি কাঞ্চীপুরম জেলার শোলিঙ্গনলুর তালুকের একটি জনগণনা নগরী ছিল, পরবর্তীকালে চেন্নাই জেলার আয়তন বৃদ্ধি করা হলে এই অঞ্চল ওই জেলার অন্তর্ভুক্ত হয়। লোকালয়টি চেন্নাইয়ের আদিয়ার অঞ্চল তথা আদিয়ার নদী থেকে সাত কিলোমিটার দক্ষিণে অবস্থিত।\nলোকালয়ের পূর্বতন নাম ছিল তিরুনীলকণ্ঠপুরম, এখানে নীলকণ্ঠ শিবের একটি মন্দির রয়েছে। লোকালয়টির উত্তর দিকে রয়েছে পালবক্কম, দক্ষিণ দিকে রয়েছে বেট্টুবানকেণি, পশ্চিম দিকে রয়েছে তুরাইবক্কম এবং পূর্ব দিকে রয়েছে বঙ্গোপসাগর। বিগত কিছু দশকে নীলাঙ্করাইতে যথেষ্ট আর্থিক ও সামাজিক উন্নতিসাধন হয়েছে, যা চেন্নাই শহরের মধ্যে এই লোকালয়ের পরিচিতি বৃদ্ধি করেছে।\n\n\n== জনতত্ত্ব ==\n২০০১ খ্রিস্টাব্দের জনগণনা অনুসারে নীলাঙ্করাইয়ের জনসংখ্যা ছিল ১৫,৬৮৮ জন। কিন্তু তৎপরবর্তী দশ বছরে জনসংখ্যা প্রায় দ্বিগুণ হয়।\n\n২০১১ খ্রিস্টাব্দে ভারতের জনগণনা অনুসারে এই শহরের জনসংখ্যা হয় ২৮,৪৫৮ জন, যেখানে পুরুষ ১৪,৪৬৬ জন ও নারী ১৩,৯৯২ জন অর্থাৎ প্রতি হাজার পুরুষে ৯৬৭ জন নারী বাস, যা রাষ্ট্রীয় গড়ের তুলনায় অধিক। মোট শিশু সংখ্যা ৩,৩৩৭ জন যেখানে শিশুপুত্র সংখ্যা ১,৬৯৪ জন এবং শিশুকন্যা সংখ্যা ১,৬৪৩ জন। জনসংখ্যা অনুপাতে শিশু ১১.৭৩ শতাংশ। শহরটির সাক্ষরতার হার ছিল ৮৭.৪৮ শতাংশ যেখানে পুরুষ সাক্ষরতার হার ৯১.৭৬ শতাংশ ও নারী সাক্ষরতার হার ৮৩.০৫ শতাংশ। শহরে মোট পরিবার সংখ্যা ৭,৪০৪ টি।\n\n\n== রাজনীতি ==\nনীলাঙ্করাই চেন্নাই দক্ষিণ লোকসভা কেন্দ্রের অন্তর্গত শোলিঙ্গনলুর বিধানসভা কেন্দ্রের অংশ।\n\n\n== তথ্যসূত্র =="}