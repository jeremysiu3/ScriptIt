{"pageid": 14586, "title": "গফরগাঁও উপজেলা", "url": "https://bn.wikipedia.org/wiki?curid=14586", "content": "গফরগাঁও উপজেলা বাংলাদেশের ময়মনসিংহ জেলার একটি প্রশাসনিক এলাকা। তাছাড়া পল্লি কবি জসীম উদ্দিন এর নকশী কাঁথার মাঠ এ জায়গাকে নিয়ে রচিত। এছাড়াও গফরগাঁও বেগুন এর জন্য দেশব্যাপী বিখ্যাত।\n\n\n== অবস্থান ==\nময়মনসিংহ জেলা সদর থেকে রেলপথে ও সড়কপথে গফরগাঁও উপজেলা সদরের দূরত্ব ৩৯ কিলোমিটার এবং রাজধানীর ঢাকা থেকে ৮৬ কিলোমিটার। গফরগাঁও-এর বুক চিরে রেল পথটি বয়ে গেছে রাজধানী ঢাকা থেকে উত্তরাঞ্চলের দিকে, জগন্নাথগঞ্জ ঘাট, বাহাদুরাবাদ ঘাটের এবং পূর্বে ঝারিয়া ঝাঁজাইল, মোহনগঞ্জের দিকে। এর উত্তরে ত্রিশাল উপজেলা ও নান্দাইল উপজেলা, দক্ষিণে গাজীপুর জেলার শ্রীপুর উপজেলা ও কাপাসিয়া উপজেলা, পূর্বে নান্দাইল উপজেলা ও কিশোরগঞ্জ জেলার হোসেনপুর উপজেলা, পাকুন্দিয়া উপজেলা, পশ্চিমে ভালুকা উপজেলা।\n\n\n== ইতিহাস ==\n\nগাফফার খান নামক জনৈক সেনানায়কের নামে 'গফরগাঁও' নামের উৎপত্তি। ধারণা করা হয় মুঘল সেনাপতি রাজা মানসিংহ ও বাংলার বারো ভুঁইয়াদের নেতা ঈসা খানের সম্মুখ যুদ্ধটি ব্রহ্মপুত্র ও শীতলক্ষ্যা নদীর সম্মিলনস্থলে বর্তমান ময়মনসিংহ জেলার গফরগাঁও উপজেলার সম্পূর্ণ দক্ষিণ প্রান্তের বাঁশিয়া গ্রামের মোঘল বাড়ী থেকে টাঙ্গাব গ্রামের সিমানা পর্যন্ত দীর্ঘ হয়। গফরগাঁওয়ের ১৫টি ইউনিয়নের মধ্যে ১৪টি ইউনিয়ন ভাওয়াল পরগনাধীন এবং পূর্বাংশ চর আলগী ইউনিয়ন আঠারবাড়ি জমিদার প্রশাসনের অন্তর্ভুক্ত ছিল। এ অঞ্চল ঐতিহাসিক 'রণভাওয়াল' (গফরগাঁও, ভালুকা, শ্রীপুর ও কাপাসিয়ার অংশবিশেষ তথা ভাওয়ালের উত্তরাংশের প্রাচীন জনপদ) জনপদের অন্যতম গুরুত্বপূর্ণ অঞ্চল। ১৮১৩ সালে গফরগাঁও থানা গঠিত হয় এবং ১৯৮৩ সালে এর উপজেলা কার্যক্রম শুরু হয়। ১৯১৭ সালে গফরগাঁয়ের পশ্চিমাংশ নিয়ে ভালুকা থানা সৃষ্টি করা হয়।\n\n\n== প্রশাসনিক এলাকা ==\nগফরগাঁও উপজেলায় বর্তমানে ১টি পৌরসভা, ২টি থানা ও ১৫টি ইউনিয়ন রয়েছে।\n\nপৌরসভা:\nগফরগাঁও\nইউনিয়নসমূহ:\n১নং রসুলপুর\n২নং বারবাড়িয়া\n৩নং চর আলগী\n৪নং সালটিয়া\n৫নং যশরা\n৬নং রাওনা\n৮নং গফরগাঁও\n৭নং মশাখালী\n৯নং পাঁচবাগ\n১০নং উস্থি\n১১নং লংগাইর\n১২নং পাইথল\n১৩নং দত্তেরবাজার\n১৪নং নিগুয়ারী\n১৫নং টাংগাব\nগফরগাঁও উপজেলায় দুইটি রেলওয়ে স্টেশন রয়েছে। একটি গফরগাঁও রেলওয়ে স্টেশন অপরটি হলো মশাখালী রেলওয়ে স্টেশন।\n\n\n== সাহিত্য ও সংস্কৃতি ==\nড. দীনেশচন্দ্র সেন কর্তৃক বৃহত্তর ময়মনসিংহের মৈমনসিংহ গীতিকা সংগ্রহকালে কলিকাতা বিশ্ববিদ্যালয়ের তৎকালীন ছাত্র পল্লীকবি জসীম উদ্দীনকে এই এলাকায় নিয়োজিত করেন। গফরগাঁও অবস্থানকালে জসীম উদদীনের সাথে স্থানীয় রূপাই মিয়ার ঘনিষ্ঠতা হয়। রূপাই মিয়ার জীবনের ঘটনাকে কেন্দ্র করে তিনি তার প্রখ্যাত কাব্যগ্রন্থ নকশী কাঁথার মাঠ রচনা করেন।\nএখানে জারি, সারি, বাউল ও কেচ্ছাগান নিয়মিত চর্চা হয়। ষাটের দশক পর্যন্তও ঘেঁটুগানের চর্চা এই অঞ্চলে নিয়মিত হতো।\nতাছাড়া প্রায়ই নৌকা বাইচ হয়ে থাকে।\n\n\n== জনসংখ্যার উপাত্ত ==\n২০১১ সালের জনশুমারি অনুসারে গফরগাঁওয়ের জনসংখ্যা ৪,১৩,৪৮৮ জন। জনসংখ্যার ৫১% নারী, পুরুষ  ৪৯%। উপজেলার ১৮ বছরের নিচে জনসংখ্যা ১৮৪,৬৩৩ জন।  প্রতি বর্গকিলোমিটারে ১০৩০ জন মানুষ বাস করে। বর্তমানে গফরগাঁওয়ে প্রায় ৫ লক্ষের অধিক মানুষ বসবাস করে।\n\n\n== যোগাযোগ ==\n\nগফরগাঁও উপজেলায় সড়ক ও রেলপথে আসা যায়।  \nঢাকা থেকে রেলপথে গফরগাঁও উপজেলা সদরের দূরত্ব ৮৬ কি.মি. এবং সড়কপথে ৯২ কি.মি.। ময়মনসিংহ থেকে গফরগাঁও উপজেলা সদরের দূরত্ব রেলপথে ও সড়কপথে ৩৮ কি.মি.।\nগফরগাঁওয়ের যোগাযোগ ব্যবস্থা প্রধানত রেলকে কেন্দ্র করে গড়ে উঠেছে। এছাড়া সড়কপথেও লোকজন যাতায়াত করে থাকেন। গফরগাঁও রেলওয়ে স্টেশন উপজেলার প্রধান রেলস্টেশন। এছাড়া মশাখালী নামে আরেকটি রেল স্টেশন রয়েছে। গফরগাঁওয়ে ৭টি আন্তঃনগর সহ মোট ১২টি ট্রেন অর্থাৎ যাত্রাপথের সবগুলো ট্রেন যাত্রাবিরতি করে থাকে। গফরগাঁওয়ে একটি বাস স্ট্যান্ড রয়েছে। বর্তমানে ঢাকা, ময়মনসিংহ ও পাশ্ববর্তী জেলা-উপজেলা সমূহের সাথে আরো নতুন নতুন রাস্তা যুক্ত হয়ে এর যোগাযোগ ব্যবস্থার উন্নয়ন ঘটেছে। ফলে এখন সহজেই গফরগাঁও আসা যায়।\n\n\n== শিক্ষা ==\n\nকলেজ\nগফরগাঁও সরকারি কলেজ\nআলতাফ গোলন্দাজ ডিগ্রি কলেজ\nগফরগাঁও মহিলা কলেজ\nকান্দিপাড়া আবদুর রহমান ডিগ্রি কলেজ\nগয়েশপুর ডিগ্রি কলেজ\nগফরগাঁও কারিগরী স্কুল এন্ড কলেজ\nর‍্যাংলার কিরণ দে মডেল কলেজ\nহুরমতউল্লাহ কলেজ\nশেখ মোঃ ইব্রাহিম খলিল মাজমপাড়া ইউনানী মেডিকেল কলেজ ও হাসপাতাল\nবাড়ইহাটি এ বি স্কুল এন্ড কলেজ\nবিদ্যালয়\nগফরগাঁও ইসলামিয়া সরকারী উচ্চ বিদ্যালয়\nখায়রুল্লাহ সরকারী বালিকা উচ্চ বিদ্যালয়\nকান্দিপাড়া আস্কর আলী উঃ বিঃ\nরোস্তম আলী গোলন্দাজ উচ্চ বিঃ\nবাঁশিয়া উচ্চ বিদ্যালয়\nশিবগঞ্জ বি, দাস উচ্চ বিদ্যালয়\nসবজে আলী উচ্চ বিদ্যালয়, শিবগঞ্জ\nহাতীখলা উচ্চ বিদ্যালয়\nদরগাবাড়ী উচ্চ বিদ্যালয়\nবারইহাটি এ.বি উচ্চ বিদ্যালয়\nউসমানগণি বাঃ উচ্চ বিদ্যালয়\nমজিবুর রহমান উচ্চ বিদ্যালয়\nকান্দি উচ্চ মাধ্যমিক বিদ্যালয়\nদৌলতপুর উচ্চ বিদ্যালয়\nসাহেব আলী একাডেমী\nকান্দিপাড়া আলীমুন্নেছা বাঃ উঃ বিঃ\nখারুয়া বড়াইল উচ্চ বিদ্যালয়\nমুখী মোমজান উচ্চ বিদ্যালয়\nছফির উদ্দিন উচ্চ বিদ্যালয়\nলামকাইন উচ্চ বিদ্যালয়\nশহীদ নগর উচ্চ বিদ্যালয়\nচরমছলন্দ বাঃ উচ্চ বিদ্যালয়\nতেঁতুলিয়া উচ্চ বিদ্যালয়\nচরমছলন্দ মুসলিম উচ্চ বিদ্যালয়\nগয়েশপুর বালিকা উচ্চ বিদ্যালয়\nরৌহা উচ্চ বিদ্যালয়\nলামকাইন বালিকা উচ্চ বিদ্যালয়\nবামুনখালী বালিকা উচ্চ বিদ্যালয়\nনতুন বাজার জনতা উচ্চ বিদ্যালয়\nসাইদুর রহমান মেমোরিয়াল  উচ্চ বিদ্যালয়\nজয়ধরখালী উচ্চ বিদ্যালয়\nহাতেমতাই উচ্চ বিদ্যালয়\nমশাখালী বালিকা উচ্চ বিদ্যালয়\nপাঁচবাগ ইসলামিয়া উচ্চ বিদ্যালয়\nরসুলপুর বহুমুখী উচ্চ বিদ্যালয়\nদত্তের বাজার ইউঃ উচ্চ বিদ্যালয়\nআবুল হাসেম খান উচ্চ বিদ্যালয়\nলামকাইন কে. এ বাঃ উচ্চ বিদ্যালয়\nসাধুয়া শেখ রিয়াজ উদ্দিন বাঃ উঃ বিঃ\nঘাগড়া বালিকা উচ্চ বিদ্যালয়\nবাড়বাড়ীয়া উচ্চ বিদ্যালয়\nতললী উচ্চ বিদ্যালয়\nরেজিয়া নিম্নমাধ্যমিক বাঃ বিদ্যালয়\nজয়ধরখালী বালিকা উচ্চ বিদ্যালয়\nশাখচূড়া উচ্চ বিদ্যালয়\nখুরশিদ মহল নিম্নমাধ্যমিক বাঃ বিঃ\nমহির খারুয়া নিম্নমাধ্যমিক বাঃ বিঃ\nরসুলপুর বালিকা উচ্চ বিদ্যালয়\nসতর বাড়ী বেগম রাবেয়া মোমোরিয়াল উচ্চ বহুমুখী বিদ্যালয়\nউস্থি ইউঃ উচ্চ বিদ্যালয়\nকুরচাই এম.পি.এম উচ্চ বিদ্যালয়\nশহীদ লেঃ আতিকুর রহমান\nপাঁচবাগ বালিকা উচ্চ বিদ্যালয়\nউথুরী জুনিয়র বিদ্যালয়\nলুৎফুন্নেছা বালিকা উচ্চ বিদ্যালয়\nআঠারদানা উচ্চ বিদ্যালয়\nবিরই তালতলা উচ্চ বিদ্যালয়\nমুখী পল্লী সেবক উচ্চ বিদ্যালয়\nছিপান উচ্চ বিদ্যালয়\nফজলুর রহমান উচ্চ বিদ্যালয়, পুখুরিয়া\nকালাইপাড় জালেশ্বর বাঃ উচ্চ বিদ্যালয়\nঘাগড়া উথুরী ছিপান উচ্চ বিদ্যালয়\nবারইহাটি এ,কে উচ্চ বিদ্যালয়\nকান্দিগ্রাম জুনিয়র বিদ্যালয়\nদীঘা উচ্চ বিদ্যালয়\nমশাখালী বহুমুখী উচ্চ বিদ্যালয়\nআব্দুর রহমান খান মেমোরিয়াল উচ্চ বিদ্যালয়\nদি ফাদার অব দি ন্যাশন বঙ্গবন্ধু শেখ মুজিব গভঃ স্কুল এন্ড কলেজ।\n\n\n== অর্থনীতি ==\nগফরগাঁও উপজেলা মুলত কৃষিপ্রধান। এখানে ধান, পাট, গম, ডাল ইত্যাদি খাদ্যশস্য ও অর্থকরী ফসল জন্মে থাকে। তাছাড়া ভুট্টা, গম, মসুর ইত্যাদি রবিশস্যও খুব ভাল জন্মে। গফরগাঁওয়ের বেগুন যা 'লাফা বাইগুন' নামে স্থানীয়ভাবে পরিচিত, তা গফরগাঁও পৌরসভা সংলগ্ন চর আলগী ইউনিয়নের কেবল চরমসলন্দ গ্রামে উৎপন্ন হয়। রাজধানীসহ দেশব্যাপী এর কদর রয়েছে। বর্তমানে উৎপাদন ব্যয় বাজারজাতকরণের সাথে সঙ্গতিপূর্ণ নয় বলে এর উৎপাদন অনেকাংশে হ্রাস পেয়েছে।\n\n\n== নদ-নদী ==\n\nগফরগাঁও উপজেলায় প্রায় ৮টি নদ-নদী রয়েছে। সেগুলো হচ্ছে–ব্রহ্মপুত্র নদ, শীতলক্ষ্যা নদী, বানার নদী, শিলাই নদী, সুতিয়া নদী, জলগাবা বলেশ্বর, বাইলনা, দইনা, পাগারিয়া প্রভৃতি।\n\n\n== উল্লেখযোগ্য ব্যক্তি ==\nআব্দুল জব্বার (১৯১৯ - ২১শে ফেব্রুয়ারি ১৯৫২) - ভাষাশহীদ।\nশামছুল হুদা পাঁচবাগী (১৮৬৯-১৯৮৮)- সাবেক এমপি, ব্রিটিশ ভারতে স্বাধীন বাংলার দাবীতে প্রথম রাজবন্দী, ভাষা সৈনিক, বহুভাষিক, ইসলামী শিক্ষাবিদ ও সাহিত্যিক, পত্রিকা সম্পাদক।\nগিয়াসউদ্দিন পাঠান (১৮৯৭-১৯৬৩)- তদানিন্তন  পাকিস্তানের কেন্দ্রীয় কৃষিমন্ত্রী।\nআবুল হাসেম (ময়মনসিংহের রাজনীতিবিদ)\nখুদাদাদ খান (১৯৩২-২০১৬)- প্রখ্যাত গণিতবিদ ও সাবেক চেয়ারম্যান, গণিত বিভাগ, ঢাকা বিশ্ববিদ্যালয়।\nআলতাফ হোসেন গোলন্দাজ (১৫ আগস্ট ১৯৪৭ - ১৭ ফেব্রুয়ারী ২০০৭)- বাংলাদেশী রাজনীতিবিদ ও প্রাক্তন সংসদ সদস্য। তিনি তিনবার ৫ম (১৯৯১), ৭ম (১৯৯৬), ৮ম (২০০১)জাতীয় সংসদ নির্বাচনে সংসদ সদস্য নির্বাচিত হন।\nফাহমী গোলন্দাজ বাবেল (জন্ম ৯ সেপ্টেম্বর  ১৯৭৬)- ময়মনসিংহ-১০ আসন থেকে নির্বাচিত বর্তমান সংসদ সদস্য। ২০০৯ সালে তিনি উপজেলা পরিষদ নিবার্চনে উপজেলা চেয়ারম্যান নির্বাচিত হন। ২০১৪ সালের দশম, ২০১৮ সালের একাদশ এবং ২০২৪ সালের দ্বাদশ জাতীয় সংসদ নির্বাচনে বাংলাদেশ আওয়ামীলীগ থেকে সংসদ সদস্য নির্বাচিত হন।\nফজলুর রহমান সুলতান- (২ জানুয়ারি ১৯৩০-৬ এপ্রিল ২০১৫) তিনি ১৯৭৯ সালে ময়মনসিংহ-১১ আসন থেকে সংসদ সদস্য হন।\nএম এ হাদী, উপাচার্য, বঙ্গবন্ধু শেখ মুজিবুর রহমান মেডিকেল বিশ্ববিদ্যালয় ও হাসপাতাল।\nআফতাব উদ্দিন চৌধুরী, সাবেক সংসদ সদস্য।\nগিয়াস উদ্দিন আহমেদ, সাবেক সংসদ সদস্য।\n\n\n== আরও দেখুন ==\nময়মনসিংহ জেলা\nময়মনসিংহ বিভাগ\nবাংলাদেশের উপজেলাসমূহ\n\n\n== তথ্যসূত্র ==\n\n\n== বহিঃসংযোগ ==\nবাংলাপিডিয়ায় গফরগাঁও উপজেলা"}