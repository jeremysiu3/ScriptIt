{"pageid": 1450595, "title": "জানলুকা স্কামাক্কা", "url": "https://bn.wikipedia.org/wiki?curid=1450595", "content": "জানলুকা স্কামাক্কা (ইতালীয়: Gianluca Scamacca; জন্ম: ১ জানুয়ারি ১৯৯৯) হলেন একজন ইতালীয় পেশাদার ফুটবল খেলোয়াড়। তিনি বর্তমানে ইতালীয় ক্লাব আতালান্তা এবং ইতালি জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৪ সালে, স্কামাক্কা ইতালি অনূর্ধ্ব-১৫ দলের হয়ে ইতালির বয়সভিত্তিক পর্যায়ে অভিষেক করেছিলেন। প্রায় সাত বছর যাবত ইতালির বয়সভিত্তিক দলের হয়ে খেলার পর, তিনি ২০২১ সালে ইতালির হয়ে আন্তর্জাতিক পর্যায়ে অভিষেক করেছেন; ইতালির জার্সি গায়ে তিনি এপর্যন্ত ১৫ ম্যাচে ১টি গোল করেছেন।\n\n\n== প্রারম্ভিক জীবন ==\nজানলুকা স্কামাক্কা ১৯৯৯ সালের ১লা জানুয়ারি তারিখে ইতালির রোমে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nস্কামাক্কা ইতালি অনূর্ধ্ব-১৭, ইতালি অনূর্ধ্ব-১৮, ইতালি অনূর্ধ্ব-১৯, ইতালি অনূর্ধ্ব-২০ এবং ইতালি অনূর্ধ্ব-২১ দলের হয়ে খেলার মাধ্যমে ইতালির প্রতিনিধিত্ব করেছেন। ২০১৪ সালের ১১ই ফেব্রুয়ারি তারিখে তিনি বেলজিয়াম অনূর্ধ্ব-১৫ দলের বিরুদ্ধে ম্যাচে ইতালি অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ইতালির বয়সভিত্তিক দলের হয়ে তিনি প্রায় ৭ বছরে ৭০ ম্যাচে অংশগ্রহণ করে ৩১টি গোল করেছেন।\n২০২১ সালের ৮ই সেপ্টেম্বর তারিখে, ২২ বছর, ৮ মাস ও ৭ দিন বয়সে, ডান পায়ে ফুটবল খেলায় পারদর্শী স্কামাক্কা লিথুয়ানিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ইতালির হয়ে অভিষেক করেছেন। উক্ত ম্যাচের ৬১তম মিনিটে আক্রমণভাগের খেলোয়াড় ফেদেরিকো বের্নারদেস্কির বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ইতালি ৫–০ গোলের ব্যবধানে জয়লাভ করেছিল। ইতালির হয়ে অভিষেকের বছরে স্কামাক্কা সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ১ মাস ও ৯ দিন পর, ইতালির জার্সি গায়ে প্রথম গোলটি করেছেন; ২০২৩ সালের ১৭ই অক্টোবর তারিখে, ইতালির বিরুদ্ধে ম্যাচের ১৫তম মিনিটে জোভান্নি দি লোরেনৎসোর অ্যাসিস্ট হতে ইতালির হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৬ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nজানলুকা স্কামাক্কা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে জানলুকা স্কামাক্কা  (ইংরেজি)  \nসকারবেসে জানলুকা স্কামাক্কা (ইংরেজি) \nবিডিফুটবলে জানলুকা স্কামাক্কা  (ইংরেজি)  \nইইউ-ফুটবলে জানলুকা স্কামাক্কা (ইংরেজি) \nট্রান্সফারমার্কেটে জানলুকা স্কামাক্কা (ইংরেজি) \nওয়ার্ল্ডফুটবল.নেটে জানলুকা স্কামাক্কা (ইংরেজি) \nইএসপিএন এফসিতে জানলুকা স্কামাক্কা (ইংরেজি) \nন্যাশনাল-ফুটবল-টিমস.কমে জানলুকা স্কামাক্কা (ইংরেজি)"}