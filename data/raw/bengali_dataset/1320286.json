{"pageid": 1320286, "title": "রাগেবুল আহসান রিপু", "url": "https://bn.wikipedia.org/wiki?curid=1320286", "content": "রাগেবুল আহসান রিপু একজন বাংলাদেশী রাজনীতিবিদ এবং বগুড়া-৬ আসনের সাবেক সংসদ সদস্য। তিনি ২০২৩ সালের উপনির্বাচনে বাংলাদেশ আওয়ামী লীগের প্রার্থী হিসেবে সংসদ সদস্য হিসেবে নির্বাচিত হয়েছিলেন।\n\n\n== রাজনৈতিক জীবন ==\nতিনি ১৯৭২ সালে বগুড়া শহর ছাত্রলীগের সম্পাদক মণ্ডলীর সদস্য হিসেবে শুরু করেন তার রাজনৈতিক পদচারনা। বগুড়া শহর থেকে উচ্চমাধ্যমিক পড়ার জন্য চলে আসেন ঢাকা কলেজে। তিনি ১৯৭৪ সালে নির্বাচিত হন ঢাকা কলেজ ছাত্র সংসদের সাস্কৃতিক বিষয়ক সম্পাদক। ১৯৭৭ সালে ঐতিহ্যবাহী সরকারি আজিজুল হক কলেজ ছাত্র সংসদের ক্রিড়া সম্পাদক হিসেবে তিনি নির্বাচিত হন। ১৯৭৯ সালে দায়িত্বপ্রাপ্ত হন বগুড়া জেলা ছা্ত্রলীগের ভারপ্রাপ্ত সাধারণ সম্পাদক হিসেবে। তিনি ১৯৮১ সালে কেন্দ্রীয় ছাত্রলীগের সাস্কৃতিক সম্পাদক পদ পান। তিনি ১৯৮৬ সালে যুবলীগের কেন্দ্রীয় কমিটির সহ-দপ্তর সম্পাদকের দায়িত্বপ্রাপ্ত হন। তিনি ৯০-এর দশকে বগুড়া শহরে ফিরে যান। ১৯৯১ সালে নির্বাচিত হন বগুড়া জেলা আওয়ামীলীগের প্রচার ও প্রকাশনা সম্পাদক পদে। এরই ধারাবাহিকতায় ১৯৯৬ সালে বগুড়া জেলা আওয়ামীলীগের সাংগঠনিক সম্পাদক, ২০০৪ ও ২০১১ সালে জেলা আওয়ামীলীগের যুগ্ম সাধারণ সম্পাদক এবং ২০১৯ সালে বগুড়া জেলা আওয়ামীলীগের সাধারণ সম্পাদকের দায়িত্ব পালন করেন। \n১ ফেব্রুয়ারী, ২০২৩ সালের উপনির্বাচনে বগুড়া-৬ (সদর) আসনে স্বতন্ত্র হিসেবে আওয়ামী লীগের প্রার্থী হিসেবে রিপু সংসদ সদস্য নির্বাচিত হয়েছিলেন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}