{"pageid": 12480, "title": "পাবলো আইমার", "url": "https://bn.wikipedia.org/wiki?curid=12480", "content": "পাবলো সিজার আইমার জিওর্দানো (জন্ম ৩ নভেম্বর ১৯৭৯) একজন আর্জেন্টিনীয় ফুটবলার যিনি অ্যাটাকিং মিডফিল্ডার হিসেবে পর্তুগিজ ক্লাব বেনফিকায় খেলেন। এছাড়া আইমারের স্পেনীয় পাসপোর্টও রয়েছে।\nতিনি লা লিগায় আট মৌসুম কাটিয়েছেন এবং ২১৫ খেলায় ৩২ গোল করেছেন।\nআইমার ৫০ এরও বেশি খেলায় আর্জেন্টিনার হয়ে মাঠে নেমেছেন। এছাড়া তিনি আর্জেন্টিনার হয়ে দুইবার বিশ্বকাপও খেলেছেন।\n\n\n== ক্লাব ক্যারিয়ার ==\nপাবলো আইমার আর্জেন্টিনার কর্দোবা প্রদেশের রিও কিউয়ার্তো শহরে জন্মগ্রহণ করেন। ১৯৯৭–৯৮ মৌসুমে তিনি রিভার প্লেটে যোগদান করেন। সেখানে তিনি নিজেকে আর্জেন্টিনার সেরা যুব খেলোয়াড় হিসেবে প্রতিষ্ঠিত করেন।\n২০১১ সালের জানুয়ারিতে, ২৪ মিলিয়ন ইউরোর বিনিময়ে স্পেনীয় ক্লাব ভালেনসিয়ায় যোগ দেন আইমার। ২০০১–০২ মৌসুমে ভালেনসিয়া লা লিগা শিরোপা জেতে। এক্ষেত্র তিনি গুরুত্বপূর্ণ ভূমিকা পালন করেন। এর আগের মৌসূমে চ্যাম্পিয়নস লীগের ফাইনালে বায়ার্ন মিউনিখের বিপক্ষে হেরে রানার-আপ হয় ভালেনসিয়া। এছাড়া ভালেনসিয়ার হয়ে তিনি ২০০৪ সালে উয়েফা কাপ শিরোপাও জেতেন।\n২০০৬ সালের ১২ এপ্রিল, তীব্র ভাইরাসজনিত মেনিনজাইটিস ধরা পরার কারণে তাকে হাসপাতালে ভর্তি করা হয়। তবে তিনি খুব দ্রুত সুস্থ হয়ে ওঠেন। এছাড়া ভালেনসিয়ার হয়ে খেলার সময় তিনি কয়েকবার ইনজুরিতে আক্রান্ত হন।\n\n\n== তথ্যসূত্র =="}