{"pageid": 1432892, "title": "নাফরাই তং", "url": "https://bn.wikipedia.org/wiki?curid=1432892", "content": "নাফরাই তং (ইংরেজি: Naprai Taung) মিয়ানমার সীমান্তে বাংলাদেশের একটি পর্বত। এটি দেশের রাজধানী ঢাকা থেকে ৩০০ কিলোমিটার দক্ষিণ-পূর্বে অবস্থিত। নাফরাই তং সমুদ্রপৃষ্ঠ থেকে ৫৯১ মিটার উপরে বা পার্শ্ববর্তী ভূখণ্ড থেকে ৩১ মিটার উপরে অবস্থিত। এর ভিত্তি প্রায় ০.৫৩ কিলোমিটার প্রশস্ত। \nনাফরাই তং আশেপাশের জমি বেশিরভাগই পাহাড়ি। এই অঞ্চলের সর্বোচ্চ স্থানটির উচ্চতা  ৯০৯ মিটার এবং নাফরাই তং থেকে ৯.৪ কিলোমিটার পূর্বে অবস্থিত। নাফরাই তং-এর আশেপাশে প্রতি বর্গকিলোমিটারে প্রায় ১১ জন লোক বাস করে।\n\n\n== অবস্থান ==\n\nনাফরাই তং বান্দরবান জেলার থানচি উপজেলার রেমাক্রী ইউনিয়নের একদম শেষ সীমানায় মিয়ানমারের চিন প্রদেশের সীমান্তে অবস্থিত। এটি বাংলাদেশের অন্যতম দুর্গম একটি এলাকা।\n\n\n== জলবায়ু ==\nনাফরাই তাং-এর আশেপাশের এলাকা প্রায় জঙ্গলে ঢাকা। এখানকার জলবায়ু দক্ষিণ-পশ্চিমা ধরনের । গড় তাপমাত্রা ২১ ডিগ্রি সেন্টিগ্রেড। উষ্ণতম মাস এপ্রিলে গড় তাপমাত্রা ২৬ ডিগ্রি সেন্টিগ্রেড এবং শীতলতম জানুয়ারীতে ১৮ ডিগ্রি সেন্টিগ্রেড। গড় বৃষ্টিপাত প্রতি বছর ৩,৪৬৫ মিলিমিটার। আর্দ্রতম মাস জুনে, ৮৬২ মিলিমিটার বৃষ্টিপাত এবং শুষ্কতম জানুয়ারী মাসে, ১ মিলিমিটার বৃষ্টিপাত হয়।\n\n\n== ভবিষ্যত পরিকল্পনা ==\nবাংলাদেশ-ভারত-চীন-মিয়ানমার (BICM) অর্থনৈতিক করিডোর এর জন্য বাংলাদেশ মধ্যেকার অংশের প্রস্তাবিত চারটি রাস্তার দুইটি নাফরাই তং দিয়ে তৈরি পরিকল্পনা রয়েছে। প্রস্তাব দুইটি হলো:\n১. ঢাকা- চট্টগ্রাম-কেরানিরহাট- থানচি-রিমাক্রি-মদক-লিক্রি (বাংলাদেশ)- নাফরাই তং (বাংলাদেশ-মিয়ানমার সীমান্ত) - ডালেটমে (মায়ানমার) - কায়ুকতাও (মিয়ানমার) - মান্দালয় (মিয়ানমার) - লাশিও (মিয়ানমার) - রুইলি (চীন) - কুনমিং (চীন)।\n২. ঢাকা - চট্টগ্রাম - কেরানিরহাট- লোহাগাড়া - ফাসিয়াখালী - আলীকদম - জালানিপাড়া - কুরুকপাতা - পোয়ামুহুরি - লিক্রি (বাংলাদেশ) নাফরাইতং (বাংলাদেশ মিয়ানমার সীমান্ত)- দালেতমে (মিয়ানমার)- মান্দালয় (মিয়ানমার) - লাশিও (মিয়ানমার)- কুনমিং (চীন)।\n\n\n== তথ্যসূত্র =="}