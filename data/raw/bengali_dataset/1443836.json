{"pageid": 1443836, "title": "উয়েফা ইউরো ২০২৪-এর দলীয় সদস্য", "url": "https://bn.wikipedia.org/wiki?curid=1443836", "content": "উয়েফা ইউরো ২০২৪ হচ্ছে জার্মানিতে ২০২৪ সালের ১৪ই জুন থেকে ১৪ই জুলাই পর্যন্ত অনুষ্ঠিত একটি আন্তর্জাতিক ফুটবল প্রতিযোগিতা। এই নিবন্ধে উয়েফা ইউরো ২০২৪-এ অংশগ্রহণকারী দলের সদস্যদের তালিকা উল্লেখ করা হয়েছে। এই আসরে অংশগ্রহণকারী ২৪টি জাতীয় দল সর্বোচ্চ ২৩ হতে ২৬ জন করে খেলোয়াড়ের সমন্বয়ে তাদের দলের নিবন্ধন করতে হয়েছে; যেখানে প্রত্যেক দলে অবশ্যই তিনজন গোলরক্ষক থাকা আবশ্যক; তবে প্রতিটি ম্যাচের জন্য ম্যাচ শিটে প্রতিটি দল শুধুমাত্র ২৩ জন খেলোয়াড় অন্তর্ভুক্ত করতে পারবে। প্রতিটি খেলোয়াড়ের জন্য তালিকাভুক্ত অবস্থানটি উয়েফা দ্বারা আনুষ্ঠানিক ম্যাচ প্রতিবেদনের তালিকা অনুযায়ী উল্লেখ করা হয়েছে। প্রতিটি খেলোয়াড়ের উল্লিখিত বয়স ২০২৪ সালের ১৪ই জুন (এই আসর শুরুর উদ্বোধনী দিন) অনুযায়ী উল্লেখ করা হয়েছে। প্রতিটি খেলোয়াড়ের জন্য তালিকাভুক্ত ম্যাচ এবং গোলের সংখ্যা প্রতিযোগিতা শুরুর পূর্বে পর্যন্ত গণনা করা হয়েছে। তালিকাভুক্ত ক্লাবটি হচ্ছে সেই ক্লাব যার হয়ে খেলোয়াড় প্রতিযোগিতা পূর্বে সর্বশেষ প্রতিযোগিতামূলক ম্যাচে অংশগ্রহণ করেছে। খেলোয়াড়দের একাধিক জাতীয়তা থাকতে পারে যা ফিফা ভুক্ত নয়। কোচদের ক্ষেত্রে উল্লিখিত পতাকা তাদের নিজস্ব জাতীয় দলের চেয়ে আলাদা জাতীয়তার হতে পারে।\nপ্রতিযোগিতা শুরুর এক সপ্তাহ পূর্বে অর্থাৎ ২০২৪ সালের ৬ই জুন তারিখে ২৩:৫৯ টার সিইএসটি (ইউটিসি+২) মধ্যে জাতীয় দলে সর্বমোট ২৩ অথবা ২৬ জন খেলোয়াড়ের চূড়ান্ত দলের তালিকা অবশ্যই কনমেবলে জমা দিতে হবে। চূড়ান্ত দলের সকল খেলোয়াড়কে সংশ্লিষ্ট প্রাথমিক দলের তালিকা (প্রবিধান অনুচ্ছেদ ৬০) থেকে বাছাই করতে হয়েছিল। যদি জমাকৃত দলের তালিকার কোন খেলোয়াড় প্রতিযোগিতায় তার দলের প্রথম ম্যাচের পূর্বে আঘাতপ্রাপ্ত অথবা অসুস্থ হন, তবে উক্ত খেলোয়াড়কে প্রতিস্থাপন করা যেতে পারে, তবে শর্ত হচ্ছে যে দলের ডাক্তার এবং উয়েফা মেডিকেল কমিটির একজন ডাক্তার উভয়ই নিশ্চিত করতে হবে যে আঘাতপ্রাপ্ত অথবা অসুস্থ খেলোয়াড়টি প্রতিযোগিতায় অংশগ্রহণ করতে পারবে না। প্রতিযোগিতার প্রথম ম্যাচের পর যদি কোন গোলরক্ষক চোট বা অসুস্থতায় ভোগে, তবুও দলের অন্যান্য গোলরক্ষকগণ উপলব্ধ থাকলেও তাকে প্রতিস্থাপন করা যেতে পারে। খেলোয়াড় তালিকায় প্রতিস্থাপিত খেলোয়াড়কে পুনরায় তালিকায় অন্তর্ভুক্ত করা যাবে না।\nপ্রাথমিকভাবে, নিয়মানুযায়ী প্রতিটি দলকে ২৩ হতে ২৬ জন খেলোয়াড় নিয়ে গঠিত হতে হতো, তবে ২০২৪ সালের ৩রা মে তারিখে উয়েফার নির্বাহী কমিটি এটি পরিমার্জন করেছে।\n\n\n== গ্রুপ এ ==\n\n\n=== জার্মানি ===\nপ্রধান কোচ:  ইয়ুলিয়ান নাগেলসমান\n২০২৪ সালের ১২ই মে তারিখে নিকো শ্লটারবেকের নাম ঘোষণা করার মাধ্যমে জার্মানি তাদের খেলোয়াড়দের নাম ঘোষণা শুরু করেছিল। ১৬ই মে ২৭ সদস্যের প্রাথমিক দল ঘোষণা করা হয়েছিল। অতঃপর ৭ই জুন তারিখে গোলরক্ষক আলেক্সান্ডার নুবেলকে বাদ দিয়ে চূড়ান্ত দল ঘোষণা করা হয়েছে। ১২ই জুন তারিখে এক ঘোষণায় জানানো হয়েছিল যে আলেকসান্দার পাভলোভিচ অসুস্থতার কারণে এই আসরে অংশগ্রহণ করতে পারবেন না, তার বদলে এমরে জান চূড়ান্ত দলে স্থান পেয়েছেন।\n\n\n=== স্কটল্যান্ড ===\nপ্রধান কোচ:  স্টিভ ক্লার্ক\n২০২৪ সালের ২২শে মে তারিখে, ২৮ সদস্যের স্কটল্যান্ডের প্রাথমিক দল ঘোষণা করা হয়েছিল। ১লা জুন তারিখে লিন্ডন ডাইকস আহত হওয়ায় তার নাম প্রত্যাহার করা হয়েছিল। অতঃপর ৪ঠা জুন তারিখে বেন ডোকের নাম প্রত্যাহার করে টমি কনওয়েকে তার স্থলাভিষিক্ত করা হয়েছিল। ৬ই জুন তারিখে লুইস মরগানকে প্রাথমিক দলে অন্তর্ভুক্ত করা হয়েছিল। সর্বশেষ ৭ই জুন তারিখে প্রাথমিক দল থেকে ক্রেগ গর্ডন ও জন সুটারকে বাদ দিয়ে চূড়ান্ত দল ঘোষণা করা হয়েছে।\n\n\n=== হাঙ্গেরি ===\nপ্রধান কোচ:  মার্কো রসসি\n২০২৪ সালের ১৪ই মে তারিখে হাঙ্গেরির ২৬ সদস্যের চূড়ান্ত দল ঘোষণা করা হয়েছে; যেখানে আহত বা প্রত্যাহারের ক্ষেত্রে পাঁচজন বদলি খেলোয়াড়ের নামও ঘোষণা করা হয়েছে: ক্রিস্তিয়ান লিস্তেস, আতিলা মোচি, বালাজ তোথ, জালান ভাঞ্চা এবং বালিন্ত ভেচেই।\n\n\n=== সুইজারল্যান্ড ===\nপ্রধান কোচ:  মুরাত ইয়াকিন\n২০২৪ সালের ১৭ই মে তারিখে সুইজারল্যান্ড ৩৮ সদস্যের প্রাথমিক দল ঘোষণা করেছিল। ২৯শে মে তারিখে এক ঘোষণায় জানানো হয়েছিল যে অরেল আমঁদা, উলিসেস গার্সিয়া, জোয়েল মোন্তেইরো, ব্রায়ান ওকোহ এবং বেচির ওমেরাগিচকে চূড়ান্ত দলে অন্তর্ভুক্ত করা হবে না, যার ফলে প্রাথমিক দলের সদস্য সংখ্যা ৩৩ জনে নেমে এসেছিল। ৫ই জুন তারিখে সুইজারল্যান্ডীয় ফুটবল অ্যাসোসিয়েশন এক ঘোষণায় জানিয়েছিল যে আরও ছয়জন খেলোয়াড় চূড়ান্ত দলে অংশগ্রহণ করবে না: কেভিন এমবাবু, ফিলিপ উগ্রিনিক, আলবিয়ান হাজদারি, উরান বিসলিমি, পাস্কাল লোরেৎস এবং মারভিন কেলার। অতঃপর ৭ই জুন তারিখে সর্বশেষ খেলোয়াড় হিসেবে আন্দি জেগিরিকে বাদ দিয়ে চূড়ান্ত দল ঘোষণা করা হয়েছে।\n\n\n== গ্রুপ বি ==\n\n\n=== স্পেন ===\nপ্রধান কোচ:  লুইস দে লা ফুয়েন্তে\n২০২৪ সালের ২৭শে মে তারিখে স্পেন ২৯ সদস্যের প্রাথমিক দল ঘোষণা করেছিল। অতঃপর ৭ই জুন তারিখে প্রাথমিক দল থেকে পাউ কুবারসি, আলেজ গার্সিয়া এবং মার্কোস ইয়োরেন্তেকে বাদ দিয়ে চূড়ান্ত দল ঘোষণা করা হয়েছে।\n\n\n=== ক্রোয়েশিয়া ===\nপ্রধান কোচ:  জ্লাৎকো দালিচ\n২০২৪ সালের ২০শে মে তারিখে ক্রোয়েশিয়া ৩৫ সদস্যের প্রাথমিক দল ঘোষণা করেছিল। অতঃপর ৭ই জুন তারিখে ২৬ সদস্যের চূড়ান্ত দল ঘোষণা করা হয়েছে।\n\n\n=== ইতালি ===\nপ্রধান কোচ:  লুচানো স্পাল্লেত্তি\n২০২৪ সালের ২৩শে মে তারিখে ইতালি ৩০ সদস্যের প্রাথমিক দল ঘোষণা করেছিল। ৩০শে মে তারিখে চোটের কারণে ফ্রানচেস্কো আচের্বির নাম প্রত্যাহার করা হয়েছিল। ২রা জুন তারিখে চোটের কারণে জর্জো স্কালভিনির নামও প্রত্যাহার করে পরের দিন ফেদেরিকো গাত্তোনিকে প্রাথমিক দলে অন্তর্ভুক্ত করা হয়েছিল। অতঃপর ৬ই জুন তারিখে প্রাথমিক দল থেকে ইভান প্রোভেদেল, সামুয়েল রিচ্চি ও রিকার্দো ওরসোলিনিকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== আলবেনিয়া ===\nপ্রধান কোচ:  সিলভিনিয়ো\n২০২৪ সালের ২৭শে মে তারিখে আলবেনিয়া ২৭ সদস্যের প্রাথমিক দল ঘোষণা করেছিল। অতঃপর ৮ই জুন তারিখে প্রাথমিক দল থেকে সিমোন সিমোনিকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n== গ্রুপ সি ==\n\n\n=== স্লোভেনিয়া ===\nপ্রধান কোচ:  মাতিয়াশ কেক\n২০২৪ সালের ২১শে মে তারিখে স্লোভেনিয়া ৩০ সদস্যের প্রাথমিক দল ঘোষণা করেছিল। অতঃপর ৭ই জুন তারিখে প্রাথমিক দল থেকে মাতেভজ ভিদোভশেক, জান জালেতেল, লুকা জাহোভিচ এবং মিহা জায়ৎসকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== ডেনমার্ক ===\nপ্রধান কোচ:  ক্যাস্পার হিউলম্যান\n২০২৪ সালের ৩০শে মে তারিখে ডেনমার্কের ২৬ সদস্যের চূড়ান্ত দল ঘোষণা করা হয়েছে।\n\n\n=== সার্বিয়া ===\nপ্রধান কোচ:  দ্রাগান স্তোয়কোভিচ\n২০২৪ সালের ১৮ই মে তারিখে সার্বিয়া ৩৫ সদস্যের প্রাথমিক দল ঘোষণা করেছিল। অতঃপর ২৭শে মে তারিখে ২৬ সদস্যের চূড়ান্ত দল ঘোষণা করা হয়েছে।\n\n\n=== ইংল্যান্ড ===\nপ্রধান কোচ:  গ্যারেথ সাউথগেট\n২০২৪ সালের ২১শে মে তারিখে ইংল্যান্ড ৩৩ সদস্যের প্রাথমিক দল ঘোষণা করেছিল। ৬ই জুন তারিখে দ্য ফুটবল অ্যাসোসিয়েশন নিশ্চিত করেছিল যে জেমস ম্যাডিসন ও কার্টিস জোন্স চূড়ান্ত দলে অন্তর্ভুক্ত হবে না। পরবর্তীতে একই দিনে প্রাথমিক দল থেকে জ্যারড ব্রান্থওয়েট, জ্যাক গ্রিলিশ, হ্যারি ম্যাগুয়ার, জ্যারেল কুয়ানসাহ ও জেমস ট্রাফোর্ডকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।.\n\n\n== গ্রুপ ডি ==\n\n\n=== পোল্যান্ড ===\nপ্রধান কোচ:  মিখাউ প্রোবিয়েজ\n২০২৪ সালের ২৯শে মে তারিখে পোল্যান্ড ২৯ সদস্যের প্রাথমিক দল ঘোষণা করেছিল। ২রা জুন তারিখে চোটের কারণে ওলিভিয়ের জিখের নাম প্রত্যাহার করে মাতেউশ কোখালস্কিকে প্রাথমিক দলে অন্তর্ভুক্ত করা হয়েছিল। ৩রা জুন তারিখে ইয়াকুব কাউজিনস্কিকে প্রাথমিক দলে অন্তর্ভুক্ত করা হয়েছিল। অতঃপর ৭ই জুন তারিখে প্রাথমিক দল থেকে মাতেউশ কোখালস্কি, পাভেউ বোখনিয়েভিচ, ইয়াকুব কাউজিনস্কি এবং আর্কাদিউশ মিলিককে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== নেদারল্যান্ডস ===\nপ্রধান কোচ:  রোনাল্ট কুমান\n২০২৪ সালের ১৬ই মে তারিখে নেদারল্যান্ডস ৩০ সদস্যের প্রাথমিক দল ঘোষণা করেছিল। ২৭শে মে তারিখে মার্টেন ডে রোন তারিখে লিন্ডন ডাইকস আহত হওয়ায় তার নাম প্রত্যাহার করা হয়েছিল। অতঃপর ৭ই জুন তারিখে প্রাথমিকে দল থেকে নিক ওলেই, ইয়ান মাটসেন এবং কুইন্টেন টিম্বারকে বাদ দিয়ে ২৬ সদস্যের চূড়ান্ত দল ঘোষণা করা হয়েছিল। ১০ই জুন তারিখে এক ঘোষণায় জানানো হয়েছিল যে ফ্রেংকি ডে ইয়ং আহত হওয়ার কারণে চূড়ান্ত দল থেলে বাদ পড়েছেন; এবং তার বদলে পরবর্তী দিন ইয়ান মাটসেনকে চূড়ান্ত দলে অন্তর্ভুক্ত করা হয়েছে। ১১ই জুন তারিখে আইসল্যান্ডের বিপক্ষে প্রীতি ম্যাচের পূর্বে আঘাতের কারণে টোন কোপমেইনার্সকে চূড়ান্ত দল থেকে প্রত্যাহার করা হয়েছে।\n\n\n=== অস্ট্রিয়া ===\nপ্রধান কোচ:  রালফ রাংনিক\n২০২৪ সালের ২২শে মে তারিখে অস্ট্রিয়া ২৯ সদস্যের প্রাথমিক দল ঘোষণা করেছিল।\nএর সাথে আহত অথবা নাম প্রত্যাহারের ক্ষেত্রে ১২ জন খেলোয়াড়কে স্ট্যান্ড-বাই হিসেবে রাখা হয়েছিল। অতঃপর ৭ই জুন তারিখে প্রাথমিক দল থেকে টোবিয়াস লাভাল, স্টেফান লেইনার ও থিয়ের্নো বায়োকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== ফ্রান্স ===\nপ্রধান কোচ:  দিদিয়ে দেশঁ\n২০২৪ সালের ১৬ই মে তারিখে ফ্রান্স ২৫ সদস্যের চূড়ান্ত দল ঘোষণা করেছে।\n\n\n== গ্রুপ ই ==\n\n\n=== বেলজিয়াম ===\nপ্রধান কোচ:  দোমেনিকো তেদেস্কো\n২০২৪ সালের ২৮শে মে তারিখে বেলজিয়াম ২৫ সদস্যের চূড়ান্ত দল ঘোষণা করেছে।\n\n\n=== স্লোভাকিয়া ===\nপ্রধান কোচ:  ফ্রাঞ্চেস্কো কালৎসোনা\n২০২৪ সালের ২৭শে মে তারিখে স্লোভাকিয়া ৩২ সদস্যের প্রাথমিক দল ঘোষণা করেছিল। অতঃপর ৭ই জুন তারিখে প্রাথমিক দল থেকে দোমিনিক তাকাচ, মিখাল তোমিচ, মাতুশ কমেত, ইয়াকুব কাদাক, দোমিনিক হোলি এবং রোবের্ত পোলিয়েভকাকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== রোমানিয়া ===\nপ্রধান কোচ:  এদওয়ার্দ ইয়োর্দানেস্কু\n২০২৪ সালের ২৪শে মে তারিখে রোমানিয়া ২৮ সদস্যের প্রাথমিক দল ঘোষণা করেছিল। অতঃপর ৭ই জুন তারিখে প্রাথমিক দল থেকে রাজভান সাভা এবং কোন্সতান্তিন গ্রামেনিকে বাদ দিয়ে ২৬ সদস্যের চূড়ান্ত দল ঘোষণা করা হয়েছে।\n\n\n=== ইউক্রেন ===\nপ্রধান কোচ:  সের্হি রেবরভ\n২০২৪ সালের ১৬ই মে তারিখে ইউক্রেন ২৬ সদস্যের চূড়ান্ত দল ঘোষণা করেছে।\n\n\n== গ্রুপ এফ ==\n\n\n=== তুরস্ক ===\nপ্রধান কোচ:  ভিঞ্চেনৎসো মোন্তেল্লা\n২০২৪ সালের ২৪ মে তারিখে, তুরস্ক তাদের ৩৫ সদস্যের প্রাথমিক দল ঘোষণা করে। ২৯শে মে তারিখে বার্তুয় ইলদিরিম অনূর্ধ্ব-২১ দলে অন্তর্ভুক্ত হওয়ার পরে প্রাথমিক দলের খেলোয়াড় সংখ্যা ৩৩ জনে পরিণত হয়েছিল এবং চায়লার সোয়ুনজু চোটের কারণে তার নাম প্রত্যাহার করে নিয়েছিলেন। ১লা জুন তারিখে এনেস উনালও আঘাতের কারণে তার নাম প্রত্যাহার করে নিয়েছিলেন। ৫ই জুন তারিখে ওজান কাবাক হাঁটুর চোটের কারণে প্রাথমিক দল থেকে সরে দাঁড়িয়েছিলেন। অতঃপর ৭ই জুন তারিখে প্রাথমিক দল থেকে আব্দুলকাদির ওমুর, জেঙ্ক ওজকাজার, বেরাত ওজদেমির, ওয়ুজ আয়দিন, জান উজুন এবং দোয়ান আলেমদারকে বাদ দিয়ে বার্তুয় ইলদিরিমকে অন্তর্ভুক্ত করে ২৬ সদস্যের চূড়ান্ত দল ঘোষণা করা হয়েছে।\n\n\n=== জর্জিয়া ===\nপ্রধান কোচ:  উইলি সানিয়োল\n২০২৪ সালের ২২শে মে তারিখে জর্জিয়া ২৬ সদস্যের চূড়ান্ত দল ঘোষণা করা হয়েছে। ২৪শে মে তারিখে ইয়াবা কানকাভা চূড়ান্ত দলে তার জায়গা প্রত্যাখ্যান করেন, যার ফলে গাব্রিয়েল সিগুয়া তার স্থলাভিষিক্ত হয়েছেন।\n\n\n=== পর্তুগাল ===\nপ্রধান কোচ:  রোবের্তো মার্তিনেস\n২০২৪ সালের ২১শে মে তারিখে পর্তুগাল ২৬ সদস্যের চূড়ান্ত দল ঘোষণা করা হয়েছে। ৩রা জুন তারিখে ওতাভিও মোন্তেইরো আহত হওয়ার কারণে নাম প্রত্যাহার করে মাতেউস নুনেসকে তার স্থলাভিষিক্ত করা হয়েছে।\n\n\n=== চেক প্রজাতন্ত্র ===\nপ্রধান কোচ:  ইভান হাশেক\n২০২৪ সালের ২৮শে মে তারিখে চেক প্রজাতন্ত্র ২৬ সদস্যের প্রাথমিক দল ঘোষণা করেছিল। ৯ই জুন তারিখে মিখাল সাদিলেক একটি সাইক্লিং দুর্ঘটনায় পায়ে আঘাত পাওয়ার পর দল থেকে সরে দাঁড়াতে বাধ্য হয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}