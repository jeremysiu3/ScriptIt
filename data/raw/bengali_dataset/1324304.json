{"pageid": 1324304, "title": "ড্যাগনি (সুইডিশ পত্রিকা)", "url": "https://bn.wikipedia.org/wiki?curid=1324304", "content": "ড্যাগনি ছিল সুইডীয় ভাষার একটি পত্রিকা, যেটি আদতে মহিলাদের পত্রিকা। এটি ১৮৮৬ থেকে ১৯১৩ সালের মধ্যে বিদ্যমান ছিল। পত্রিকার শিরোনামে সুইডীয় ভাষায় লেখা থাকত উৎগিফভেট আফ ফ্রেডরিকা ব্রেমার ফরবুন্ডেট বিবৃতিটি, যার অর্থ: ফ্রেডরিকা ব্রেমার অ্যাসোসিয়েশন দ্বারা প্রকাশিত। এটি হল পত্রিকার প্রকাশকের নাম। এটির উপ শিরোনামে সুইডীয় ভাষায় লেখা থাকত টিডস্ক্রিফ্ট ফর সোশিয়ালা ওচ লিটেরারা ইন্ত্রেসসেন, যার অর্থ: সামাজিক এবং সাহিত্যিক স্বার্থের জন্য জার্নাল। এটি প্রথম একটি সুইডিশ পত্রিকা যেখানে নারীর দৃষ্টিকোণ থেকে সামাজিক সমস্যাগুলিকে দেখা হত এবং ১৯০৩ সাল থেকে সুইডেনে ভোটাধিকার আন্দোলনে এই পত্রিকা একটি অগ্রণী অবস্থান গ্রহণ করেছিল।\n\n\n== ইতিহাস এবং পরিলেখ ==\n১৮৮৬ সালে ড্যাগনি  প্রকাশিত হয়েছিল। এটি ছিল আরেকটি মহিলাদের পত্রিকা, টিডস্ক্রিফ্ট ফর হেমেটের উত্তরসূরি। আগের পত্রিকাটি ১৮৫৯ থেকে ১৮৮৫ সাল পর্যন্ত প্রকাশিত হয়েছিল। এই পত্রিকাটির প্রকাশক ছিলেন ফ্রেডরিকা ব্রেমার অ্যাসোসিয়েশন। ডাক্তার ফোকে হেনশেনের মতে, পত্রিকাটির নামকরণ করেছিলেন ডাক্তার স্যালোমন হেনশেনের ছেলে, সম্ভবত তিনি নিজের বোন, অনুবাদক ড্যাগনি হেনশেনের নামে পত্রিকার নামকরণ করেছিলেন। পত্রিকাটির সদর দপ্তর ছিল স্টকহোমে এবং এটি সাপ্তাহিক হিসেবে প্রকাশিত হত। ড্যাগনির সম্পাদক ছিলেন লোটেন ডাহলগ্রেন, তিনি ১৮৯১ থেকে ১৯০৭ সালের মধ্যে এই পদে অধিষ্ঠিত ছিলেন\n১৯০০ সালের দিকে পত্রিকাটির পৃষ্ঠা সংখ্যা ছিল ১৫, তারপরে ১৯০৭ সালের মধ্যে পৃষ্ঠা সংখ্যা ১৫ থেকে বেড়ে দাঁড়ায় ৩৫ এ। ১৯০৮ থেকে ১৯১৩ সাল পর্যন্ত এর পৃষ্ঠা সংখ্যা ছিল ১২টি ১৯০০ থেকে ১৯০৭ সালে এর আকার ছিল ২২ সেমি এবং ১৯০৮ - ১৯১৩ সালে সেটি বেড়ে গিয়ে হয়েছিল ৩২ সেমি।\n১৯১৩ সালে ড্যাগনি পত্রিকাকে ভাঁজ করে রাখা যেত। ১৯১৩ সালে ড্যাগনি র স্থলাভিষিক্ত হল হার্থা, সেটিও আরেকটি মহিলা পত্রিকা। ড্যাগনির সম্পূর্ণ সংখ্যাগুলি সুইডিশ ন্যাশনাল আর্কাইভস এবং গোথেনবার্গ ইউনিভার্সিটি লাইব্রেরিতে সংরক্ষণ করা হয়েছে।\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ড্যাগনি (সুইডিশ পত্রিকা) সম্পর্কিত মিডিয়া দেখুন।"}