{"pageid": 1447775, "title": "আন্তে বুদিমির", "url": "https://bn.wikipedia.org/wiki?curid=1447775", "content": "আন্তে বুদিমির (ক্রোয়েশীয়: Ante Budimir; জন্ম: ২২ জুলাই ১৯৯১) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে স্পেনীয় ক্লাব ওসাসুনা এবং ক্রোয়েশিয়া জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০০৫ সালে, বুদিমির ক্রোয়েশিয়া অনূর্ধ্ব-১৫ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় দুই বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০২০ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ১৯ ম্যাচে ২টি গোল করেছেন।\n\n\n== প্রারম্ভিক জীবন ==\nআন্তে বুদিমির ১৯৯১ সালের ২২শে জুলাই তারিখে ক্রোয়েশিয়ার জেনিৎসায় জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nবুদিমির ক্রোয়েশিয়া অনূর্ধ্ব-১৫ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০০৫ সালের ৩১শে মার্চ তারিখে তিনি ক্রোয়েশিয়া অনূর্ধ্ব-১৫ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ২ বছরে ৩ ম্যাচে অংশগ্রহণ করেছেন।\n২০২০ সালের ৭ই অক্টোবর তারিখে, ২৯ বছর, ২ মাস ও ১৫ দিন বয়সে, বাম পায়ে ফুটবল খেলায় পারদর্শী বুদিমির সুইজারল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। উক্ত ম্যাচের ৫৭তম মিনিটে আক্রমণভাগের খেলোয়াড় ব্রুনো পেতকোভিচের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ১৪ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ক্রোয়েশিয়া ২–১ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে বুদিমির সর্বমোট ৪ ম্যাচে ১টি গোল করেছেন। জাতীয় দলের হয়ে অভিষেকের ১ মাস ও ৪ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০২০ সালের ১১ই নভেম্বর তারিখে, তুরস্কের বিরুদ্ধে ম্যাচের ৩২তম মিনিটে দারিও মেলনিয়াকের অ্যাসিস্ট হতে ক্রোয়েশিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nআন্তে বুদিমির – ফিফা প্রতিযোগিতার রেকর্ড (ইংরেজি) \nআন্তে বুদিমির – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে আন্তে বুদিমির  (ইংরেজি)  \nসকারবেসে \nবিডিফুটবলে আন্তে বুদিমির  (ইংরেজি)  \nইইউ-ফুটবলে আন্তে বুদিমির (ইংরেজি) \nট্রান্সফারমার্কেটে আন্তে বুদিমির (ইংরেজি) \nওয়ার্ল্ডফুটবল.নেটে আন্তে বুদিমির (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে আন্তে বুদিমির (ইংরেজি)"}