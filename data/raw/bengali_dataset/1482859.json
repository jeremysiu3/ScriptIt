{"pageid": 1482859, "title": "ভাঙ্গা", "url": "https://bn.wikipedia.org/wiki?curid=1482859", "content": "ভাঙ্গা (যার পূর্বনাম কুমারগঞ্জ) বাংলাদেশের ফরিদপুর জেলার একটি শহর ও ভাঙ্গা উপজেলার সদর দপ্তর। পদ্মা সেতু ও ঢাকা–ভাঙ্গা এক্সপ্রেসওয়ে নির্মাণের পর থেকেই শহরটির আয়তন বৃদ্ধি হচ্ছে। শহরটি ভাঙ্গা ইন্টারচেঞ্জ ও এর ভৌগোলিক অবস্থানের কারণে বিশেষ ভাবে পরিচিত। দক্ষিণ-পশ্চিমাঞ্চলের ২১টি জেলার প্রবেশদ্বার এই শহর।\n\n\n== ইতিহাস ==\nভাঙ্গা কুমার নদীর পাড়ে অবস্থিত। প্রচলিত রয়েছে, বর্তমান ভাঙ্গা শহরের কুমার নদীর পাড়ে কুমারগঞ্জ নামে একটি হাট বসত। এক সময় হাটকে কেন্দ্র করে কুমার নদীর দুই পাড়ের লোকজনের মধ্যে দ্বন্দ্ব তৈরি হয়। দ্বন্দ্বের এক পর্যায়ে দুই পাড়ের লোকজন কুমারগঞ্জের হাট ভেঙ্গে নতুন হাট চালু করে। চালুকৃত হাটকেই ভাঙ্গার হাট নামে নামকরণ করা হয়। এইভাবে ভাঙ্গা নামকরণ হয়।\n\n\n== শিক্ষাব্যবস্থা ==\nভাঙ্গায় একটি ও সরকারি কলেজ ও একটি সরকারি মাধ্যমিক বিদ্যালয় রয়েছে। ভাঙ্গা সরকারি পাইলট উচ্চ বিদ্যালয় ভাঙ্গার সবচেয়ে প্রাচীন শিক্ষাপ্রতিষ্ঠান যা ১৮৮৯ সালে প্রতিষ্ঠিত হয়। কাজী মাহবুব উল্লাহ নামের এক ব্যক্তি ১৯৬৫ সালে সরকারি কে.এম. কলেজ এবং ১৯৭৬ সালে কাজী শামসুন্নেছা পাইলট বালিকা উচ্চ বিদ্যালয় প্রতিষ্ঠিত করেন। \n\n\n== উল্লেখযোগ্য ব্যক্তি ==\nঅমিয়কুমার দাশগুপ্ত, ভারতীয় অর্থনীতিবিদ ও অধ্যাপক\n\n\n== তথ্যসূত্র =="}