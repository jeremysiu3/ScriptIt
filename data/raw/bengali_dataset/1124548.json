{"pageid": 1124548, "title": "ভুটিয়া-লেপচা", "url": "https://bn.wikipedia.org/wiki?curid=1124548", "content": "ভুটিয়া-লেপচা হল ভারতের সিকিমের ভুটিয়া এবং লেপচা সম্প্রদায়ের মানুষদের নিয়ে গঠিত একটি জাতিগত গোষ্ঠী। এই উভয় গোষ্ঠীই ভারত সরকার কর্তৃক তফসিলি উপজাতি তালিকাভুক্ত হয়েছে।\n২০০২ সালে সীমানা পুনর্নির্ধারণ কমিশনের সুপারিশ বাস্তবায়নের পর, সিকিম বিধানসভায় এই গোষ্ঠীর জন্য ১২টি (৩২টির মধ্যে) আসন সংরক্ষিত হয়েছে।\n\n\n== সিকিমের মধ্যে সংরক্ষণ ==\nভুটিয়া-লেপচা (বিএল) জনগণের জন্য সংরক্ষণ শুরু হয়েছিল ১৯৫৩ সালের সিকিমের সাধারণ নির্বাচন থেকে। সিকিম রাজ্য পরিষদে এদের জন্য ছয়টি আসন (১৮টির মধ্যে) সংরক্ষিত হয়। ১৯৫৩ সালে সিকিমের সাধারণ নির্বাচনের সময় এটিকে পরিবর্তন করে সাতটি (২৪টির মধ্যে) আসন করা হয়েছিল। ১৯৭৪ সালে সর্বজনীন ভোটাধিকারের উপর ভিত্তি করে প্রথম নির্বাচনে আসন সংখ্যা ১৫টিতে (৩২টির মধ্যে) বৃদ্ধি করা হয়েছিল। ২০০৬ সালের হিসাবে, সিকিম বিধানসভায় বিএল-এর জন্য ১২টি আসন (৩২টির মধ্যে) সংরক্ষিত রয়েছে।\n\n\n== সিকিম ভুটিয়া লেপচা শীর্ষ কমিটি ==\nভারতীয় যুক্তরাজ্যে সিকিমকে অন্তর্ভুক্ত করার জন্য কিছু পূর্বশর্ত ছিল এবং সিকিমের জনগণকে বিশেষ করে আদিবাসী সংখ্যালঘু সিকিমী ভুটিয়া লেপচা সম্প্রদায়কে আনুষ্ঠানিক আশ্বাস দেওয়া হয়েছিল। এগুলি ১৯৭৩ সালের ৮ই মে এর ত্রিপক্ষীয় চুক্তি, ১৯৭৪ সিকিম সরকার আইন, এবং ভারতীয় সংবিধানের ৩৭১ এফ অনুচ্ছেদ প্রতিফলিত হয়েছে।\nসিকিম ভুটিয়া লেপচা শীর্ষ কমিটি (এসআইবিএলএসি) হল সিকিমী, ভুটিয়া-লেপচা (বিএল) এবং সিকিমী বংশোদ্ভূত নেপালিদের রাজনৈতিক অধিকারের জন্য সংগ্রামকারী একটি দল। সিকিমের বিধানসভায় বিএল-এর জন্য সংরক্ষণ ছাড়াও, তারা স্থানীয় সংস্থার (পঞ্চায়েত) নির্বাচনেও সংরক্ষণের পক্ষে বক্তব্য রাখে।\n\n\n== আইনি লড়াই ==\n১৯৯৩ সালে, ভারতের সর্বোচ্চ ন্যায়ালয়- সুপ্রিম কোর্টে একটি মামলা আনা হয়েছিল। সিকিমের বিএল নির্বাচনী এলাকা এবং সংঘ নির্বাচনী এলাকার জন্য সংরক্ষণের বিরুদ্ধে আপত্তি জানিয়ে এই মামলাটি করা হয়। মামলা করেছিলেন রাইজিং সান পার্টির রাম চন্দ্র পৌড়িয়াল। সুপ্রিম কোর্টের পাঁচ বিচারপতির বেঞ্চ সেই আবেদন খারিজ করে দেন। তাঁরা বলেছিল যে সংরক্ষণ (বা তাদের পরিমাণ) ১৪, ১৭০(২) বা ৩৩২ আইনের ধারাগুলি লঙ্ঘন করছে না।\n২০১৫ সালে, সিকিমের আসন্ন পৌরসভা নির্বাচনে ভুটি-লেপচা এবং সেইসাথে লিম্বু-তামাংদের (এলটি) জন্য সংরক্ষণ পুনঃনির্ধারণের পক্ষে যুক্তি দিয়ে ফিগু শেরিং ভুটিয়া সিকিম হাই কোর্টে একটি আবেদন জানিয়েছিলেন। বিচারক, মীনাক্ষী মদন রাই আবেদনটি খারিজ করে দেন, তিনি অতীতের উদাহরণ দেখিয়ে বলেছিলেন যে নির্বাচনী এলাকায় সংরক্ষণের বিষয়টি আইনের কোনো আদালতের আওতাভুক্ত নয়।\n\n\n== আরও দেখুন ==\nসিকিমের আদি অধিবাসীসমূহ\nসিকিম বিধানসভার নির্বাচনী এলাকার তালিকা\nতফসিলি জাতি ও তফসিলি উপজাতি\nভারতে সংরক্ষিত রাজনৈতিক পদ\n\n\n== তথ্যসূত্র ==\n\n\n== বহিঃসংযোগ ==\nসিকিম ভুটিয়া লেপচা শীর্ষ কমিটি (এসআইবিএলএসি)\nটেমপ্লেট:Scheduled tribes of India\nটেমপ্লেট:Hill tribes of Northeast India"}