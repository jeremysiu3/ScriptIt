{"pageid": 1509568, "title": "সেতিবোর", "url": "https://bn.wikipedia.org/wiki?curid=1509568", "content": "সেতিবোর (বি. আনু. ২৪০০ খ্রিষ্টপূর্ব) ছিলেন প্রাচীন মিশরের রাণী, যিনি ৫ম রাজবংশের শেষ দিককার সময়ে বসবাস করেন। ধারণা করা হয়, তিনি রাজা ইসেসির স্ত্রী ছিলেন।\nতিনি বেশকয়েকটি উপাধি ধারণ করতেন, যার মধ্যে ছিল হোরাসের বন্ধু, যিনি হোরাস ও সেথকে দেখেন, হেটেস রাজদণ্ডের মহিয়সী, প্রশংসার মহান ব্যক্তি এবং রাজার স্ত্রী, তার প্রিয়তমা।\n\nসাক্কারায় রাজাদের পিরামিডের পাশে অবস্থিত তার পিরামিড দীর্ঘদিন ধরে পরিচিত ছিল। এটি তার ব্যতিক্রমী বৃহৎ আকারের জন্য প্রসিদ্ধ, যা প্রাচীন রাজ্যে কোনো রাণীর জন্য নির্মিত সবচেয়ে বড় পিরামিড। ২০১৯ সালে একটি স্তম্ভে তার নাম ও উপাধি আবিষ্কৃত হয়। এটি এমন কিছু নির্মাণশৈলী অন্তর্ভুক্ত করেছে, যা পূর্বে শুধুমাত্র রাজাদের কমপ্লেক্সেই ব্যবহৃত হত।\nমিশরীয় প্রত্নতত্ত্ববিদ আহমেদ ফাখরি (১৯০৫–১৯৭৩) ১৯৫০-এর দশকে তার সমাধি মন্দির খনন করেন, তবে এ বিষয়ে কোনো প্রতিবেদন প্রকাশিত হয়নি। ফাখরির খনন কাজে সহায়তাকারী মার্কিন মিশরতত্ত্ববিদ ক্লাউস বেয়ার (১৯৩০–১৯৮৭) উল্লেখ করেন যে, মন্দিরের দৃশ্যগুলো পরে পরিবর্তন করা হয়েছিল। রানির মাথার উপরের লিপি মুছে ফেলে সেখানে \"গৃধিনী ও অন্যান্য রাজকীয় প্রতীক\" বসানো হয়েছিল। তিনি আরও জানান, মন্দিরটি মারাত্মকভাবে ক্ষতিগ্রস্ত হয়েছিল। সমসাময়িক মার্কিন মিশরতত্ত্ববিদ অ্যান মেসি রথ ধারণা করেন যে, রাজকীয় প্রতীক ও স্মৃতিস্তম্ভে সংঘটিত ধ্বংসযজ্ঞের চিহ্ন থেকে বোঝা যায়, তিনি হয়তো একজন নারী রাজা হিসেবে শাসন করেছিলেন। এটি অনেকটা হাতশেপসুতের স্মৃতিস্তম্ভ ধ্বংসের ঘটনার মতো হতে পারে, যা তার মৃত্যুর পর ঘটেছিল।\nসাম্প্রতিক গবেষণায় তার স্মৃতিস্তম্ভের আরও বিস্তৃত খননের পর কিছুটা সতর্কতা অবলম্বন করা হলেও, এতে এখনো তার উচ্চ মর্যাদার প্রমাণ মেলে। তার পিরামিড মন্দিরের অলংকরণে এমন অনেক বৈশিষ্ট্য দেখা যায়, যা পরবর্তী রাণীদের ক্ষেত্রে নিশ্চিতভাবে বিদ্যমান ছিল।\n\n\n== তথ্যসূত্র =="}