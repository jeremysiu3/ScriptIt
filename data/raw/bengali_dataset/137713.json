{"pageid": 137713, "title": "ডার্ক ফিউনারাল", "url": "https://bn.wikipedia.org/wiki?curid=137713", "content": "ডার্ক ফিউনারাল সুইডেনের স্টকহোমে গঠিত একটি ব্ল্যাক মেটাল ব্যান্ড। তারা সুইডেনে ব্ল্যাক মেটালের দ্বিতীয় স্রোতের সময় আবির্ভূত ব্যান্ডগুলোর অন্যতম।\nতাদের গানের কথা ঐতিহ্যগতভাবে স্যাটানিজম ও খ্রিস্টান বিরোধী বিষয় সম্বন্ধীয় কারণ ব্যান্ডের সাথে লর্ড আহ্রিমান ও এম্পারর ম্যাগাস কালীগুলা আছেন যারা লাভেয়ান স্যাটানিজমের চর্চা করেন। তাদের প্রথম দিকে গানের কথায় নরক ও শয়তান চিত্রিত হয়েছে বেশি। পরে লর্ড আহ্রিমান ব্যান্ডের সাথে যুক্ত হলে তাদের গানের কথায় ঈশ্বর নিন্দা ও খ্রিস্টান বিরোধী বিষয় বেশি উঠে আসে, যদিও এতে কিছুটা ব্যতিক্রমও আছে।\n\n\n== ইতিহাস ==\nডার্ক ফিউনার‍্যাল ১৯৯৩ সালে লর্ড আহ্রিমান ও গিটারিস্ট ব্ল্যাকমুনের মাধ্যমে গঠিত হয়। কিছু সময় পরেই ড্রামার ড্রাউজেন ও বেজিস্ট ও ভোকালিস্ট দেমগরথ যোগ দেয় ব্যান্ডে। ১৯৯৪ সালের ৪ই মে তাদের সেলফ টাইটেলড অ্যালবাম ও নিজস্ব অর্থায়নের অ্যালবাম ডার্ক ফিউনার‍্যাল মুক্তি পায়, আর সেদিনই ছিল তাদের অভিষেক কনসার্ট নরওয়ের অসলোতে যেখানে আরো অভিষিক্ত ব্যান্ড ছিল মারডুক ও গরগরথ। ইকুইম্যান্থনের মাধ্যমে ড্রামার ড্রাউজেন প্রতিস্থাপিত হন তাদের অ্যালবাম রেকর্ডিংয়ের পরেই। ১৯৯৬ সালের ২৮শে জানুয়ারি ব্যান্ডটির ১ম পূর্ণাঙ্গ অ্যালবাম দ্যা সিক্রেটস অব ব্ল্যাক আর্টস মুক্তি পায়। অ্যালবামটি প্রকাশের পরই তা মেটাল ব্লেড রেকর্ডস থেকে অনুমোদন পায়। তাদের ৩য় স্টুডিও অ্যালবাম ডাইবোলিস ইন্টারিয়াম প্রকাশের পর তারা সফরে বের হয়। তারা প্রথমে ইউরোপ সফর করে যাতে নরওয়ের রাগনারক ব্যান্ডও ছিল, তারপর তাদের দীর্ঘ দিনের পুরানো বন্ধু ক্যানিবাল করপসের সহযোগিতায় আমেরিকা সফর করে। ডাইবোলিস ইন্টারিয়াম অ্যালবামটিকে সুইডিশ রেডিও রকেট ৯৫.৩ এফ এম বেস্ট সুইডিশ হার্ডরক ব্যান্ড বিষয়শ্রেণীতে মনোনয়ন দেয়। ২০০৪ সালে তারা রিগেইন রেকর্ডস থেকে তাদের ১ম লাইভ অ্যালবাম ডা প্রোফান্ডিস ক্লামাভি এড টে ডোমিন বের হয়। ২০০৫ সালের ৩১শে মে এটা সারা আমেরিকাতে ক্যান্ডেল লাইট রেকর্ডসের মাধ্যমে মুক্তি পায়।\n\n\n== বর্তমান সদস্য ==\nলর্ড আহ্রিমান -গিটার (১৯৯৩–বর্তমান)\nচাক মল- গিটার (২০০৩–বর্তমান)\n\n\n== ডিস্কোগ্রাফি ==\n\n\n=== স্টুডিও অ্যালবাম ===\nদ্যা সিক্রেটস অব ব্ল্যাক আর্টস (১৯৯৬)\nভবিস্কাম সাটানাস (১৯৯৮)\nডাইবোলিস ইন্টারিয়াম (২০০১)\nআত্তারা টরটাস শাঙ্কটুস (২০০৫)\nএ্যাগেলুস এক্সুরো প্রো ইটারনাস (২০০৯)\n\n\n=== লাইভ অ্যালবাম ===\nডা প্রোফান্ডিস ক্লামাভি এড টে ডোমিন (২০০৪)\n\n\n=== এক্সটেন্ডেড প্লে ===\nডার্ক ফিউনার‍্যাল (১৯৯৪)\nটিচ চিল্ড্রেন টু ওয়ারসিপ সাটান (২০০০)\n\n\n=== ভিডিও অ্যালবাম ===\nআত্তারা ওরবিস টেররারুম- পার্ট ১ (২০০৭)\nআত্তারা ওরবিস টেররারুম- পার্ট ২ (২০০৮)\n\n\n== তথ্যসূত্র ==\n\n\n== বহিঃসংযোগ ==\nডার্ক ফিউনার‍্যালের দাপ্তরিক ওয়েবসাইট\nঅলমিউজিকে ডার্ক ফিউনার‍্যাল \nডার্ক ফিউনারাল ডিস্কোগ্রাফি মিউজিকব্রেইন্‌জে\nমেটাল এনসাইক্লোপিডিয়ায় ডার্ক ফিউনার‍্যাল'"}