{"pageid": 1111524, "title": "চিরকুমার", "url": "https://bn.wikipedia.org/wiki?curid=1111524", "content": "পৌরাণিক ও রূপকথার কাহিনীতে চিরকুমার (স্ত্রীলিঙ্গ চিরকুমারী) বলতে এমন শিশুকে বোঝায় যে কখনো বড় হয় না। অর্থাৎ সে সবসময় শিশুই থাকে। পশ্চিমা বিশ্বে বিষয়টিকে লাতিন শব্দাংশ পুইর আইন্তের্নুস (লাতিন: 'Puer aeternus', \"শাশ্বত কুমার\", স্ত্রীলিঙ্গ puella aeterna) দ্বারা প্রকাশ করা হয়। লাতিন শব্দাংশটির দ্বারা শিশু-দেবতাদের বোঝানো হয়, যারা চিরতরে তরুণ। সুইশ বিশ্লেষণাত্মক মনোবিজ্ঞানী কার্ল ইয়ুং এর মতে, প্রাপ্তবয়স্ক ব্যক্তি যার আচরণ শিশু-কিশোরের মতো, তাঁর ক্ষেত্রেও এই শব্দাংশটি ব্যবহার করা যেতে পারে। সাম্প্রতিককালের জনমনোবিজ্ঞানে এই বিষয়টি \"পিটার প্যানের লক্ষণ\" নামে পরিচিত।\n\n\n== পৌরাণিক কাহিনীতে ==\nমিশরীয় পুরাণে নিহত এবং পুনরুত্থিত যুবদেবতা ওসাইরিসের কাহিনীও চিরকুমার ধারণাকে ইঙ্গিত করে।\nহিন্দু পুরাণেও বহু শিশু দেবতাদের কথা উল্লেখ রয়েছে।\n\n\n== কার্ল ইয়ুং-এর মনোবিজ্ঞানে ==\nজিকমুন্ট ফ্রয়েট (১৮৫৬-১৯৩৯) এর মনোবিশ্লেষণ থেকে আলাদা করে সুইশ মনোরোগ বিশেষজ্ঞ কার্ল গুস্টাফ ইয়ুং বিশ্লেষণাত্মক মনোবিজ্ঞান নামক একটি ধী গোষ্ঠীর উদ্ভব করেন। বিশ্লেষণাত্মক মনোবিজ্ঞানে (বা \"ইয়ুঙ্গেরীয় মনোবিজ্ঞান\") পুইর আইন্তের্নুস হলো \"আর্কিটাইপ\" (Archetype) বা আদিম রূপের একটি উদাহরণ, ইয়ুং যেটিকে \"মানব মানসিকতার আদিম, কাঠামোগত উপাদান\" এর একটি বলেছিলেন।\n\n\n== পিটার প্যানের লক্ষণ ==\n\nপিটার প্যানের লক্ষণ হলো সামাজিকভাবে অপরিণত একজন প্রাপ্তবয়স্ক মানুষের মনোবিজ্ঞানের জনপ্রিয় ধারণা। পেশাগত মনোবিজ্ঞানে বিষয়টি গৃহীত হয় নি, শুধু কিছু সাধারণ মানুষ এবং জনপ্রিয় মনোবিজ্ঞানের কিছু মনোবিজ্ঞান পেশাদাররা এই ধরনের মানসিক অবস্থাকে এই নামে ডাকে। ডায়াগনস্টিক অ্যান্ড স্ট্যাটিস্টিক্যাল ম্যানুয়াল অফ মেন্টাল ডিজঅর্ডার্স এ পিটার প্যানের লক্ষণের কথা তালিকাভুক্ত করা হয় নি, এবং মার্কিন মনোচিকিৎসক সমিতি দ্বারাও একটি নির্দিষ্ট মানসিক ব্যাধি হিসাবে এটি স্বীকৃত নয়।\nমনোবিজ্ঞানী ড্যান কিলি তাঁর ১৯৮৩ সালের বই, দ্য পিটার প্যান সিনড্রোম: মেন হু হ্যাভ নেভার গ্রোন আপ-তে পিটার প্যানের লক্ষণকে জনপ্রিয় করে তোলেন। তাঁর পরবর্তী বই, দ্য ওয়েন্ডি ডাইলেমা (১৯৮৪)-তে \"পিটার প্যানদের\" (যাদের মধ্যে পিটার প্যানের লক্ষণ আছে) সাথে রোমান্টিকভাবে জড়িত মহিলাদের পরামর্শ দেয় কীভাবে তাদের সম্পর্ক উন্নত করা যায়।\n\n\n== জনপ্রিয় সংস্কৃতিতে ==\n‘চিরকুমার সভা’ হলো রবীন্দ্রনাথ ঠাকুর লিখিত একটি কৌতুক নাটক। ১৯২৬ সালে এটি প্রকাশিত হয়। এটি তাঁরই লেখা প্রজাপতির নির্বন্ধ নামক উপন্যাসের নাট্যরূপ।\n\n\n== উদ্ধৃতি =="}