{"pageid": 1369839, "title": "১৯৭১ সেই সব দিন", "url": "https://bn.wikipedia.org/wiki?curid=1369839", "content": "১৯৭১ সেই সব দিন ২০২৩ সালে বাংলাদেশের স্বাধীনতা যুদ্ধের প্রেক্ষাপটে নির্মিত একটি বাংলাদেশী রোমান্টিক নাট্য চলচ্চিত্র। এটি ইনামুল হকের গল্প অবলম্বনে পরিচালনা করেছেন হৃদি হক। প্রধন চরিত্রে আছেন ফেরদৌস আহমেদ, সজল নূর, লিটু আনাম, সানজিদা প্রীতি, হৃদি হক। সংগীত পরিচালনা করেছেন কলকাতার দেবজ্যোতি মিশ্র। এটি ১৮ই আগস্ট প্রেক্ষাগৃহে মুক্তি পায়।\n\n\n== পটভূমি ==\nচলচ্চিত্রটি ১৯৭১ সালে একটি পরিবারের অভিজ্ঞতার চারপাশে আবর্তিত হয়, যা সেই যুগের একটি মর্মস্পর্শী চিত্রায়ন প্রদান করে। মুক্তিযুদ্ধে জড়িত তিন ভাইয়ের চরিত্রে অভিনয় করেছেন ফেরদৌস, লিটু আনাম ও সজল। ঢাকা বিশ্ববিদ্যালয়ের শিক্ষকের ভূমিকায় অভিনয় করেছেন ফেরদৌস।\n\n\n== অভিনয় শিল্পী ==\nফেরদৌস আহমেদ - সঞ্জু, ঢাকা বিশ্ববিদ্যালয়ের অধ্যাপক।\nসজল নূর\nলিটু আনাম\nসানজিদা প্রীতি\nহৃদি হক\nমামুনুর রশীদ\nআবুল হায়াত\nজয়ন্ত চট্টোপাধ্যায়\nমুনমুন আহমেদ\nশিল্পী সরকার অপু\nতারিন জাহান\nসাজু খাদেম\nনাজিয়া হক অর্ষা\nআনিসুর রহমান মিলন\nজুয়েল জহুর\nমৌসুমী হামিদ\nগীতশ্রী চৌধুরী\n\n\n== নির্মাণ ==\n\n২০১৮-১৯ অর্থবছরে সরকারি অনুদানে এই চলচ্চিত্র নির্মাণ শুরু হয়। ঢাকা, সাভার ও উত্তরাঞ্চলের ঠাকুরগাঁও এলাকায় সিনেমার শুটিং হয়।\n\n\n== সঙ্গীত ==\n২০ জুলাই সিনেমাটির প্রথম গান ‘যাচ্ছো কোথায়’ প্রকাশ পেতে পায়। কামরুজ্জামান রনি ও ইশরাত এ্যানীর দ্বৈতকণ্ঠে গাওয়া গানটি লিখেছেন নির্মাতা হৃদি হক। সুর ও সংগীত পরিচালনা করেছেন দেবজ্যোতি মিশ্র।\n\n\n== মুক্তি ==\nচলচ্চিত্রটি ২০২৩ সালের ১৮ই আগস্ট বাংলাদেশের ঢাকার স্টার সিনেপ্লেক্সসহ ১০ প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে ১৯৭১ সেই সব দিন   (ইংরেজি)\nবাংলা মুভি ডেটাবেজে ১৯৭১ সেই সব দিন"}