{"pageid": 111188, "title": "মেক্সিকো জাতীয় ফুটবল দল", "url": "https://bn.wikipedia.org/wiki?curid=111188", "content": "মেক্সিকো জাতীয় ফুটবল দল (স্পেনীয়: Selección de fútbol de México) হচ্ছে আন্তর্জাতিক ফুটবলে মেক্সিকোর প্রতিনিধিত্বকারী পুরুষদের জাতীয় দল, যার সকল কার্যক্রম মেক্সিকোর ফুটবলের সর্বোচ্চ নিয়ন্ত্রক সংস্থা মেক্সিকীয় ফুটবল ফেডারেশন দ্বারা নিয়ন্ত্রিত হয়। এই দলটি ১৯২৯ সাল হতে ফুটবলের সর্বোচ্চ সংস্থা ফিফার এবং ১৯৬১ সাল হতে তাদের আঞ্চলিক সংস্থা কনকাকাফের সদস্য হিসেবে রয়েছে। ১৯২৩ সালের ১লা জানুয়ারি তারিখে, মেক্সিকো প্রথমবারের মতো আন্তর্জাতিক খেলায় অংশগ্রহণ করেছে; গুয়াতেমালার গুয়াতেমালা সিটিতে অনুষ্ঠিত উক্ত ম্যাচে মেক্সিকো গুয়াতেমালাকে ৩–২ গোলের ব্যবধানে পরাজিত করেছে। মেক্সিকো হচ্ছে কনকাকাফ গোল্ড কাপের বর্তমান চ্যাম্পিয়ন, যারা ২০১৯ সালে মার্কিন যুক্তরাষ্ট্রকে ১–০ গোলের ব্যবধানে পরাজিত করেছে।\n৮৭,৫২৩ ধারণক্ষমতাবিশিষ্ট আসতেকা স্টেডিয়ামে এল ত্রি নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মেক্সিকোর তোলুকায় অবস্থিত। বর্তমানে এই দলের ম্যানেজারের দায়িত্ব পালন করছেন হেরার্দো মার্তিনো এবং অধিনায়কের দায়িত্ব পালন করছেন রিয়াল বেতিসের মধ্যমাঠের খেলোয়াড় আন্দ্রেস গুয়ার্দাদো।\nমেক্সিকো এপর্যন্ত ১৬ বার ফিফা বিশ্বকাপে অংশগ্রহণ করেছে, যার মধ্যে সেরা সাফল্য হচ্ছে ১৯৭০ এবং ১৯৮৬ ফিফা বিশ্বকাপের কোয়ার্টার-ফাইনালে পৌঁছানো। অন্যদিকে কনকাকাফ গোল্ড কাপে মেক্সিকো অন্যতম সফল দল, যেখানে তারা ১১টি (১৯৬৫, ১৯৭১, ১৯৭৭, ১৯৯৩, ১৯৯৬, ১৯৯৮, ২০০৩, ২০০৯, ২০১১, ২০১৫ এবং ২০১৯) শিরোপা জয়লাভ করেছে। এছাড়াও, মেক্সিকো ১৯৯৯ ফিফা কনফেডারেশন্স কাপের শিরোপা জয়লাভ করেছে।\nক্লাউদিও সুয়ারেস, আন্দ্রেস গুয়ার্দাদো, পাবেল পার্দো, হাভিয়ের হার্নান্দেজ এবং হারেদ বরগেতির মতো খেলোয়াড়গণ মেক্সিকোর জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯৮ সালের ফেব্রুয়ারি মাসে প্রকাশিত র‌্যাঙ্কিংয়ে মেক্সিকো তাদের ইতিহাসে সর্বোচ্চ অবস্থান (৪র্থ) অর্জন করে এবং ২০১৫ সালের জুলাই মাসে প্রকাশিত র‌্যাঙ্কিংয়ে তারা ৪০তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মেক্সিকোর সর্বোচ্চ অবস্থান হচ্ছে ৪র্থ (যা তারা ২০১৬ সালে অর্জন করেছিল) এবং সর্বনিম্ন অবস্থান হচ্ছে ৪৭। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== অর্জন ==\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট \nফিফা-এ মেক্সিকো জাতীয় ফুটবল দল  ওয়েব্যাক মেশিনে আর্কাইভকৃত ২১ জুন ২০১৩ তারিখে (ইংরেজি)"}