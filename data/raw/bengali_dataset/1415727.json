{"pageid": 1415727, "title": "মোহাম্মদ ফয়সাল বিপ্লব", "url": "https://bn.wikipedia.org/wiki?curid=1415727", "content": "মোহাম্মদ ফয়সাল বিপ্লব বাংলাদেশের একজন রাজনীতিবিদ ও সংসদ সদস্য। তিনি ২০২৪ সালে অনুষ্ঠিত দ্বাদশ জাতীয় সংসদ নির্বাচনে মুন্সিগঞ্জ-৩ আসন থেকে স্বতন্ত্র প্রার্থী হিসেবে জাতীয় সংসদের সদস্য নির্বাচিত হন।\n\n\n== প্রাথমিক জীবন ==\nমোহাম্মদ ফয়সাল বিপ্লবের জন্ম মুন্সীগঞ্জে। তার পিতা মোহাম্মদ মহিউদ্দিন মুন্সীগঞ্জ জেলা আওয়ামী লীগের সভাপতি ও মুন্সীগঞ্জ জেলা পরিষদের চেয়ারম্যান। তিনি বঙ্গবন্ধুর সহচর ছিলেন। তার মাতার নাম বেগম ফজিলাতুন নেছা ও তার স্ত্রী চৌধুরী ফারিয়া আফরিন, বর্তমান মুন্সিগঞ্জ পৌরসভার মেয়র\n\n\n== রাজনৈতিক জীবন ==\nমোহাম্মদ ফয়সাল বিপ্লব ১৩ অক্টোবর ১৯৮৯ সালে ঢাকা মহানগর ১৩ নং ওয়ার্ড ছাত্রলীগের সাধারণ সম্পাদকের দায়িত্ব গ্রহণের মাধ্যমে রাজনীতিতে সক্রিয় অংশগ্রহণ করেন। ১৯৯০ ছাত্র আন্দোলনে তিনি মোহাম্মদপুর থানা সর্বদলীয় ছাত্র ঐক্যেও নেতৃত্বে সক্রিয় অংশগ্রহণ করেন।\nআওয়ামী যুবলীগ কেন্দ্রীয় কমিটির (নানক-আজম) সদস্য ছিলেন। বাংলাদেশ আওয়ামী স্বেচ্ছাসেবক লীগ কেন্দ্রীয় কমিটির (নাছিম-পঙ্কজ) সদস্য ছিলেন। বাংলাদেশ আওয়ামী  লীগ কেন্দ্রীয় উপ কমিটির তিনবার সহসম্পাদক হিসেবে দায়িত্ব পালন করেন।  ২ মেয়াদে তিনি বাংলাদেশ আওয়ামী লীগের ধর্ম বিষয়ক উপ-কমিটির সদস্য ছিলেন।\nআওয়ামী লীগের মুন্সীগঞ্জ জেলা শাখার কার্যকরী কমিটির সদস্য হিসেবে দায়িত্ব পালন করছেন।\nএছাড়াও ২ মেয়াদে তিনি মুন্সিগঞ্জ পৌরসভার মেয়র ছিলেন।\nতিনি ২০২৪ সালের দ্বাদশ জাতীয় সংসদ নির্বাচনে তিনি স্বতন্ত্র প্রার্থী হিসেবে মুন্সিগঞ্জ-৩ আসন থেকে সংসদ সদস্য নির্বাচিত হন। কেন্দ্রীয় আওয়ামী লীগের মুক্তিযোদ্ধা বিষয়ক সম্পাদক ও নৌকা মার্কার প্রার্থী মৃণাল কান্তি দাসকে হারিয়ে তিনি সংসদ সদস্য হন।\n৫ আগস্ট ২০২৪ সালে অসহযোগ আন্দোলনের মুখে তৎকালীন প্রধানমন্ত্রী শেখ হাসিনা পদত্যাগ করে ভারত পালিয়ে গেলে পরদিন ৬ আগস্ট রাষ্ট্রপতি সংসদ ভেঙ্গে দিলে তিনি সংসদ সদস্য পদ হারান।\n\n\n== তথ্যসূত্র =="}