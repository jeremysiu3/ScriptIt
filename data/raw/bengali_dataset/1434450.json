{"pageid": 1434450, "title": "তারাপদ বন্দ্যোপাধ্যায়", "url": "https://bn.wikipedia.org/wiki?curid=1434450", "content": "তারাপদ বন্দ্যোপাধ্যায় (১৯৪৬  ― ৬ মার্চ ২০২৪) ছিলেন বিশিষ্ট বাঙালি চিত্রগ্রাহক ও চিত্রসাংবাদিক, যিনি চিত্রসাংবাদিকতার পাশাপাশি আলোকচিত্রী হিসাবেও খ্যাতি অর্জন করেন।  আন্তর্জাতিক খ্যাতিসম্পন্ন চলচ্চিত্র পরিচালক সত্যজিৎ রায়ের ব্যক্তিগত চিত্রগ্রাহকও ছিলেন তিনি। \n\n\n== জীবনী ==\nতারাপদ বন্দ্যোপাধ্যায়ের জন্ম ১৯৪৬ খ্রিস্টাব্দে পশ্চিমবঙ্গের কলকাতায়। ছোট থেকেই তার ক্যামেরায় ছবি তোলার বিশেষ আগ্রহ ছিল। প্রথাগত শিক্ষা শেষ করে তারাপদ চিত্রগ্রাহক হিসাবে কর্মজীবন শুরু করেন। বাণিজ্যিক তথা কমার্শিয়াল  ফটোগ্রাফি এবং চিত্র সাংবাদিকতায় বিশেষ দক্ষতা অর্জন করেন। প্রথমে আনন্দবাজার পত্রিকা গোষ্ঠীর সঙ্গে যুক্ত হন। তাছাড়াও তিনি  ‘উল্টোরথ’ ও 'সিনেমা জগত' নামক সিনেমা সংক্রান্ত বাংলা  পত্রিকায় কাজ করেন। এরই সূত্র ধরে ১৯৫০ খ্রিস্টাব্দে তিনি সত্যজিৎ রায়ের সংস্পর্শে আসেন এবং ব্যক্তিগত চিত্রগ্রাহক হন। সেসময় তার ক্যামেরায় তোলা সত্যজিৎ এবং অভিনেত্রী মাধবী মুখোপাধ্যায়ের একটি ছবি অত্যন্ত জনপ্রিয় হয়েছিল।   সত্যজিতের সঙ্গে তার চিত্রগ্রাহকের সম্পর্ক ছিল দীর্ঘ তিন দশকের বেশি, ১৯৯২ খ্রিস্টাব্দে সত্যজিৎ রায়ের অন্তিম দিন পর্যন্ত। প্রায়শই সত্যজিৎ রায়ের শুটিং এবং ব্যক্তিগত স্পফারে উপস্থিত থাকতেন। চটপটে স্বভাবে,নিজস্ব কর্মকুশলতায় বিরল মুহূর্তে তার ক্যামেরাবদ্ধ আইকনিক ছবি দর্শকদের নিরীক্ষণী দৃষ্টি কাড়ে, কথা বলে। \nছবি তোলার পাশাপাশি তারপদ লেখালেখিও করেছেন। সত্যজিৎ রায়ের সঙ্গে নানা কাজ, বিশেষ মুহূর্তের ছবি আর অভিজ্ঞতার ভিত্তিতে ১৯৯৩ খ্রিস্টাব্দে ইংরাজীতে রচনা করেন-    সত্যজিৎ রে: দ্য ম্যায়েস্ট্রো ইন ব্লাক অ্যান্ড হোয়াইট বাংলায় রচনা করেছেন মুহূর্তরা মুহূর্তের কাছে ঋণী ১৯৯৩ খ্রিস্টাব্দে ইংরাজীতে  সত্যজিৎ রে: দ্য ম্যায়েস্ট্রো ইন ব্লাক অ্যান্ড হোয়াইট\n\n\n== রচিত গ্রন্থসমূহ ==\nসত্যজিতের দিনরাত্রি (২০২০) \nমুহূর্তরা মুহূর্তের কাছে ঋণী  (২০১৫) আইএসবিএন =978-81-2952-368-6\nটিকটিকি (২০২২) \nইংরাজিতে-\n\nSatyajit Ray : The Maestro In Black and white (1993)\nThe Eternal She আইএসবিএন =978-81-2951-448-6\nযে কোন রকমের ঝুঁকি বা নিষেধ সত্ত্বেও তারাপদ পলকেই আলোকের নিপুণ ব্যবহারে ছবি তুলতে পারতেন। তার তোলা কিছু ছবি চিত্রসাংবাদিকতার সত্যিকারের ভাণ্ডার পরিণত করেছে। যেমন-\n\nদক্ষিণ কলকাতার হাজরা মোড়ে বিরোধী নেত্রী মমতা বন্দ্যোপাধ্যায়ের উপর সিপিএমের গুন্ডাদের অত্যাচারের ছবি চলন্ত মোটরবাইকে তোলা একমাত্র বিরল ছবি।\nজোড়সাঁকোতে পুলিশের তাড়া সত্ত্বেও পণ্ডিত রবিশঙ্করের ছবি। \nবিহারের তৎকালীন মুখ্যমন্ত্রীর নিষেধে লালকৃষ্ণ আডবাণীর রথযাত্রা আটকে দিলেও সেখানকার রথযাত্রার ছবি\n১৯৭১ খ্রিস্টাব্দের ১৬ ডিসেম্বর ধানমণ্ডিতে নজরবন্দি বঙ্গবন্ধু মুজিবর রহমানের পরিবারে ছবি এবং পরে বঙ্গবন্ধুর বাড়ি ফেরার দিনের ছবি একমাত্র তারাপদ বন্দ্যোপাধ্যায়ের ক্যামেরায় ধরা পড়ে।\nতারাপদ বন্দ্যোপাধ্যায় কলকাতা, বোম্বে এবং প্যারিসে একক প্রদর্শনী করেছেন। তিনি ইউনেস্কো, ডব্লিউএইচও, 'জাপান এয়ারলাইন্স', নেদারল্যান্ডস'-এর 'ওয়ার্ল্ড প্রেস ফটো' এবং 'হল্যান্ড ফাউন্ডেশন' থেকে বহু পুরস্কার ও সম্মাননা লাভ করেন। তিনি লন্ডনের রয়্যাল ফটোগ্রাফিক সোসাইটির সদস্য ছিলেন। \n\n\n== জীবনাবসান ==\nবাংলার আইকনিক ফটো সাংবাদিক তারাপদ বন্দ্যোপাধ্যায় স্বল্প রোগভোগেই ২০২৪ খ্রিস্টাব্দের ৬ মার্চ বুধবার সকালে কলকাতায় পরলোক গমন করেন। \n\n\n== তথ্যসূত্র =="}