{"pageid": 1526293, "title": "নবী দানিয়াল মসজিদ, কিরকুক", "url": "https://bn.wikipedia.org/wiki?curid=1526293", "content": "নবী দানিয়েলের মসজিদ ( আরবি : جامع النبي دانيال) ( তুর্কি : পেগাম্বার দানিয়েল কামি) ইরাকের কিরকুকে অবস্থিত একটি ঐতিহাসিক মসজিদ। এটি কিরকুক দুর্গ অঞ্চলের অংশ হিসেবে অবস্থিত মসজিদগুলির মধ্যে একটি। মসজিদটিতে একটি মাজার রয়েছে। জনশ্রতি অনুযায়ী এখানে  দানিয়েল এবং শদ্রক, মৈশক ও আবেদনগোকে সমাহিত করা হয়েছে।  মুসলমানরা ছাড়াও এখানে ইহুদি ও খ্রিষ্টানরাও সমাধি দেখতে আসে। কারণ এই নবীদের কবর তিনটি ধর্মেই শ্রদ্ধার পাত্র।\n\n\n== ইতিহাস ==\nমসজিদের মূল কাঠামোটি  একটি সিনাগগ ছিল।  পরে সিনাগগকে খ্রিস্টান গির্জায় রূপান্তরিত করা হয়েছিল। স্থানীয় কাহিনী অনুসারে, খলিফা উমর ইবনে আব্দুল-আজিজের শাসনামলে গির্জাটি মসজিদে পরিণত হয়। বর্তমান ভবনটি তৈমুরি যুগের শুরু এবং ইলখানাতের শেষের দিকে নির্মাণ করা হয়েছে। মসজিদটি উসমানীয়রা সংস্কার করেছিল। দ্বিতীয় বিশ্বযুদ্ধে মৃত উসমানীয় সৈন্যদের জন্য একটি কবরস্থানও যোগ করা হয়েছিল। যদিও পরবর্তী সময়ে স্থানীয় জনগণ তাদের মৃতদের এই কবরস্থানে সমাহিত করেছে। এই কবরস্থানটি কিরকুকের প্রথম কবরস্থান হিসেবে বিবেচিত হয়।\nমসজিদে পূর্বে নামাজ পড়া হত। কিন্তু ১৯৯৭ সালে, কিরকুক দুর্গ ভেঙে ফেলার আদেশ দেওয়া হলে এবং তুর্কমেনদের সেখানে থেকে সরে যেতে বলা হলে মসজিদে নামাজ বন্ধ হয়ে যায়। তবে মসজিদ এবং এর মাজারে দর্শনার্থীদের আগমন বন্ধ হয়নি। \n\n\n== স্থাপত্য ==\nমসজিদটির মোট আয়তন ৪০০ বর্গমিটার। এতে দুটি নীল গম্বুজ এবং একটি একক মিনার রয়েছে। মিনারটি ইট দিয়ে তৈরি এবং কাশানি টাইলস দিয়ে  তৈরি করা হয়েছে।  মিনারটি উসমানীয় আমলে নির্মাণ করা হয়েছে।\n\n\n== মাজার ==\nমসজিদটি ইরাকের খ্রিস্টান এবং ইহুদিদের কাছেও শ্রদ্ধার স্থান। তারা এখানে চারজন নবীর কথিত কবরের প্রতি শ্রদ্ধা জানাতে আসেন। তারা হলেন দানিয়েল, শদ্রক, মেশক এবং আবেদনগো। এই শেষ তিনজনের আরবি নাম দেওয়া হয়েছে হুনাইন, মিশাইল ও উজাইর। হিব্রু ভাষায় তাদের নাম যথাক্রমে: হানানিয়াহ, মিশায়েল ও আজারিয়াহ।\nমসজিদের মাজারে মাত্র তিনটি কবর রয়েছে। মিশায়েলের কবরটি আদৌ নেই। মসজিদের ভেতরে মিশায়েলের কবরটির অবস্থান  জানা যায়নি। আবেদনেগো/ আজাইরাহ কবরের সাইনবোর্ডে তাকে ভুল করে বাইবেলের এজরা (যিনি ইসলামি ধর্মমতে উজাইর নামে পরিচিত) হিসেবে উল্লেখ করা হয়েছে।\n\n\n== মসজিদের অবস্থা ==\nমসজিদটি স্থানীয় কর্তৃপক্ষের অবহেলার শিকার হয়েছে। মসজিদের কিছু অংশ ধসে পড়েছে এবং মেরামত করা হয়নি।\n\n\n== গ্যালারি ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== তথ্যসূত্র =="}