{"pageid": 1430566, "title": "নয়নিতা লোধ", "url": "https://bn.wikipedia.org/wiki?curid=1430566", "content": "নয়নিতা লোধ (জন্ম ৮ আগস্ট ১৯৯৩) হলেন একজন ভারতীয় মডেল এবং সৌন্দর্য প্রতিযোগিতার শিরোপাধারী যিনি মিস ডিভা ইউনিভার্স ২০১৪-এর মুকুট জিতেছিলেন এবং ২৫ জানুয়ারি ২০১৫-এ মার্কিন যুক্তরাষ্ট্রের ডোরাল, ফ্লোরিডাতে মিস ইউনিভার্স ২০১৪- এ ভারতের প্রতিনিধিত্ব করেছিলেন যেখানে তিনি শীর্ষ ১৫-এ স্থান পেয়েছেন।\n\n\n== জীবনের প্রথমার্ধ ==\nনয়নিতার জন্ম ভারতের ব্যাঙ্গালুরেতে। তিনি দ্য ফ্রাঙ্ক অ্যান্থনি পাবলিক স্কুল, ব্যাঙ্গালোর থেকে পড়াশোনা করেন, যে স্কুল থেকে ভারতের দ্বিতীয় মিস ইউনিভার্স লারা দত্তও পড়াশোনা করেছিলেন। তার উচ্চ শিক্ষার জন্য তিনি সেন্ট জোসেফ কলেজ অফ কমার্স, ব্যাঙ্গালুরেতে ভর্তি হন।\n\n\n== পেজান্ট্রি ==\n\n\n=== ম্যাক্স মিস ব্যাঙ্গালোর ২০১১ ===\nতিনি মাক্স মিস ব্যাঙ্গালোর ২০১১ প্রতিযোগিতায় দ্বিতীয় রানার-আপ হয়েছিলেন এবং সেখানে মিস ক্যাটওয়াক সাব-অ্যাওয়ার্ডও জিতেছিলেন।\n\n\n=== মিস ডিভা - ২০১৪ ===\nনয়নিতা মিস ডিভা ইউনিভার্স ২০১৪-এর মুকুট পেয়েছিলেন বিদায়ী শিরোপাধারী মানসী মোঘের কাছ থেকে, যিনি মিস ডিভা প্রতিযোগিতার প্রথম বিজয়ী। নয়নিতা ইভেন্টে মিস ক্যাটওয়াক সাব-অ্যাওয়ার্ডও জিতেছেন। \n\n\n=== মিস ইউনিভার্স ২০১৪ ===\nতিনি ২৫ জানুয়ারি ২০১৫-এ মার্কিন যুক্তরাষ্ট্রের ডোরাল, ফ্লোরিডায় অনুষ্ঠিত মিস ইউনিভার্স ২০১৪-এ ভারতের প্রতিনিধিত্ব করেছিলেন, তিনি শীর্ষ ১৫-এ স্থান করে নিয়েছিলেন। তিনি উক্ত প্রতিযোগিতায় সেরা জাতীয় পোশাক রাউন্ডের শীর্ষ পাঁচ ফাইনালিস্টদের মধ্যেও ছিলেন। তার জাতীয় পোশাক ডিজাইন করেছিলেন মেলভিন নরোনহা । \n\n\n== তথ্যসূত্র ==\n\nটেমপ্লেট:Miss Universe 2014 delegates"}