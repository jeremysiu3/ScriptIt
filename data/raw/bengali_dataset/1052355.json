{"pageid": 1052355, "title": "কাতার স্পোর্টস ক্লাব", "url": "https://bn.wikipedia.org/wiki?curid=1052355", "content": "কাতার স্পোর্টস ক্লাব (আরবি: نادي قطر الرياضي‎, ইংরেজি: Qatar SC; সাধারণত কাতার এসসি অথবা শুধুমাত্র কাতার নামে পরিচিত) হচ্ছে দোহা ভিত্তিক একটি কাতারি পেশাদার ফুটবল ক্লাব। এই ক্লাবটি বর্তমানে কাতারের শীর্ষ স্তরের ফুটবল লিগ কাতার স্টার্স লিগে প্রতিযোগিতা করে। এই ক্লাবটি ১৯৭২ সালে আল ইস্তিকলাল নামে প্রতিষ্ঠিত হয়েছে। ১৫,০০০ ধারণক্ষমতাবিশিষ্ট সুহাইম বিন হামাদ স্টেডিয়ামে রাজা নামে পরিচিত এই দলটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন কাতারি সাবেক ফুটবল খেলোয়াড় ইউনিস আলি এবং সভাপতির দায়িত্ব পালন করছেন হামাদ বিন সুহাইম আল সানি। কাতারি মধ্যমাঠের খেলোয়াড় মুহাম্মদ আল রাবিই এই ক্লাবের অধিনায়কের দায়িত্ব পালন করছেন।\nঘরোয়া ফুটবলে, কাতার এপর্যন্ত ১৩টি শিরোপা জয়লাভ করেছে; যার মধ্যে ২টি কাতার স্টার্স লিগ, ১টি কাতারি দ্বিতীয় বিভাগ এবং ২টি কাতার আমির কাপ শিরোপা রয়েছে। মুহাম্মদ আল-রাবিই, ফাদল ওমর, মুহাম্মদ ওমর সাইদ, হামদি হাববাউই এবং মুসা মাজিদ আল-আল্লাকের মতো খেলোয়াড়গণ কাতারের জার্সি গায়ে মাঠ কাঁপিয়েছেন।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nকাতার ফুটবল অ্যাসোসিয়েশনের ওয়েবসাইটে কাতার স্পোর্টস ক্লাব (ইংরেজি) (আরবি)"}