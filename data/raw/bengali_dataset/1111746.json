{"pageid": 1111746, "title": "মাহফুজুর রহমান (সাহিত্যিক)", "url": "https://bn.wikipedia.org/wiki?curid=1111746", "content": "মাহফুজুর রহমান (আনু. ১৯৩৫-১৬ নভেম্বর ২০১৭) বাংলাদেশের প্রাক্তন সরকারি কর্মকর্তা, সাহিত্যিক ও অর্থনীতিবিদ যিনি পরিকল্পনা কমিশনের সদস্য এবং জাতিসংঘের শীর্ষস্থানীয় অর্থনীতিবিদ থেকে অবসরগ্রহণ করেন। ভ্রমণকাহিনী সাহিত্যে অবদানের জন্য তিনি ২০১৩ সালে বাংলা একাডেমি পুরস্কার লাভ করেন।\n\n\n== জীবনী ==\nমাহফুজুর রহমান আনু. ১৯৩৫ সালে নওগাঁ জেলায় জন্মগ্রহণ করেন। তার স্ত্রী ফরিদা রহমান, এই দম্পতির ১ ছেলে শাফিকুর রহমান অঞ্জন এবং ১ মেয়ে। তিনি ঢাকা বিশ্ববিদ্যালয় থেকে ১৯৫৫ সালে অর্থনীতিতে মাস্টার্স ডিগ্রী অর্জন করে ১৯৬৬ সালে আবারো একই বিষয়ে ইংল্যান্ডের ম্যানচেস্টার বিশ্ববিদ্যালয় থেকেও উচ্চতর ডিগ্রি নেন। ১৯৭৩ সালে তিনি রোটারডেমে অবস্থিত নেদারল্যান্ড স্কুল অব ইকনোমিক্স থেকে অর্থনীতিতে পিএইচডি করেছেন।\nমাহফুজুর রহমান পাকিস্তান পরিকল্পনা কমিশন এবং স্বাধীন বাংলাদেশের পরিকল্পনা কমিশনেও চাকরি করেছেন। তিনি নিউইয়র্কে জাতিসংঘ সদর দপ্তরে অর্থনীতিবিদ হিসেবে চাকরি শুরু করেন ১৯৭৬ সালে। ১৯৯৫ সালে তিনি জ্যেষ্ঠ অর্থনীতিবিদ হিসেবে জাতিসংঘ থেকে অবসর নেন।\n\n\n== গ্রন্থ ==\nমাহফুজুর রহমানএর উল্লেখযোগ্য প্রকাশিত গ্রন্থের মধ্যে রয়েছে:\n\nঅটোবায়োগ্রাফি এবং ভ্রমণকাহিনী\nখোদা হাফেজ ভার্সেস আল্লাহ হাফেজ’,\n‘কত ঘরে দিলে ঠাঁই’,\n‘বাংলার ফুল’,\n‘অসুবিধা নাই’,\nলজ্ঝা আরেকবার,\n‘আরজ আলী মাতব্বর’,\n‘র‌্যাবের হত্যাকাণ্ডের ব্যাপারে কিছু বলা উচিত’,\n‘সহিংসতা, সন্ত্রাস এবং ইসলাম’\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (২০১৩)\n\n\n== মৃত্যু ==\nমাহফুজুর রহমান ১৬ নভেম্বর ২০১৭ সালে উইয়র্কের নর্থশোর ইউনিভার্সিটি হাসপাতালে চিকিৎসাধীন মৃত্যুবরণ করেন। নিউ ইয়র্ক সিটি সংলগ্ন লং আইল্যান্ডে ওয়াশিংটন মেমোরিয়াল হাসপাতালের কবরস্থানে তাকে সমাহিত করা হয়।\n\n\n== তথ্যসূত্র =="}