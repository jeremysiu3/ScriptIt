{"pageid": 1152032, "title": "আজারবাইজান রাষ্ট্রীয় কৃষি বিশ্ববিদ্যালয়", "url": "https://bn.wikipedia.org/wiki?curid=1152032", "content": "আজারবাইজান রাষ্ট্রীয় কৃষি বিশ্ববিদ্যালয় (আজারবাইজানি: Azərbaycan Dövlət Aqrar Universiteti, আক্ষরিক অর্থে \"আজারবাইজান স্টেট এগ্রিকালচারাল ইউনিভার্সিটি\") আজারবাইজানের গাঞ্জায় অবস্থিত একটি সরকারি বিশ্ববিদ্যালয়। বিশ্ববিদ্যালয়ের আটটি স্কুল, ৩৮৩০ জন শিক্ষার্থী এবং ৫৬০ জন অনুষদ সদস্য রয়েছে। উপরন্তু, গাজাখে একটি শিক্ষণ সাইট রয়েছে যেখানে প্রায় ৫০০ করেসপন্ডেন্ট শিক্ষার্থী রয়েছে।\n\n\n== ইতিহাস ==\nআজারবাইজান রাষ্ট্রীয় কৃষি বিশ্ববিদ্যালয় বাকু পলিটেকনিকাল ইন্সটিটিউটের কৃষি বিভাগের ইতিহাসের সাথে জড়িত, যা ১৯২০ সালের ১৪ ই নভেম্বর প্রতিষ্ঠিত হয়েছিল। মূলত বাকুতে অবস্থিত, স্কুলটি ১৯২০ সালে রেড আর্মির আক্রমণ এবং নতুন আজারবাইজান এসএসআর প্রতিষ্ঠার পরে গঠিত হয়েছিল। নতুন সরকার আদেশ দিয়েছিল যে, আগের টেকনিক্যাল স্কুল, বাকু পলিটেকনিকাম বন্ধ করে দেওয়া হবে এবং একটি আরও ঐতিহ্যবাহী পলিটেকনিক ইনস্টিটিউট, বাকু পলিটেকনিক্যাল ইনস্টিটিউট দ্বারা প্রতিস্থাপিত হবে। নতুন স্কুলটি শিল্পের বিভিন্ন দিকে প্রকৌশলীদের প্রশিক্ষণের সুযোগ করে দিবে:ল, যেমন- কৃষি, সিভিল ইঞ্জিনিয়ারিং, ইলেক্ট্রোমেকানিক্যাল, অর্থনীতি এবং তেল। নতুন স্কুলটি আজারবাইজানের চাহিদা মেটাতে বছরের পর বছর ধরে অনেকবার নাম পরিবর্তনের মধ্য দিয়ে গেছে। ১৯২৩ সালে স্কুলটির নাম পরিবর্তন করে আজারবাইজান পলিটেকনিক্যাল ইনস্টিটিউট রাখা হয়। ১৯২৯ সালের মার্চ মাসে, আজারবাইজান কমিউনিস্ট পার্টি আদেশ দেয় যে, বিদ্যালয়টিকে তিনটি স্বাধীন বিদ্যালয়ে বিভক্ত করা হবে যেগুলো হচ্ছে কৃষি, অর্থনীতি এবং তেল।\nবর্তমানে বিশ্ববিদ্যালয়টি আজারবাইজানের একমাত্র রাষ্ট্রীয় বিদ্যালয় যেটি কৃষি খাতের জন্য বিশ্ববিদ্যালয়-স্তরের ডিগ্রি প্রদান করে।\n\n\n== ভবন ==\n২৭৬ আতাতুর্ক স্ট্রিটে অবস্থিত আজারবাইজান রাষ্ট্রীয় কৃষি বিশ্ববিদ্যালয়ের প্রধান ভবনটি ১৮৯৭ সালে নির্মিত হয়েছিল। DUMA নামক \"Zemstvo\" অফিস সেখানে স্থাপন করা হয়। ১৯০৮ সালে ভবনটি গাঞ্জা গভর্নরেটের গভর্নরের বাসভবনে পরিণত হয়। ১৯১৮ সালে গাঞ্জায় রাজধানী থাকাকালে আজারবাইজান গণতান্ত্রিক প্রজাতন্ত্র এই ভবনটিতে পরিচালিত হয়। আগে এডিআর সংসদের সভা এই ভবনে অনুষ্ঠিত হতো। এডিআর জাদুঘর প্রাচীন ঐতিহাসিক-স্থাপত্য শৈলীতে নির্মিত কাছাকাছি একটি ভবনে অবস্থিত।\n\n\n== আরও দেখুন ==\nআজারবাইজান টেকনিক্যাল বিশ্ববিদ্যালয়\n\n\n== তথ্যসূত্র ==\n\n\n== বহিঃসংযোগ ==\nআজারবাইজান স্টেট এগ্রিকালচারাল ইউনিভার্সিটির অফিসিয়াল ওয়েবসাইট (আজারবাইজানি, রুশ, এবং ইংরেজি ভাষায়)"}