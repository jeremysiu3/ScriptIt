{"pageid": 1197746, "title": "মোহাম্মদ হৃদয়", "url": "https://bn.wikipedia.org/wiki?curid=1197746", "content": "মোহাম্মদ হৃদয় (জন্ম: ১ জানুয়ারি ২০০২) হলেন একজন বাংলাদেশী পেশাদার ফুটবল খেলোয়াড়। তিনি বর্তমানে বাংলাদেশের পেশাদার ফুটবল লিগের শীর্ষ স্তর বাংলাদেশ ফুটবল প্রিমিয়ার লিগের ক্লাব ঢাকা আবাহনী এবং বাংলাদেশ জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেলেন।\n২০১৯–২০ মৌসুমে, বাংলাদেশী ক্লাব ঢাকা আবাহনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।\n২০১৬ সালে, হৃদয় বাংলাদেশ অনূর্ধ্ব-১৬ দলের হয়ে বাংলাদেশের বয়সভিত্তিক পর্যায়ে অভিষেক করেছিলেন। প্রায় ৫ বছর যাবত বাংলাদেশের বয়সভিত্তিক দলের হয়ে খেলার পর, তিনি ২০২১ সালে বাংলাদেশের হয়ে আন্তর্জাতিক পর্যায়ে অভিষেক করেছেন; বাংলাদেশের জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।\n\n\n== প্রারম্ভিক জীবন ==\nমোহাম্মদ হৃদয় ২০০২ সালের ১লা জানুয়ারি তারিখে বাংলাদেশের নারায়ণগঞ্জে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহৃদয় বাংলাদেশ অনূর্ধ্ব-১৬, বাংলাদেশ অনূর্ধ্ব-১৯ এবং বাংলাদেশ অনূর্ধ্ব-২৩ দলের হয়ে খেলার মাধ্যমে বাংলাদেশের প্রতিনিধিত্ব করেছেন। ২০১৬ সালে তিনি বাংলাদেশ অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। বাংলাদেশের বয়সভিত্তিক দলের হয়ে তিনি প্রায় ৫ বছরে ১২ ম্যাচে অংশগ্রহণ করেছেন।\n২০২১ সালের ১০ই নভেম্বর তারিখে, ১৯ বছর, ১০ মাস ও ৯ দিন বয়সে, ডান পায়ে ফুটবল খেলায় পারদর্শী হৃদয় সেশেলসের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে বাংলাদেশের হয়ে অভিষেক করেছেন। উক্ত ম্যাচের ৬৭তম মিনিটে মধ্যমাঠের খেলোয়াড় আতিকুর রহমান ফাহাদের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচটি সেশেলস ১–১ গোলের ব্যবধানে জয়লাভ করেছিল। বাংলাদেশের হয়ে অভিষেকের বছরে হৃদয় সর্বমোট ৩ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n১৮ ডিসেম্বর ২০২২ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মোহাম্মদ হৃদয়  (ইংরেজি)  \nট্রান্সফারমার্কেটে মোহাম্মদ হৃদয় (ইংরেজি) \nইএসপিএন এফসিতে মোহাম্মদ হৃদয় (ইংরেজি) \nন্যাশনাল-ফুটবল-টিমস.কমে মোহাম্মদ হৃদয় (ইংরেজি)"}