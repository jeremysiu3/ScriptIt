{"pageid": 1526885, "title": "মার্থে ওয়ানডু", "url": "https://bn.wikipedia.org/wiki?curid=1526885", "content": "মার্থে ওয়ানডু (জন্ম ১৫ অক্টোবর ১৯৬৩) একজন ক্যামেরুনীয় আইনজীবী ও নারী অধিকার কর্মী।\n\n\n== প্রারম্ভিক জীবন ও শিক্ষা ==\nওয়ানডু ১৫ অক্টোবর ১৯৬৩ সালে ক্যামেরুনের কায়েলে জন্মগ্রহণ করেন। তার বাবা-মা নারী শিক্ষাকে সমর্থন করতেন এবং তিনি কায়েলের বিশ্ববিদ্যালয়ে ভর্তি হওয়া প্রথম নারীদের মধ্যে একজন ছিলেন। তিনি ইয়াউন্দে বিশ্ববিদ্যালয় থেকে ব্যক্তিগত আইনে একটি লাইসেন্স অর্জন করেন এবং মধ্য আফ্রিকার ক্যাথলিক বিশ্ববিদ্যালয় থেকে প্রকল্প ব্যবস্থাপনায় স্নাতকোত্তর ডিগ্রি লাভ করেন। তিনি অ্যান্টওয়ার্প বিশ্ববিদ্যালয়ে লিঙ্গ অধ্যয়ন বিষয়েও পড়াশোনা করেছেন।\n\n\n== কর্মজীবন ==\n১৯৯৮ সালে, ওয়ানডু অ্যাকশন লোকাল পুর আঁ দেভেলপ্পেমঁ পার্তিসিপাতিফ এ অটোজের প্রতিষ্ঠা করেন। এটি ক্যামেরুনে তরুণীদের জন্য নারী শিক্ষা নিশ্চিত করার ও নারীর প্রতি সহিংসতা প্রতিরোধের জন্য কাজ করে। তিনি যৌন সহিংসতা ও অপহরণের শিকারদের জন্য মানসিক ও সামাজিক সহায়তা প্রদানের পক্ষপাতী। ওয়ানডু লিঙ্গভিত্তিক সহিংসতার শিকারদের জন্য আইনি সহায়তা প্রদান করেন। তিনি বোকো হারামের দ্বারা আক্রান্ত শিশুদের জন্যও সহায়তা প্রদান করেন।\nওয়ানডু ২০২১ সালে রাইট লাইভলিহুড অ্যাওয়ার্ড লাভ করেন এবং এই পুরস্কারপ্রাপ্ত প্রথম ক্যামেরুনীয় ব্যক্তি হিসেবে স্বীকৃতি পান। প্রতিষ্ঠানটি তাকে \"এলাকার মেয়েদের ও নারীদের সুরক্ষার অন্যতম প্রধান কণ্ঠস্বর\" হিসেবে বর্ণনা করে।\n\n\n== তথ্যসূত্র ==\n\n\n== বহিঃসংযোগ ==\nক্যামেরুন: নারীদের ও মেয়েদের জন্য আজীবন সংগ্রামী – বিবিসি সাউন্ডস-এ অডিও সাক্ষাৎকার (৫:৩০)"}