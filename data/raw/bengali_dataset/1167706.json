{"pageid": 1167706, "title": "যমুনা ক্যান্টনমেন্ট পাবলিক স্কুল ও কলেজ", "url": "https://bn.wikipedia.org/wiki?curid=1167706", "content": "যমুনা ক্যান্টনমেন্ট পাবলিক স্কুল ও কলেজ বাংলাদেশের টাঙ্গাইল জেলার বঙ্গবন্ধু সেনানিবাসে অবস্থিত একটি শিক্ষাপ্রতিষ্ঠান। এটি ২০০৭ খ্রিষ্টাব্দে প্রতিষ্ঠিত হয়।\n\n\n== ইতিহাস ==\nবঙ্গবন্ধু সেতু রক্ষার জন্য ৯৮ কম্পোজিড ব্রিগেড ১৯৯৮ সালে প্রতিষ্ঠিত হয়েছিল যা একটি অপরিহার্য স্থাপনা হিসাবে বিবেচিত হয়। সেতুটি স্থাপনের পর বঙ্গবন্ধু সেতুর আশপাশের যমুনা নদী তীরবর্তী এলাকার সুবিধাবঞ্চিত মানুষের শিক্ষাগত উন্নয়নে একটি বিদ্যালয় স্থাপনের প্রয়োজনীয়তা অনুভব করে সেনা কর্তৃপক্ষ। তদনুসারে, আর্থিক সহায়তায় ১৯পদাতিক ডিভিশন, ৯৮ কম্পোজিট ব্রিগেড ৫ই আগস্ট, ২০০৭ তারিখে 'লিটল স্টার ইংলিশ স্কুল' প্রতিষ্ঠা করে এবং নার্সারি থেকে  ৩য় শ্রেণি পর্যন্ত ক্লাস চালু করে। এক বছর পর ইংরেজি ভার্সণের পাশাপাশি বাংলা ভার্সন যুক্ত করা হয়। ২০১৫ সালে, ৯৮ কম্পোজিড ব্রিগেড বঙ্গবন্ধু সেনানিবাসে স্থানান্তরিত হয়। বিদ্যালয়টি বঙ্গবন্ধু সেনানিবাস চত্বরে স্থানান্তরিত করা হয় এবং বিদ্যালয়ের নামকরণ করা হয় 'বঙ্গবন্ধু ক্যান্টনমেন্ট পাবলিক স্কুল'। পরে ২০১৮ সালে ব্রিগেডিয়ার জেনারেল সাদেকুজ্জামান স্কুলটি কলেজে উন্নীত করেন। বর্তমানে বাংলা ভার্সনে নার্সারি থেকে দ্বাদশ শ্রেণি রয়েছে। এখানে ৩৪ জন সুশিক্ষিত শিক্ষক এবং প্রায় ৮০০ জন নিয়মিত শিক্ষার্থী রয়েছে। দিনে দিনে প্রতিষ্ঠানটি ৯৮ কম্পোজিট ব্রিগেডের কঠোর নির্দেশনা ও তত্ত্বাবধানে অগ্রসর হচ্ছে এবং স্থানীয় এলাকার সকল শিক্ষা প্রতিষ্ঠানের মধ্যে মর্যাদাপূর্ণ ফলাফল প্রদর্শন করছে। প্রতিষ্ঠানটি সামরিক ব্যক্তিবর্গ ও এলাকাবাসীর সন্তানদের মধ্যে শিক্ষার আলো ছড়িয়ে দিতে অবদান রেখে চলেছে।\n\n\n== অধ্যক্ষ ==\n\n\n== তথ্যসূত্র =="}