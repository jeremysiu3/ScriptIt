{"pageid": 1472748, "title": "খাদিজা সুলতান (তৃতীয় আহমেদের কন্যা)", "url": "https://bn.wikipedia.org/wiki?curid=1472748", "content": "খাদিজা সুলতান বা ইংরেজিতে প্রসিদ্ধ হেতিজা সুলতান (উসমানীয় তুর্কি: خدیجه سلطان; ২৭ সেপ্টেম্বর ১৭১০ – ১৭৩৮) ছিলেন উসমানীয় সাম্রাজ্যের একজন শাহজাদী। তিনি সুলতান তৃতীয় আহমেদ এবং তার স্ত্রী রুকিয়ে কাদিনের কন্যা।\n\n\n== জীবন ==\n\n\n=== জন্ম ===\nখাদিজা সুলতান ১৭১০ সালের ২৭ সেপ্টেম্বর তোপকাপি প্রাসাদে জন্মগ্রহণ করেন। তার পিতার নাম সুলতান তৃতীয় আহমেদ এবং মাতার নাম রুকিয়ে কাদিন। তার একজন ছোট ভাই ছিল।‌ যার নাম শাহজাদা মেহমেদ।\n\n\n=== বিবাহ ===\n১৭২৪ সালে তার পিতা তাকে বিশিষ্ট প্রাদেশিক গভর্নর হাফিজ আহমেদ পাশার সাথে বিবাহ বন্ধনে আবদ্ধ করেন। হাফিজ আহমেদ পাশা বিশিষ্ট উজিরে আজম সার্কেস ওসমান পাশার পুত্র ও প্রধান উজিরে আজম নেভশেহিরলি দামাত ইব্রাহিম পাশার ঘনিষ্ঠ সহচর ছিলেন। ১৭২৪ সালের ২১ ফেব্রুয়ারি হাফিজ আহমেদ পাশার দেওয়া বিবাহের উপহারগুলি প্রধান উজিরে আজম প্রাসাদ থেকে রাজকীয় প্রাসাদে নিয়ে যান এবং একই দিনে বিবাহ চুক্তি সম্পন্ন করেন। একই দিনে তার সৎ বোন উম্মুগুলসুম সুলতান এবং আতিকে সুলতানের বিয়ে হয়েছিল। ১৭২৪ সালের ৬ মার্চে খাদিজা সুলতানকে তোপকাপি প্রাসাদ থেকে কিবলা প্রাসাদে নিয়ে যাওয়া হয়েছিল। এরপর ৯ মার্চ শাহজাদীকে তার প্রাসাদে নিয়ে যান।\n১৭৩০ সালে যখন হাফিজ আহমেদ পাশা বিদ্রোহে নিহত হন এবং আহমেদ পাশার বাবাকে পদচ্যুত করা হয়, তখন খাদিজা সুলতান বিধবা হয়েছিল। অতঃপর তিনি হালিল আগাকে পুনরায় বিবাহ করেন এবং তার একটি পুত্র সন্তান হয়।\n\n\n== বংশধর ==\nদ্বিতীয় বিবাহের মাধ্যমে, খাদিজা সুলতানের একজন পুত্র জন্ম নেন:\n\nসুলতানজাদে সুলাইমান ইজ্জি এফেন্দি\n\n\n== দানশালা ==\n১৭২৮ এবং ১৭২৯ সালে খাদিজা সুলতান উস্কুদারে দুটি ঝর্ণা চালু করেছিলেন। পরবর্তীতে খাদিজা সুলতানের সম্মানে তার বাবা আরেকটি ঝর্ণা চালু করেছিলেন।\n\n\n== মৃত্যু ==\nখাদিজা সুলতান ১৭৩৮ সালে কিবলা প্রাসাদে মৃত্যুবরণ করেন এবং তাকে ইস্তাম্বুলের নতুন মসজিদে দাফন করা হয়।\n\n\n== পূর্বপুরুষ ==\n\n\n== আরও দেখুন ==\nউসমানীয় শাহজাদীদের তালিকা\n\n\n== গ্রন্থসূত্র ==\nDuindam, Jeroen; Artan, Tülay; Kunt, Metin (আগস্ট ১১, ২০১১)। Royal Courts in Dynastic States and Empires: A Global Perspective [রাজবংশীয় রাজ্য এবং সাম্রাজ্যের রাজকীয় আদালত: একটি বিশ্বব্যাপী দৃষ্টিকোণ] (ইংরেজি ভাষায়)। BRILL। আইএসবিএন 978-9-004-20622-9। \nSakaoğlu, Necdet (২০০৮)। Bu mülkün kadın sultanları: Vâlide sultanlar, hâtunlar, hasekiler, kadınefendiler, sultanefendiler [এই সাম্রাজ্যের মহিলা সুলতানা: বৈধ সুলতানা, হাসেকি, হারুন] (তুর্কি ভাষায়)। Oğlak Yayıncılık। আইএসবিএন 978-9-753-29623-6। \n\n\n== তথ্যসূত্র =="}