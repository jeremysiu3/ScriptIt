{"pageid": 1523291, "title": "প্রিয়ল গোর", "url": "https://bn.wikipedia.org/wiki?curid=1523291", "content": "প্রিয়ল গোর একজন ভারতীয় টেলিভিশন এবং চলচ্চিত্র অভিনেত্রী। তিনি বহু হিন্দী টেলিভিশন ধারাবাহিকে অভিনয় করেছেন যার মধ্যে ইচ্ছাপ্যারি নাগিন -এ ইচ্ছা চরিত্রে অভিনয়ের জন্য তিনি সবচেয়ে বেশি পরিচিত।\n\n\n== ব্যক্তিগত জীবন ==\nপ্রিয়ল গোর মুম্বাইয়ের একটি গুজরাটি পরিবারে জন্মগ্রহণ করেছিলেন।  তার একটি ছোট ভাই এবং একটি বড় বোন আছে।\n\n\n== কর্মজীবন ==\nপ্রিয়লের মায়ের ইচ্ছা ছিল যাতে প্রিয়ল  একজন অভিনয়কে পেশা হিসাবে বেছে নেন। প্রিয়ল ২০১০ সালে রাম মিলায়ে জোড়ি ধারাবাহিকে প্রধান নারী চরিত্রে অভিনয় করে তার অভিনয় জীবন শুরু করেন। সেই একই বছর,তিনি ডিজনি চ্যানেলের ঈশান: স্বপ্ন কো আওয়াজ দে  নামক ধারাবাহিকে একটি চরিত্রে অভিনয় করেন।  সতেরো বছর বয়সে  প্রিয়ল সনি টিভির দেখা এক খোয়াব ধারাবাহিকে মনিয়া ওরফে মান্যতার ভূমিকায় অভিনয় করেন।  এর পরে তিনি বাত হামারি পাক্কি হ্যায় এবং আম্মাজি কি গালি নামক ধারাবাহিকে সহায়ক ভূমিকায় অভিনয় করেছিলেন। পরবর্তীতে তিনি গুমরাহ: এন্ড অফ ইনোসেন্স, ইয়ে হ্যায় আশিকি  এমটিভি ওয়েবেড  এবং সাবধান ইন্ডিয়া  -এর মতো বিভিন্ন পর্বভিত্তিক ধারাবাহিকের একক পর্বে অভিনয় করেন। প্রিয়ল লাইক ওকে চ্যানেলের এক বুন্দ ইশক  ধারাবাহিকে একটি স্বল্পদৈর্ঘ্যের চরিত্রে অভিনয় করেন।  তিনি পাকিস্তানি শো ম্যাডভেঞ্চারসেও অংশগ্রহণ করেছিলেন। এছাড়াও তিনি বিভিন্ন টেলিভিশন এবং মুদ্রিত বিজ্ঞাপনে কাজ করেছেন যেগুলো তাকে আরও জনপ্রিয়তা অর্জনে সাহায্য করেছে। \n২০১৩ সালে, প্রিয়ল প্রেম ও কৌতুকমূলক পাঞ্জাবি চলচ্চিত্র জাস্ট ইউ অ্যান্ড মি  -এর মাধ্যমে প্রথমবার  পূর্ণদৈর্ঘ্য চলচ্চিত্রে অভিনয় করার সুযোগ পান, যেখানে তিনি গীত নামে একজন এনআরআই মহিলার চরিত্রে অভিনয় করেন। \n২০১৪ সালে প্রয়ল তেলুগু চলচ্চিত্র জগতে আত্মপ্রকাশ করেন।  শশী কিরণ নারায়নার সাহেবা সুব্রামণ্যম ছিল তার প্রথম তেলুগু ছবি, যা মালয়ালম চলচ্চিত্র, থাত্তাথিন মারায়াথু এর তেলুগু পুনর্নির্মান।  তিনি ২০১৫ সালের মালায়ালাম ছবি আনারকলিতে পৃথ্বীরাজ সুকুমারনের সাথে জুটি বেঁধেছিলেন এবং চলচ্চিত্রের প্রধান নারী চরিত্রে অভিনয় করেছিলেন।  তিনি বেনজিথ বেবি মাইলাডির একটি মালায়ালাম ছবি গড ব্লেস ইউ -তে অভিনয় করার জন্য চুক্তিবদ্ধ হয়েছিলেন।  ২০১৮ সালে, তিনি মায়া ২ নামক একটি ওয়েব-সিরিজে একজন সমকামী নারীর প্রধান ভূমিকায় অভিনয় করেছিলেন।  ২০১৮ সালের জুনে, তিনি জি টিভির সোপ অপেরা আপ কে আ জানে সে  -তে চামেলির চরিত্রে অভিনয় করেন।  ২০২০ সালে, তিনি কালারস টিভির অনুষ্ঠান নাটি পিঙ্কি কি লাম্বি লাভ স্টোরি -এ পার্বতী চরিত্রে অভিনয় করেন। ২০২১ সালে, তিনি সনি সাবের ধারাবাহিক তেরা ইয়ার হুঁ ম্যায় -তে মমতা চরিত্রে অভিনয় করেছিলেন। \n\n\n== চলচ্চিত্র তালিকা ==\n\n\n== তথ্যসূত্র =="}