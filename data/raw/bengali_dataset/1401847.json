{"pageid": 1401847, "title": "ফখরুদ্দিন উসমান", "url": "https://bn.wikipedia.org/wiki?curid=1401847", "content": "মালিকুল মানসুর ফখরুদ্দিন উসমান ইবনে জাকমাক (আরবি: المنصور فخر الدين عثمان بن جقمق) কায়রোর মামলুক বুরজি রাজবংশের সুলতান ছিলেন। তিনি তার পিতার মৃত্যুর পর সুলতান হন। সাধারণভাবে তিনি ফখরুদ্দিন উসমান নামে পরিচিত ছিলেন।\n\n\n== জীবনী ==\n৮০ বছর বয়সে সুলতান জাকমাকের মৃত্যু তার ছেলে উসমানকে (একজন গ্রীক দাসী হতে জন্ম) মালিকুল মানসুর ফখরুদ্দিন উসমান উপাধি গ্রহণ করার অনুমতি দেয়। ভারনার যুদ্ধে ইউরোপীয় খ্রিস্টানদের বিরুদ্ধে উসমানীয় বিজয় উদযাপনের জন্য তাঁর পিতা উসমানীয় রাজবংশের নামানুসারে ছেলের নাম উসমান রাখেন। তার রাজত্বের শুরুতে তিনি তার প্রধানমন্ত্রীর দ্বারা নিয়ন্ত্রিত ছিলেন। আমিরের সাথে মামলুকদের বিভিন্ন দলকে অনুদানের পরিমাণ নিয়ে বিরোধের পরে বাড়াবাড়ি শুরু হয়ে গিয়েছিল। মামলুকদের দলগুলির মধ্যে রাস্তায় যুদ্ধ শুরু হয়েছিল। ইনাল আজরুদের দল এবং বারকুকের মামলুকদের বংশধররা কালাতুল জাবাল (পর্বতের দুর্গ) দখল করে। তিনি কায়রোর আব্বাসীয় খলিফা ও চারজন কাজী কর্তৃক সুলতান মনোনীত হয়েছিলেন। সিংহাসনে আরোহণের সময় তিনি মালিকুল মানসুর ফখরুদ্দিন উপাধি গ্রহণ করেন। উসমানের কোনো সমর্থন ছিল না এবং তার আচরণের কারণে ১৪৫৩ সালের ১৫ মার্চ ক্ষমতাচ্যুত হন।\nএরপর সাইফুদ্দিন খুশকাদামের রাজত্বকাল পর্যন্ত তিনি আলেকজান্দ্রিয়ায় বন্দী ছিলেন। পরে তিনি কায়রোতে ফিরে আসেন কাইতবেয়ের শাসনামলে যিনি তার পিতা জাকমাকের মামলুক ছিলেন। ১৪৬৯ সালে তিনি হজ্জ করতে মক্কায় যান। তারপর তিনি দমইয়াতে বসবাস করেন এবং ফিকহ অধ্যয়ন করেন। তিনি ১৪৮৪ সালে দমইয়াতে মারা যান এবং পরে কায়রোতে তার পিতার সাথে তাকে সমাহিত করা হয়।\n\n\n== পরিবার ==\nতার একমাত্র কন্যার তাবিল নামে পরিচিত আজদুমুর ইব্রাহিমি জাহিরি জাকমাকের সাথে ১৪৭৪ সালে বিয়ে হয়।\n\n\n== আরও দেখুন ==\nইসলামের ইতিহাস\n\n\n== তথ্যসূত্র ==\n\n\n== গ্রন্থপঞ্জী ==\nClot, André (২০০৯)। L'Égypte des Mamelouks 1250-1517. L'empire des esclaves (ফরাসি ভাষায়)। Perrin। আইএসবিএন 978-2-262-03045-2। \nEncyclopaedia of Islam, Brill Publishers, Leiden, sv \"Mamluks\"."}