{"pageid": 1513676, "title": "রীনা চৌধুরী (অভিনেত্রী)", "url": "https://bn.wikipedia.org/wiki?curid=1513676", "content": "রীনা চৌধুরী একজন ভারতীয় অভিনেত্রী, পরিচালক এবং লেখিকা, যিনি বাংলা চলচ্চিত্র জগতের সাথে যুক্ত। ১৯৯০-এর দশকের তিনি বাংলা সিনেমায় প্রাণবন্ত এবং স্পষ্টবাদী মেয়ের চরিত্রে অভিনয়ের জন্য পরিচিত ছিলেন। তার বাবা ছিলেন সম্মানিত চলচ্চিত্র নির্মাতা অঞ্জন চৌধুরীর। পিতার পরামর্শে বাংলা চলচ্চিত্রে রীনার বর্ণাঢ্য কর্মজীবন শুরু হয়।  রঞ্জিত মল্লিক অভিনীত ১৯৮৪ সালের ব্লকবাস্টার সিনেমা শত্রু ছবিতে শিশুশিল্পী হিসেবে তার অভিষেক ঘটে।   ১৯৯২ সালে  রীনামায়া মমতা চলচ্চিত্রে একটি ছোট ভূমিকায় অভিনয় করেন যেখানে প্রবীণ অভিনেত্রী সাবিত্রী চ্যাটার্জী এবং তার বড় বোন চুমকি চৌধুরী ও অভিনয় করেছিলেন। মুখ্য চরিত্রাভিনেত্রী হিসাবে রীনা চৌধুরীর প্রথম সফলতা আসে গীত সঙ্গীত চলচ্চিত্রের মাধ্যমে। এই সিনেমাতে তিনি একজন ধনী ব্যবসায়ীর আদরের এবং একগুঁয়ে মেয়ে রেখার চরিত্রে অভিনয় করেছিলেন। ১৯৯৪ সালের এই ছবিতে, রীনা বাংলা সিনেমার অনেক জনপ্রিয় অভিনেতা যেমন রঞ্জিত মল্লিক, সাবিত্রী চ্যাটার্জি, শুভেন্দু চ্যাটার্জি, অভিষেক চ্যাটার্জি এবং তার বড় বোন চুমকি চৌধুরী সাথে কাজ করেছিলেন,  । ১৯৯৬ সালের পূজা চলচ্চিত্রটি তার অভিনয় জীবনের একটি গুরুত্বপূর্ণ মাইলফলক হিসেবে চিহ্নিত। এই চলচ্চিত্রে তিনি একজন বিশ্বস্ত এবং নিবেদিতপ্রাণ দাসীর চরিত্রে অভিনয় করেছিলেন যার মনোভাব ছিল বিদ্রোহী, স্পষ্টবাদী। মেজোবউ, শ্রীমান ভূতনাথ, মুখ্যমন্ত্রী এবং লোফারের মতো চলচ্চিত্রে  অভিনয়ের মাধ্যমে তার চলচ্চিত্র জীবনের নূতন সূচনা হয়। এইসমস্ত বেশিরভাগ সিনেমারই প্রযোজনা করেছিলেন অঞ্জন চৌধুরী ।\nঅভিনয়ের পাশাপাশি, রীনা চৌধুরী নিজেকে একজন বহুমুখী চলচ্চিত্র পরিচালক এবং লেখিকা হিসেবেও গড়ে তুলেছেন। ২০১৮ সালের কল্পতরু চলচ্চিত্রের মাধ্যমে তিনি বাংলা চলচ্চিত্র জগতে এক অমোচনীয় ছাপ রেখে গেছেন। তিনি জি বাংলার বাংলা ধারাবাহিক এরাও শত্রুতে কাজ করেছিলেন। \n\n\n== ব্যক্তিগত জীবন ==\nরীনা ১৯৭৪ সালে পরিচালক অঞ্জন চৌধুরী এবং তাঁর স্ত্রী জয়শ্রী চৌধুরীর ঘরে জন্মগ্রহণ করেন। তিনি তিন ভাইবোনের মধ্যে রীনা দ্বিতীয়। তার বড় বোন চুমকি চৌধুরী বাংলা চলচ্চিত্র জগতের একজন বিশিষ্ট অভিনেত্রী। তার ছোট ভাই প্রয়াত সন্দীপ চৌধুরী পরিচালক হিসেবে তাদের বাবার পদাঙ্ক অনুসরণ করেছিলেন।\nলোকনাট্য নাটক স্বাধীন ভারতে পরাধীন ভালোবাসার শুটিংয়ের সময় অভিনেতা রাহুল গোস্বামীর সাথে রীনার দেখা হয়। পরে তারা বিবাহবন্ধনে আবদ্ধ হন। এই দম্পতির একটি কন্যা সন্তান রয়েছে।\nরীনা বরাবরই লেখা এবং পরিচালনার প্রতি তার আগ্রহ প্রকাশ করেছেন। রীনা বর্তমানে তার পরিচালিত সোহাগ রাত চলচ্চিত্রের কাজে ব্যাস্ত রয়েছেন।  \n\n\n== চলচ্চিত্র তালিকা ==\n● শত্রু (১৯৮৪)\n● মায়া মমতা (১৯৯৩)\n● আব্বাজান (১৯৯৪)\n● গীতসংগীত (১৯৯৪)\n● মেজো বউ (১৯৯৫)\n● পূজা (১৯৯৬)\n● বোরো বউ (১৯৯৭)\n● লোফার (১৯৯৭)\n● শ্রীমান ভূতনাথ (১৯৯৭)\n● সান্তান (১৯৯৯)\n● মেজোবাবু (২০০৯)\n● বলিদান (২০১০)\n● দিদিভাই (২০১০)\n● ক্যাবলার বিয়ে (২০১৩)\n\n\n== তথ্যসূত্র =="}