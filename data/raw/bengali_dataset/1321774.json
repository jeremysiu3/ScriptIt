{"pageid": 1321774, "title": "মিলিটান্ট সোসালিষ্ট মুভমেন্ট", "url": "https://bn.wikipedia.org/wiki?curid=1321774", "content": "মিলিটান্ট সোসালিষ্ট মুভমেন্ট (ফরাসি: Mouvement Socialiste Militant; সংক্ষেপণ: MSM) হল মরিশাসের একটি কেন্দ্র-বাম রাজনৈতিক দল। এটি মরিশাসের জাতীয় পরিষদের বৃহত্তম একক রাজনৈতিক দল, ২০১৯ সালের সাধারণ নির্বাচনে ৬৯টি আসনের মধ্যে ৪২টি আসন জিতেছে। এটি ১২০ জনের মধ্যে ৬০ জন কাউন্সিলর সহ সারা দেশের সমস্ত শহর/টাউন কাউন্সিলে সর্বাধিক সংখ্যক আসন ধারণ করে।\nএমএসএম দেশের তিনটি বৃহত্তম রাজনৈতিক দলের মধ্যে একটি, অন্যগুলি হল লেবার পার্টি (পিটিআর) এবং মুভমেন্ট মিলিটান্ট মরিসিয়েন (এমএমএম)(ফরাসি: Mouvement Militant Mauricien)৷\nএমএসএম স্বাধীনতার পর থেকে মরিশাসের বারোটি সাধারণ নির্বাচনের মধ্যে ছয়টিতে একা বা জোটের অংশ হিসেবে জিতেছে ( ১৯৮৩, ১৯৮৭, ১৯৯১, ২০০০, ২০১৪ এবং ২০১৯)। এটি দেশের হিন্দু সংখ্যাগরিষ্ঠদের কাছ থেকে এর বেশিরভাগ সমর্থন পায়।\nএমএসএম দলকে ১৯৮৩ সালে স্যার অনিরুদ্ধ জগন্নাথ প্রতিষ্ঠা করেছিলেন, যিনি মোট ১৬ বছর (১৯৮২-১৯৯৫, ২০০০-২০০৩ এবং আবার ২০১৪ সাল থেকে) তিনবার প্রধানমন্ত্রী ছিলেন। তিনি ২০০৩ থেকে ২০১২ পর্যন্ত রাষ্ট্রপতিও ছিলেন। তিনি ১৯৮৩ থেকে ২০০৩ পর্যন্ত এমএসএম-এর নেতৃত্ব দেন, এরপর তাঁর পুত্র প্রবিন্দ জগন্নাথ আনুষ্ঠানিকভাবে নেতৃত্ব গ্রহণ করেন। প্রবিন্দ জগন্নাথ তার বাবার মন্ত্রিসভায় উপ-প্রধানমন্ত্রী হিসেবে দায়িত্ব পালন করেন। জগন্নাথ পরিবারের অন্যান্য সদস্যরাও রাজনৈতিকভাবে সক্রিয় ছিলেন, যাদের মধ্যে আছেন লাল জগন্নাথ (একজন প্রাক্তন অ্যাটর্নি জেনারেল), অশোক জগন্নাথ (প্রাক্তন স্বাস্থ্য মন্ত্রী) এবং মায়া হনুমানজী (প্রাক্তন স্বাস্থ্যমন্ত্রী)।\n২০২১ সাল পর্যন্ত, এমএসএম-এর সামনের সারি চার সদস্যের সমন্বয়ে গঠিত, তাঁরা হলেন প্রবিন্দ জগন্নাথ (নেতা), মনীশ গোবিন (সেক্রেটারি জেনারেল), জো লেসজংগার্ড (সভাপতি), এবং লীলা দেবী দুখুন (ভাইস প্রেসিডেন্ট)।\n\n\n== তথ্যসূত্র ==\n\n\n== বহিঃসংযোগ ==\n\nOfficial Website"}