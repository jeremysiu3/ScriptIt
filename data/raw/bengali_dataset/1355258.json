{"pageid": 1355258, "title": "জালা ল্যান্সেট", "url": "https://bn.wikipedia.org/wiki?curid=1355258", "content": "দ্য জালা ল্যানসেট (অফিসিয়াল নাম: আইটেম ৫২/আইটেম ৫১)  একটি মানববিহীন এরিয়াল ভেহিকেল ( ইউএভি) ড্রোন এবং রুশ সশস্ত্র বাহিনীর জন্য রাশিয়ান কোম্পানি ZALA এরো গ্রুপ ( কালাশনিকভ কনসার্নের অংশ) দ্বারা তৈরি। এটি মস্কোর ARMY-২০১৯ মিলিটারি এক্সপোতে জুন ২০১৯ এ প্রথম উন্মোচন করা হয়েছিল।  এটি ZALA KYB-UAV এর উন্নতর ভার্সন  \n\n\n== বর্ণনা ==\n\nZALA ল্যানসেট নজরদারি এবং স্ট্রাইক উভয় মিশনের জন্য ব্যবহার করা যায়। এটির সর্বোচ্চ রেঞ্জ ৪০ কিলোমিটার (২৫ মাইল) এবং সর্বোচ্চ টেকঅফ ওজন (MTOW) ১২ কিলোগ্রাম (২৬ পাউন্ড)। যুদ্ধের প্রয়োজন অনুসারে, এটি উচ্চ বিস্ফোরক (HE) বা HE- ফ্র্যাগমেন্টেশন ওয়ারহেড দিয়ে সজ্জিত হতে পারে। এতে অপটিক্যাল-ইলেক্ট্রনিক গাইডেন্স এবং টিভি গাইডেন্স ইউনিট রয়েছে, যা্র সাহায্যে ফ্লাইটের টার্মিনাল পর্যায়ে যুদ্ধাস্ত্র নিয়ন্ত্রণ করা হয়  ড্রোনটিতে নজরদারি, নেভিগেশন এবং যোগাযোগ মডিউল রয়েছে।  জালা অ্যারোর প্রধান ডিজাইনার আলেকজান্ডার জাখারভের মতে, ল্যানসেট তথাকথিত \"এয়ার মাইনিং\" ভূমিকায় ব্যবহার করা যেতে পারে। এই ভূমিকায়, ড্রোনটি সর্বোচ্চ গতি ৩০০ কিলোমিটার প্রতি ঘণ্টা (১৯০ মাইল প্রতি ঘণ্টা)'য় শত্রুর মনুষ্যবিহীন কমব্যাট এরিয়াল ভেহিকেল (UCAVs) এর গায়ে মাঝ আকাশে আছড়ে পড়ে। ল্যানসেট স্থল বা সমুদ্রের প্ল্যাটফর্ম থেকে ক্যাটাপল্ট লঞ্চারের মাধ্যমে লঞ্চ করা যেতে পারে  ড্রোনটি একটি বৈদ্যুতিক মোটর দ্বারা চালিত হয়। \n\n\n== অপারেশনের ইতিহাস ==\nসিরিয়ার গৃহযুদ্ধে রাশিয়ার সামরিক হস্তক্ষেপের সময়ে ল্যানসেট ব্যবহার করা হয়। অন্ততঃ নভেম্বর ২০২০ থেকে ল্যানসেট সিরিয়ায় যুদ্ধকালীন উপযোগীতার প্রমাণ দিয়ে আসছে।  ২০২১ এর এপ্রিলে, সিরিয়ার ইদলিব প্রদেশে  তাহরির আল-শামের বিরুদ্ধে যুদ্ধের সময় ল্যানসেট ব্যবহার করা হয়। \n৮ জুন ২০২২-এ, রাশিয়ান প্রতিরক্ষা কর্পোরেশন রোস্টেক ঘোষণা করেছিল যে ২০২২ সালে ইউক্রেনে রাশিয়ান আক্রমণের সময় ল্যানসেট এবং KUB ড্রোন মোতায়েন করা হয়েছিল।  এক মাস পরে, ইউক্রেনে তাদের যুদ্ধ ব্যবহারের প্রথম ভিডিও প্রকাশিত হয়।  ২০২২ সালের শেষের দিকে, সোশ্যাল নেটওয়ার্কগুলিতে একাধিক ভিডিও দেখা গেছে যে ল্যানসেট ড্রোনগুলি বিভিন্ন ইউক্রেনীয় সামরিক লক্ষ্যবস্তুতে আঘাত করছে, যেমন বিমান প্রতিরক্ষা ব্যবস্থা, স্ব-চালিত হাউইটজার, ট্যাঙ্ক এবং সামরিক ট্রাক। ক্ষতিগ্রস্থ বা ধ্বংস হওয়া লক্ষ্যগুলির মধ্যে ছিল S-৩০০ ক্ষেপণাস্ত্র ব্যবস্থা, একটি Buk-M1 ক্ষেপণাস্ত্র ব্যবস্থা, একটি T-৬৪ ট্যাঙ্ক, পশ্চিমা সরবরাহকৃত M777 এবং FH70 হাওইটজার, সেইসাথে M109, AHS Krab এবং CAESAR স্ব-চালিত হাওইটজার।  ৪ নভেম্বর ২০২২-এ, ইউক্রেনীয় নৌবাহিনীর একটি Gyurza-M-শ্রেণির গানবোট একটি ল্যানসেট ড্রোন দ্বারা ক্ষতিগ্রস্ত হয়েছিল, প্রথমবার একটি ল্যানসেট যুদ্ধের সময় একটি জাহাজে আক্রমণ করে জাহাজটিকে ধ্বংস করে \n২০২৩ সালের ফেব্রুয়ারিতে, একটি ল্যানসেট ড্রোন একটি ইউক্রেনীয় T-৮৪ ট্যাঙ্ককে ধ্বংস করে।  মার্চ ২০২৩ সালে, একটি ব্রিটিশ সরবরাহকৃত স্টর্মার এইচভিএম এয়ার-ডিফেন্স সিস্টেম প্রথমবারের মতো একটি ল্যানসেট ড্রোন দ্বারা ধ্বংস  করা হয়  \nযদিও দূরপাল্লার ইরানি শাহেদ-১৩৬ কামিকাজে ড্রোন ইউক্রেনের বিদ্যুত অবকাঠামোর বিরুদ্ধে ব্যবহার করা হয়, ল্যানসেট উচ্চ-মূল্যের সামরিক লক্ষ্যবস্তুগুলির বিরুদ্ধে একটি নির্ভুল যুদ্ধক্ষেত্র অস্ত্র হিসাবে নিযুক্ত করা হয়, সাধারণত এটি চালু হওয়ার আগে একটি রিকনেসান্স ড্রোন দ্বারা টার্গেটের অবস্থান নির্ণয় করা হহয়। যদিও ল্যানসেট অনেকগুলি ইউক্রেনীয় লক্ষ্যবস্তুতে আঘাত করেছে বলে রেকর্ড করা হয়েছে, তবে অল্পসংখ্যাক টার্গেটকে মিসও করেছে। যেহেতু এর ওয়ারহেড ধারণক্ষমতা কম তাই কিছু ক্ষেত্রে আঘাত করলেও .টার্গেটকে সম্পূর্ণরুপে ধ্বংস করতে  পারে না, কখনও কখনও ছোটখাটো ক্ষতি করে যা মেরামত করা যেতে পারে। আন্তর্জাতিক নিষেধাজ্ঞার কারণে রাশিয়াকে প্রচুর পরিমাণে ল্যানসেট উত্পাদন করা থেকে বাধা দেওয়া হতে পারে, কারণ রাশিয়ান ড্রোনগুলি আমদানি করা ইলেকট্রনিক্সের উপর নির্ভরশীল এবং তাদের বিকল্প খুঁজে পেতে অসুবিধা হচ্ছে। \nওরিক্স, ডাচ ওপেন-সোর্স ইন্টেলিজেন্স ওয়েবসাইট অনুসারে, ল্যানসেট ড্রোন যুদ্ধের সময় ইউক্রেনীয় লক্ষ্যবস্তুতে ১০০ টিরও বেশি সফল আঘাত করেছে এবং প্রতিদিন এর সংখ্যা বৃদ্ধি পাচ্ছে। বেশিরভাগ লক্ষ্যবস্তু ছিল টাউড আর্টিলারি এবং স্ব-চালিত আর্টিলারি সিস্টেম। \n\n\n== তথ্যসূত্র =="}