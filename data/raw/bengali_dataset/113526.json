{"pageid": 113526, "title": "কুটিলা মুড়া", "url": "https://bn.wikipedia.org/wiki?curid=113526", "content": "কুটিলা মুড়া হচ্ছে কুমিল্লার ময়নামতি সেনানিবাস এলাকার একটি প্রত্নস্থান। ঢাকা-কুমিল্লা মহাসড়ক থেকে প্রায় দুই মাইল দক্ষিণে এবং শালবন বিহার থেকে প্রায় তিন মাইল উত্তরে এর অবস্থান। লালমাই পাহাড়ের গুরুত্বপূর্ণ প্রত্নস্থাপনাগুলোর মধ্যে কুটিলা মুড়া অন্যতম। এ স্থানের মাটি খনন করার পর এখানে তিনটি স্তুপ আবিষ্কৃত হয়। ধারণা করা হয় এই তিনটি স্তুপ, বৌদ্ধ দর্শণের ত্রি-রত্ন, বুদ্ধ, ধর্ম এবং সঙ্ঘ এর প্রতীক।\n\n\n== অবস্থান ==\nএটির অবস্থান বর্তমান কুমিল্লা ক্যান্টনমেন্ট অধিদপ্তর। দর্শনার্থীদের জন্য স্থাপনাটি সকাল ১০টা থেকে বিকাল ৫টা পর্যন্ত উন্মুক্ত থাকে।\n\n\n== সময়কাল ==\nআব্বাসীয় খলিফা মু'তাসিম বিল্লাহর (১২৮২ - ১২৫৮) সময়কার একটি অন্যতম নিদর্শন কুটিলা মুড়া। স্থাপনাটির কার্যকাল ছিল সাত শতক থেকে তের শতক পর্যন্ত।\n\n\n== প্রাপ্ত নিদর্শনসমূহ ==\nচারকোনা ভিত্তির উপর নির্মিত হয়েছিল গোলাকার গম্বুজ। এই গম্বুজের উপর আছে হার্মিক ও চূঁড়া। কেন্দ্রীয় স্তুপার মাঝে একটি গোলাকৃতি কক্ষ আছে। এই কেন্দ্রীয় কক্ষের চারপাশে পোড়া ইটের তৈরী ছোট ছোট আটটি কক্ষ তৈরী করা হয়েছিল। ইটের তৈরী অন্য স্তুপার মাঝে একটি গর্ত আবিষ্কৃত হয়েছে যার মধ্য থেকে মাটির তৈরী সিল ও স্বর্ণমুদ্রা উদ্ধার করা হয়েছে। এছাড়াও এখানে সাত-আট শতকের দু'টি পাথরের মূর্তি, প্রচুর অদগ্ধ সীলমোহর ও নিবেদন স্তূপ পাওয়া গিয়েছে, যেগুলি শালবন বৌদ্ধ বিহার জাদুঘরে সংরক্ষণ করা হয়েছে।\n\n\n== তথ্যসূত্র ==\n\n\n== বহিঃসংযোগ ==\n\nকুমিল্লা জেলা তথ্য বাতায়ন"}