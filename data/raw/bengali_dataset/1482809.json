{"pageid": 1482809, "title": "মিকেলে পাররিনেল্লো", "url": "https://bn.wikipedia.org/wiki?curid=1482809", "content": "মিকেলে পাররিনেল্লো (ইতালীয়: Michele Parrinello; জন্ম ৭ই সেপ্টেম্বর, ১৯৪৫) একজন ইতালীয় পদার্থবিজ্ঞানী যিনি মূলত আণবিক গতিবিজ্ঞান (পরমাণু ও অণুসমূহের ভৌত চলনের পরিগণকীয় ছদ্মায়ন) গবেষণা ক্ষেত্রে তাঁর গবেষণাকর্মের জন্য সুপরিচিত। পাররিনেল্লো ও অপর একজন ইতালীয় পদার্থবিজ্ঞানী রোবের্তো কারকে ২০০৯ সালে আন্তর্জাতিক তাত্ত্বিক পদার্থবিজ্ঞান কেন্দ্র ডির‍্যাক পদক প্রদান করে এবং ঐ বছরই তারা সিডনি ফের্নবাখ পুরস্কার বিজয় করেন। কার-পাররিনেল্লো পদ্ধতির বিরামহীন উন্নতির জন্য তাদেরকে এই পুরস্কারগুলি প্রদান করা হয়। তারা প্রথম ১৯৮৫ সালের একটি যুগান্তকারী গবেষণাপত্রে এই পদ্ধতিটি প্রথম প্রস্তাব করেছিলেন। গবেষণাপত্রটির শিরোনাম ছিল ইউনিফাইড অ্যাপ্রোচ ফর মলিকিউলার ডাইনামিক্স অ্যান্ড ডেনসিটি-ফাংশনাল থিওরি (\"Unified Approach for Molecular Dynamics and Density-Functional Theory\" অর্থাৎ \"আণবিক গতিবিজ্ঞান ও ঘনত্ব-অপেক্ষক তত্ত্বের একটি একীভূত কর্মপন্থা\")। এই অভূতপূর্ব উদ্ভাবনের জন্য তাঁরা আরও পুরস্কার অর্জন করে চলেছেন। সম্প্রতি তাঁরা ২০১৭ সালে রাসায়নিক বিজ্ঞানসমূহে ড্রেফাস পুরস্কার ২০২১ সালে রসায়নে বেঞ্জামিন ফ্রাংকলিন পদক বিজয় করেন।\n\n\n== তথ্যসূত্র ==\n\n\n== আরও পড়ুন ==\nAndreoni, W.; Marx, D.; Sprik, M. (2005). \"Editorial: a tribute to Michele Parrinello: from physics via chemistry to biology\", ChemPhysChem, Volume 6, Issue 9 (Special Issue: Parrinello Festschrift)\nCar, R. and Parrinello, M. (1985). \"Unified Approach for Molecular Dynamics and Density-Functional Theory\" Physical Review Letters, Vol. 55, Issue 22\nKühne, T. D.; Krack, M.; Mohamed, F. R. and Parrinello, M. (2007). \"Efficient and Accurate Car-Parrinello-like Approach to Born-Oppenheimer Molecular Dynamics\" Physical Review Letters, Vol. 98, 066401\n\n\n== বহিঃসংযোগ ==\nওয়েব্যাক মেশিনে Parrinello Research Group at ETH Zürich (২০২৩-০৮-১৬ তারিখে আর্কাইভকৃত).\nProfile (and CV) at the Università della Svizzera italiana.\nটেমপ্লেট:FRS 2004"}