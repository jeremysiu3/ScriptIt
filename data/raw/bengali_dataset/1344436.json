{"pageid": 1344436, "title": "সুশ্রী দিব্যদর্শিনী", "url": "https://bn.wikipedia.org/wiki?curid=1344436", "content": "সুশ্রী দিব্যদর্শিনী প্রধান (ওড়িয়া: ସୁଶ୍ରୀ ଦିବ୍ୟାଦାରଶିନି; জন্ম ৮ই সেপ্টেম্বর ১৯৯৭) হলেন একজন ভারতীয় ক্রিকেটার যিনি ওড়িশা এবং ভেলোসিটির হয়ে খেলেন। তিনি একজন ডানহাতি অফ ব্রেক বোলার। দলে তিনি নিচের দিকে ব্যাট করেন। তিনি অনূর্ধ্ব - ২৩ মহিলা চ্যালেঞ্জার ট্রফিতে ইন্ডিয়া গ্রীন দলের নেতৃত্ব দিয়েছিলেন যেখানে ইন্ডিয়া গ্রীন দল টুর্নামেন্টের ফাইনালে পৌঁছেছিল।\n২০১৯ সালে, তিনি মহিলা টি-টোয়েন্টি চ্যালেঞ্জে ভেলোসিটির হয়ে খেলার জন্য নির্বাচিত হন। তিনি ঘরোয়া ভারতীয় ক্রিকেট প্রতিযোগিতায় ওড়িশা মহিলা অনুর্ধ্ব ২৩ দলের অধিনায়কও। তিনি ২০১৯ সালে এসিসি মহিলা উদীয়মান টিম এশিয়া কাপে ভারতের প্রতিনিধিত্ব করেছিলেন, যেখানে তিনি ভারতের পক্ষে সর্বোচ্চ উইকেট শিকারী ছিলেন।\n\n\n== প্রাথমিক জীবন ==\nসুশ্রী দিব্যদর্শিনী প্রধান ১৯৯৭ সালের ৮ই অক্টোবর ওড়িশার ঢেঙ্কানালে জন্মগ্রহণ করেন। সাত বছর বয়সে, তিনি তাঁর আবাসিক কলোনিতে মজা করার জন্য ক্রিকেট খেলতে শুরু করেছিলেন।\nযখন তিনি ১৫ বছর বয়সী হলেন, তখন তিনি ক্লাব প্রশিক্ষক খিরোদ বেহেরার অধীনে প্রশিক্ষণ শুরু করেন। খিরোদ তাঁকে ২০২১ সাল পর্যন্ত প্রশিক্ষণ দিয়েছেন। গ্রুপ জোনাল টুর্নামেন্টে দিব্যদর্শিনী তাঁর নিজ রাজ্য ওড়িশার প্রতিনিধিত্ব করা শুরু করেন। ক্রিকেট ছাড়াও জনপ্রিয় সিনেমা দেখা এবং অভিনয় তাঁর প্রিয় শখ। এমনকি তিনি 'কানা' নামে একটি ক্রিকেট ভিত্তিক তামিল ছবিতে অভিনয়ও করেছিলেন।\n\n\n== কর্মজীবন ==\nসুশ্রী দিব্যদর্শিনী ২০১২ সাল থেকে তাঁর নিজ রাজ্য ওড়িশার প্রতিনিধিত্ব হয়ে খেলছেন। তিনি এখন সীমিত ওভারের ক্রিকেট টুর্নামেন্টে ওড়িশার মহিলা অনুর্ধ্ব ২৩ দলের অধিনায়কও।\n২০১১/১২ এবং ২০১২/১৩ মরশুমে ওড়িশা অনূর্ধ্ব-১৯-এর হয়ে খেলার পর, তিনি ২০১২ সালে আসামের বিরুদ্ধে তাঁর পূর্ণ অভিষেক করেন, সেই খেলায় তিনি ৯ রান করেন এবং একটি উইকেট নেন। দিব্যদর্শিনী ওড়িশার ক্রিকেট দলের নিয়মিত সদস্য হয়ে ওঠেন এবং ২০১৪ সালে ভারত ক-দলের হয়ে খেলা শুরু করেন। তাঁর সেরা বোলিং ৪৩ রানে ৫ উইকেট, ২০২০ সালের মার্চ মাসে, হরিয়ানার বিপক্ষে তিনি এই কৃতিত্ব অর্জন করেন। তিনি পূর্বাঞ্চল এবং ইন্ডিয়া গ্রিনের হয়েও খেলেছেন।\n২০১৯ সালে এসিসি উইমেনস ইমার্জিং টিমস এশিয়া কাপেও তিনি ভারতের হয়ে খেলেছিলেন।\nদিব্যদর্শিনীকে ২০১৯ মহিলাদের টি-টোয়েন্টি চ্যালেঞ্জের আগে ভেলোসিটি স্কোয়াডের অংশ হিসাবে নির্বাচিত করা হয়েছিল। তিনি একটি ম্যাচ খেলেছিলেন, সেই খেলায় তিনি ওয়েস্ট ইন্ডিয়ান ব্যাটার স্ট্যাফানি টেলরকে আউট করেছিলেন। তাঁকে ২০২০ প্রতিযোগিতার জন্য ভেলোসিটি স্কোয়াডে রাখা হয়েছিল, এবং তিনি আবার একটি খেলায় খেলেছিলেন।\n\n\n== তথ্যসূত্র ==\n\n\n== বহিঃসংযোগ ==\nইএসপিএনক্রিকইনফোতে সুশ্রী দিব্যদর্শিনী (ইংরেজি)\nক্রিকেটআর্কাইভে সুশ্রী দিব্যদর্শিনী  (সদস্যতা প্রয়োজনীয়) (ইংরেজি)"}