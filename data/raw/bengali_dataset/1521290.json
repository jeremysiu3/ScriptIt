{"pageid": 1521290, "title": "প্রবীণা", "url": "https://bn.wikipedia.org/wiki?curid=1521290", "content": "প্রবীণা একজন ভারতীয় অভিনেত্রী এবং কন্ঠ শিল্পী যিনি মূলত মালায়ালাম টেলিভিশন ধারাবাহিক এবং চলচ্চিত্রে অভিনয় করেন। প্রবীণা কয়েকটি তামিল টেলিভিশন সিরিজ এবং চলচ্চিত্রেও অভিনয় করেন। তিনি চলচ্চিত্র এবং টেলিভিশন অপেরাতে মায়ের ভূমিকায় অভিনয় করার জন্য পরিচিত। \nতিনি ১৯৯২ সালে গৌরী চলচ্চিত্রে অভিনয়ের মাধ্যমে তার অভিনয় জীবন শুরু করেন।  তিনি ১৯৯৮ সালে অগ্নিসাক্ষী এবং ২০০৮ সালে ওরু পেন্নাম রান্দানুম চলচ্চিত্রে অভিনয়ের জন্য সেরা সহ অভিনেত্রী হিসাবেকেরালা রাজ্য চলচ্চিত্র পুরস্কার সহ বেশ কয়েকটি প্রশংসা পেয়েছেন।  তিনি ২০১০ সালে ইলেকট্রা  এবং ২০১২ সালে ইভান মেঘরূপান চলচ্চিত্রের জন্য সেরা কন্ঠ শিল্পী হিসাবে কেরালা রাজ্য চলচ্চিত্র পুরষ্কার পেয়েছিলেন \n\n\n== কর্মজীবন ==\nতিনি অগ্নিসাক্ষী, ইংলিশ মিডিয়াম, ভাসান্থিয়ুম লক্ষ্মীউম পিন্নে নজানুম, স্বর্ণম এবং ওরু পেনুম রান্দানুম সহ একাধিক জনপ্রিয় চলচ্চিত্রে অভিনয় করেছেন। প্রবীণা অনিল বাবুর কালিয়ুনজালের  চলচ্চিত্রে অভিনয়ের মাধ্যমে মালায়ালম সিনেমায় আত্মপ্রকাশ করেন, যেখানে তিনি অভিনেতা দিলীপের বিপরীতে জুটি বেঁধেছিলেন। ওরাল মাথরামে দ্য ট্রুথ এবং এঝুপুন্না থারাকান  চলচ্চিত্রে তার ভূমিকা স্মরনীয়।\nতিনি চারবার কেরালা রাজ্য চলচ্চিত্র পুরস্কার জিতেছেন। ১৯৯৮ সালে, তিনি অগ্নিসাক্ষীতে তার অভিনয়ের জন্য  সেরা সহ অভিনেত্রী হিসাবে কেরালা রাজ্য চলচ্চিত্র পুরস্কার জিতেছিলেন এবং ২০০৮সালে তিনি ওরু পেনুম রান্দানুম- এ তার ভূমিকার জন্য একই বিভাগে পুনরায় কেরালা রাজ্য চলচ্চিত্র পুরস্কার জিতেছিলেন। ২০১০ এবং ২০১১ সালে, তিনি যথাক্রমে ইলেকট্রা এবং ইভান মেঘরূপান ছবির জন্য সেরা কন্ঠ শিল্পী বিভাগে কেরালা রাজ্য চলচ্চিত্র পুরস্কার জিতেছিলেন।\nপ্রবীনা স্বপ্নম, মেঘম, মৈনম, মাজহাভিল মনোরমা এবং মোহাক্কাদলের মালাখামার -এর মতো অনেক টিভি ধারাবাহিকেও অভিন্য করেছেন। তিনি কৈরালি টিভিতে মামি অ্যান্ড মি, কমেডি স্টারস এবং এশিয়ানেটে স্টার সিঙ্গার সহ বেশ কয়েকটি রিয়েলিটি শো -তে বিচারক হিসেবেও কাজ করেছেন।\n\n\n== ব্যক্তিগত জীবন ==\nপ্রবীণার জন্ম রামচন্দ্রন নায়ার এবং ললিতাবাইয়ের ঘরে। তার বাবা একজন অবসরপ্রাপ্ত কলেজ অধ্যাপক। তার এক বড় ভাই আছে, প্রমোদ রামচন্দ্রন, যিনি মার্কিন যুক্তরাষ্ট্রে একজন সফটওয়্যার ইঞ্জিনিয়ার হিসেবে কাজ করেন। তিনি কেরালার একজন ব্যবসায়ী প্রমোদ নায়ারের সাথে বিবাহ বন্ধনে আবদ্ধ হন। বিয়ের পর, তিনি অভিনয় থেকে কিছুক্ষণের জন্য বিরতি নেন। এই দম্পতির গৌরী প্রমোদ নামে একটি কন্যা সন্তান রয়েছে। \n\n\n== চলচ্চিত্র তালিকা ==\n\n\n== তথ্যসূত্র =="}