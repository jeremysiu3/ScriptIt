{"pageid": 1122225, "title": "টুয়েন্টি-ফাইভ টুয়েন্টি-ওয়ান", "url": "https://bn.wikipedia.org/wiki?curid=1122225", "content": "টুয়েন্টি-ফাইভ টুয়েন্টি-ওয়ান (কোরীয়: 스물다섯 스물하나; আরআর: Seumuldaseos Seumulhana, বাংলা: পঁচিশ একুশ) হচ্ছে একটি দক্ষিণ কোরিয়ান টেলিভিশন সিরিজ যা জং জি-হিয়ন পরিচালিত এবং এতে অভিনয় করছেন কিম তে-রি, নাম জু-হিয়ক, বোনা, ছোয়ে হিয়ন-উক এবং লি জু-মিউং। সিরিজটিতে ১৯৯৮ থেকে ২০২১ সাল পর্যন্ত বিস্তৃত পাঁচটি চরিত্রের রোমান্টিক জীবন চিত্রিত করা হয়েছে। এটি ২০২২ সালের ১২ই ফেব্রুয়ারি তারিখে টিভিএন-এ প্রিমিয়ার হয়েছিল এবং প্রতি শনি ও রবিবার রাত ৯টা ১০ মিনিটে (কোরিয়ান সময়) প্রচারিত হয়েছে। এটি নেটফ্লিক্স-এর মাধ্যমেও স্ট্রিমিংয়ের জন্য উপলব্ধ।\nসম্প্রচার শুরু হওয়ার পর থেকে ধারাবাহিকটি ধারাবাহিকভাবে ৭ সপ্তাহ ধরে জনপ্রিয়তার শীর্ষস্থান ধরে রেখেছে। ধারাবাহিকটি রাজধানী অঞ্চল এবং দেশব্যাপী উভয় ক্ষেত্রেই এর ১৬টি পর্বের জন্য দর্শকদের রেটিংয়ে প্রথম স্থান পেয়েছে। পাশাপাশি, এটি ৩ এপ্রিল শেষ হওয়া সপ্তাহের হিসাবে টানা ছয় সপ্তাহের জন্য নেটফ্লিক্সের \"গ্লোবাল টপ ১০\" (অ-ইংরেজি সংস্করণ), সর্বাধিক দেখা আন্তর্জাতিক নেটফ্লিক্স সিরিজের একটি সাপ্তাহিক তালিকায় স্থান পেয়েছে। চূড়ান্ত পর্বটির দেশব্যাপী গড় দর্শকভাগ হচ্ছে ১১.৫১৩% যা এটিকে ক্যাবল টেলিভিশনের ইতিহাসে সর্বোচ্চ দেখা কোরিয়ান নাটকগুলির মধ্যে একটি করে তুলেছে।\n\n\n== পটভূমি ==\n১৯৯৮ সালে, না হি-দো (কিম তে-রি) সনজুং বালিকা উচ্চ বিদ্যালয়ের ফেন্সিং দলের সদস্য, কিন্তু আইএমএফ সংকটের কারণে দলটি ভেঙে যায়। স্বপ্ন পুরণের জন্য সে তেইয়াং উচ্চ বিদ্যালয়ে বদলি হয় এবং পরে জাতীয় ফেন্সিং দলের সদস্য হতে সক্ষম হয়। আর্থিক সংকটের ফলে বেক ই-জিনের (নাম জু-হিয়ক) পরিবার হঠাৎ আমির থেকে পথের ভিখারি হয়ে পড়ে এবং আলাদা হয়ে যায়। সে একাধিক খণ্ডকালীন চাকরি নিতে বাধ্য হয় এবং পরে খেলাধুলা বিষয়ক সাংবাদিক হয়ে ওঠে।\nবর্তমান সময়ে, না হি-দোর কন্যা কিম মিন-ছে (ছোয়ে মিয়ং-বিন) ব্যালে থেকে অব্যহতি নিয়ে তার দাদিমার কাছে পালিয়ে যায়। তার থাকাকালীন সময়ে সে তার মায়ের ডায়েরি খুঁজে পায় এবং এর মধ্য দিয়ে পরবর্তী কাহিনী অগ্রসর হয়।\n\n\n== অভিনয়ে ==\n\n\n=== প্রধান ভূমিকায় ===\nনা হি-দো চরিত্রে কিম তে-রি\nপ্রাপ্তবয়স্ক না হি-দো চরিত্রে কিম সু-হিয়ন\nঅল্পবয়সী না হি-দো চরিত্রে ওক ইয়ে-রিন\nএকজন অসাধারন অসিক্রীড়ক \nবেক ই-জিন চরিত্রে নাম জু-হিক\nআইএমএফ সংকটে ধ্বংস হওয়া ধনী পরিবারের বড় ছেলে।\nকো ইউ-রিম/জুলিয়া কোয়ের চরিত্রে বোনা (সঙ্গীতশিল্পী)\nদক্ষিণ কোরিয়ার সর্বকনিষ্ঠ অসিক্রীড়া স্বর্ণপদকবিজয়ী এবং না হি-দোর সবচেয়ে বড় প্রতিদ্বন্দ্বী।\nমুন জি-উং চরিত্রে ছোই হিয়ন-উক\nএকজন সাবেক ইন্টারনেট তারকা।\nজি সিউং-ওয়ান চরিত্রে লি জু-মিয়ং\nক্লাসের প্রধান, একজন আধুনিক যুগের জোন অব আর্ক।\n\n\n=== পার্শ্বচরিত্র ===\n\n\n==== না হি-দোয়ের আশেপাশের লোকজন ====\nশিন যে-কিয়ং চরিত্রে স জে-হি\nনা হি-দোয়ের মা এবং ইউবিএস ৯টার সংবাদ-এর প্রধান উপস্থাপক।\nনা সং-জিন চরিত্রে বেক সক-জোয়াং\nনা হি-দোর বাবা। মূলত কল্পনায় দেখানো হয় এবং তাকে হি-দোর অসিক্রীড়ায় আগ্রহের মূল উৎস হিসেবে দেখানো হয়।\nকিম মিন-ছে এর চরিত্রে ছোয়ে মিয়ং-বিন\nনা হি-দোর মেয়ে।\n\n\n==== বেক ই-জিনের আশেপাশে মানুষ ====\nবেক ই-জিনের বাবার চরিত্রে পার্ক ইউন-হি\nআইএমএফের কাছে নষ্ট হয়ে তিনি প্রতিবেদক হয়েছিলেন।\nবেক ই-জিনের মায়ের চরিত্রে কিম ইয়ং-সন\nবেক ই-জিনের মামার চরিত্রে পার্ক জুন-পিও\nতিনি ই-জিনের পরিবারকে গ্রহণ করেন, যাদের দেউলিয়া হওয়ার পরে যাওয়ার কোনও জায়গা ছিল না।\nবেক ই-হিয়ন চরিত্রে ছোয়ে মিন-ইয়ং\nবেক ই-জিনের ছোট ভাই।\n\n\n==== অন্যান্য মূল চরিত্রের পরিবার ====\nজি সিউং-ওয়ানের মায়ের চরিত্রে সো হি-জং\nকো ইউ-রিমের মায়ের চরিত্রে হ জিন-না\nকো ইউ রিমের বাবার চরিত্রে  কিম দোং-গিয়ন\n\n\n==== তেইয়াং উচ্চবিদ্যালয়ের অসিক্রীড়া দল ====\nইয়াং ছান-মি চরিত্রে কিম হাই-ইউন\nঅসিক্রীড়া দলের কোচ যিনি অসিক্রীড়াতে স্বর্ণপদক জয়ী হিসেবে অনেক সম্মান উপভোগ করেছেন।\nলি ইয়ে-জি চরিত্রে জো বো-ইয়ং \n১ম বর্ষের উচ্চ বিদ্যালয়ের ছাত্র, তেইয়াং উচ্চ বিদ্যালয়ের অসিক্রীড়া ক্লাব।\n\n\n=== অন্যান্য ===\nস জুং-হিয়ক চরিত্রে লি ছান-জোং\nইউবিএস সাংবাদিক এবং বেক ইউ-জিনের সিনিয়র\n\n\n=== বিশেষ উপস্থিতি ===\nনা হি-দোয়ের পুরোনো উচ্চবিদ্যালয়ের অসিক্রীড়া ক্লাবের কোচের চরিত্রে লি জুং-ওক\nহোয়াং বো-মি চরিত্রে জং ইউ-মিন \nহোয়াং বো-মি চরিত্রে জং ইউ-মিন\nসনজুং বালিকা উচ্চবিদ্যালয়ের শিক্ষার্থী\nজাতীয় অসিক্রীড়ার প্রতিনিধি জং হো-জিনের চরিত্রে ছোয়ে তে-জুন\nপার্ক পিডি চরিত্রে ইউন জু-মান\nইউবিসের একজন প্রযোজক\nকিম জুন-হো চরিত্রে কিম জুন-হো (অসি ক্রীড়ক)\nজাতীয় অসিক্রীড়া দলে না হি-দোর সিনিয়র\nকিম নাম হি, এক মোবাইল স্টোরের বিক্রেতা চরিত্রে\nহান রিভার সিঅ্যান্ডটির পরিচালকের চরিত্রে জাং জন-হিয়ন\nহান রিভার সিঅ্যান্ডটির সাক্ষাৎকারগ্রাহক চরিত্রে জন সু-হোয়ান\nহান রিভার সিঅ্যান্ডটির সাক্ষাৎকার অনুষ্ঠানের হোস্ট হিসেবে সোং জে-জে\nহান রিভার সিঅ্যান্ডটির চাকরি প্রার্থী চরিত্রে হোং ইউন-জং এবং কু জা-গন\nস্থানীয় বাসিন্দা চরিত্রে ছোয়ে গিও-শিক\nবাসের বৃদ্ধ মহিলা চরিত্রে সোন ইয়ং-সুন\nবেক ইউ-জিনের বাবার মতো দেখতে এক লোকের চরিত্রে জন সে-ইয়োং\n\n\n== প্রযোজনা ==\n\n\n=== অভিনয়ের নটনটী ===\n৭ই সেপ্টেম্বর-এ, কিম তাই-রি, নাম জু-হিউক, বোনা, চোই হিউন-উক এবং লি জু-মিয়ং এদের সিরিজের অভিনয়কারী হিসেবে নিশ্চিত করা হয়েছিল। তিন বছর বিরতির পর ছোট পর্দায় এটি কিম তাই-রির প্রথম উপস্থিতি। ২০১৮ সালে তিনি সর্বশেষ মিস্টার সানশাইন নাটকে অভিনয় করেছিলেন।\n\n\n=== চিত্রগ্রহণ ===\nধারাবাহিকটির চিত্রগ্রহণ শুরু হয়েছিল ৭ই সেপ্টেম্বর, ২০২১ এ।\n\n\n=== মুক্তি ===\nসিরিজটি ২০২২ সালের ১২ই ফেব্রুয়ারি তারিখ থেকে প্রতি শনি ও রবিবার রাত ৯ টায় (কোরিয়ান সময়) সম্প্রচার হচ্ছে।\n\n\n== পর্বসমূহ ==\n\n\n== দর্শকসংখ্যা ==\n\n\n== তথ্যসূত্র =="}