{"pageid": 1432959, "title": "সরকারি লালন শাহ কলেজ", "url": "https://bn.wikipedia.org/wiki?curid=1432959", "content": "সরকারি লালন শাহ কলেজ (ইংরেজি: Government Lalon Shah College) ঝিনাইদহ জেলার হরিণাকুণ্ডু উপজেলার একটি সরকারি কলেজ। কলেজটি ১৯৭২ প্রতিষ্ঠিত হয় এবং ১৯৮৬ সালে কলেজটি সরকারি কলেজে উন্নীত হয়।\n\n\n== ইতিহাস ==\nলালন শাহ সরকারি কলেজ ঝিনাইদহ জেলার হরিণাকুণ্ডু উপজেলার একটি ঐতিহ্যবাহী শিক্ষা প্রতিষ্ঠান। ১৯৭২ সালে কলেজটি প্রতিষ্ঠিত হয়। বাউল সম্রাট লালন শাহ এর নামানুসারে কলেজটির নাম লালন শাহ কলেজ করা হয়। ১৯৮৬ সালে কলেজটি জাতীয়করণ করা হয়। তখন কলেজটি লালন শাহ সরকারি কলেজ নাম ধারণ করে।\n\n\n== বিভাগ সমূহ ==\n\n\n=== উচ্চ মাধ্যমিক ===\nলালন শাহ সরকারি কলেজ উচ্চ মাধ্যমিক পর্যায়ে যশোর বোর্ডের অধীনে ৩টি বিষয় রয়েছে। বিষয়গুলো হলো বিজ্ঞান, ব্যবসায় শিক্ষা ও মানবিক। \n\n\n=== স্নাতক (সম্মান) ===\nকলেজটি জাতীয় বিশ্ববিদ্যালয়ের অধীনে স্নাতক (সম্মান) পর্যায়ে  বাংলা, ইংরেজি, অর্থনীতি, রাষ্ট্রবিজ্ঞান, ইসলামের ইতিহাস ও সংস্কৃতি, দর্শন বিষয় রয়েছে।\n\n\n=== ডিগ্রি (পাস) ===\nবর্তমানে কলেজটিতে ডিগ্রি (পাস) পর্যায়ে  বি.এ. এবং বি.এস.এস. বিষয় রয়েছে।\n\n\n== প্রশাসনিক তথ্য ==\nকলেজ কোড - ৬৯০০\nজাতীয় বিশ্ববিদ্যালয় কোড - ০৬০৩\nইআইআইএন নং- ১১৬৪৪৪\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ২৪ জানুয়ারি ২০২২ তারিখে"}