{"pageid": 1177520, "title": "রাউজান আর.আর.এ.সি. মডেল সরকারি হাই স্কুল", "url": "https://bn.wikipedia.org/wiki?curid=1177520", "content": "রাউজান আর.আর.এ.সি. মডেল সরকারি হাই স্কুল (পূর্ণরূপ: রাউজান রামগতি ধর, রামধন ধর ও আবদুল বারী চৌধুরী মডেল হাই স্কুল ) চট্টগ্রাম জেলার রাউজান উপজেলায় অবস্থিত একটি সরকারি মাধ্যমিক বিদ্যালয়। বিদ্যালয়টি ১৮৯৮ খ্রিষ্টাব্দে প্রতিষ্ঠিত হয় এবং ২০১৮ খ্রিস্টাব্দে জাতীয়তাকরণ করা হয়।  \n\n\n== ইতিহাস ==\n১৮৩৫ খ্রিষ্টাব্দে জমিদার দাতারাম চট্টগ্রামের রাউজানের সুলতানপুরে একটি বিদ্যালয় স্থাপন করেন। ১৮৬২ খ্রিষ্টাব্দে রাউজানের তদানীন্তন মুন্সেফ শোকর আলী এই বিদ্যালয়টিকে থানা সদরে স্থানান্তর করেন। ১৮৯৮ খ্রিষ্টাব্দে বিদ্যালয়টির তৎকালীন প্রধান শিক্ষক ক্ষীরোদ চন্দ্র বিশ্বাস এবং ডাবুয়ার তৎকালীন জমিদার রামগতি ধর ও রামধন ধর এর বৈষয়িক আনুকূল্যে এই প্রতিষ্ঠানটি উচ্চ বিদ্যালয়ে উন্নিত হয় ও কলকাতা বিশ্ববিদ্যালয়ের স্বীকৃতি পায়। ১৯১৯ খ্রিষ্টাব্দে ফটিকছড়ির নিবাসী আবদুল বারী চৌধুরীর অর্থানুকূল্যে এই বিদ্যালয়ের পাশে আরও একটি বিদ্যালয় স্থাপিত হয়। যা স্থানীয় সমাজের তেমন একটা কাম্য ছিল না। ফলে স্থানীয় জনগণ ও  শিক্ষানুরাগী মোহাম্মদ আবুল কাশেম বি,এল এবং রমেশ চন্দ্র ধর -এর  প্রচেষ্টায় উভয় বিদ্যালয় কে সমন্বিত করে রাউজান রামগতি ধর রামধন ধর আবদুল বারী চৌধুরী উচ্চ বিদ্যালয় প্রতিষ্ঠা করা হয়। যা সংক্ষেপে রাউজান আর.আর.এ.সি. মডেল হাই স্কুল নামে পরিচিত। বিদ্যালয়টিকে ২০১৮ খ্রিষ্টাব্দে জাতীয়করণ করা হয়।\n\n\n== আরও দেখুন ==\nবাংলাদেশের বিদ্যালয়ের তালিকা\n\n\n== তথ্যসূত্র =="}