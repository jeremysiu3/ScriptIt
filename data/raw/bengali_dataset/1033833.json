{"pageid": 1033833, "title": "পাঠানী স্যুট", "url": "https://bn.wikipedia.org/wiki?curid=1033833", "content": "পাঠানী স্যুট হল দক্ষিণ এশীয় সংস্কৃতিতে পুরুষদের জন্য একটি জাতিগত পোশাক। মূলত এটি সালোয়ার কামিজের মত একটি মুসলিম পোশাক। এটি আদতে তিনটি পোশাকের সমন্বয়। একটি কুর্তা (টিউনিক সহ), সালোয়ার (একটি আলগা পায়জামা) এবং ওপরে একটি হাতকাটা জামা (ওয়েস্টকোট), হাতকাটা জামাটি ঐচ্ছিক। আনুষ্ঠানিক পোশাক হিসাবে পাঠানী স্যুট পুরুষদের মধ্যে জনপ্রিয় এবং বিশেষ উৎসবগুলিতে, যেমন বিবাহ এবং অন্যান্য উৎসবে এটি পরা হয়। এটিকে খান স্যুট এবং কাবুল স্যুটও বলা হয়\n\n\n== বিবর্তন ==\nপাঠানী স্যুট পোশাকটি ঐতিহ্যবাহী পাঠানী পোশাক পেরাহান ও টুনবান থেকে উদ্ভূত হয়েছে।\nপেরাহানটি কুর্তার মতই উর্দ্ধাঙ্গের পোশাক, এবং টুনবান নিম্নাঙ্গের পোশাক।\n\n\n== বৈশিষ্ট্য এবং ধরন ==\n\n\n=== বৈশিষ্ট্য ===\nপাঠানী স্যুটটি দীর্ঘ কুর্তা, সালোয়ার এবং একটি হাতকাটা জামার (একটি ওয়েস্টকোট)  তিনটি পোশাকের একটি সেট। জ্যাকেট বা ওয়েস্টকোট না পরলেও চলে, সেটি ঐচ্ছিক। পাঠানী স্যুটটি নেহরু জ্যাকেটের সঙ্গে ভাল মানানসই হয়।  কুর্তা এবং সালোয়ারটি একই রঙের হয়।\n\n\n=== ধরন ===\nপাঠানী স্যুট একটি পুরুষালী পোশাক। শাহরুখ খান রইস চলচ্চিত্রে একজন ডনের নামকরা ভূমিকায় একটি কালো স্যুট পরেছিলেন।\nখান-স্যুট বা পাঠানি স্যুট হল বলিউড নায়কদের প্রতিদিনের পোশাক। \n\n\n== আরো দেখুন ==\nপেরাহান ও টুনবান\nপাটিয়ালা শালোয়ার\nসালোয়ার (পাঞ্জাবী সালোয়ার হল পাঞ্জাবি পোশাকের অংশ, যেটি ভারতীয় উপমহাদেশের পাঞ্জাব অঞ্চলের ঐতিহ্যবাহী পোশাক।)\n\n\n== তথ্যসূত্র =="}