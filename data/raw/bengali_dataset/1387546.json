{"pageid": 1387546, "title": "তুবলি উপসাগর", "url": "https://bn.wikipedia.org/wiki?curid=1387546", "content": "তুবলি উপসাগর (আরবি: خليج توبلي) বাহরাইনের পূর্বে বাহরাইন দ্বীপ এবং সিত্রা দ্বীপের মধ্যে অবস্থিত একটি উপসাগর। মানামা উপদ্বীপের সর্বদক্ষিণ হতে উপসাগরের সীমা শুরু হয়। নাবিহ সালেহ দ্বীপটি উপসাগরে অবস্থিত। ১৯৯৭ সালে, টুবলি উপসাগরকে আন্তর্জাতিক গুরুত্বের রামসার জলাভূমির তালিকায় যুক্ত করা হয়।\n\n\n== বাস্তুসংস্থান ==\nঅঞ্চলটি সমৃদ্ধ সামুদ্রিক এবং বিভিন্ন প্রজাতির উপকূলীয় পরিবেশে অভ্যস্থ পাখির আবাস এবং এর সীমানা ঘিরে ম্যানগ্রোভ বনের জন্য পরিচিত ছিল। ম্যানগ্রোভ বন খামারগুলির মধ্য দিয়ে উপসাগরে যাওয়ার পরে মিঠা জলের ঝর্ণার জলের প্রবাহের কারণে বৃদ্ধি করে। উপসাগরটি চিংড়ি এবং সামুদ্রিক মাছের প্রধান প্রজনন ক্ষেত্র। এটি বেশ কয়েকটি পরিযায়ী পাখি প্রজাতির জন্য একটি সাময়িক বিশ্রামক্ষেত্র।\n\n\n== পরিবেশ ==\nতুবলি উপসাগর বর্তমানে বেআইনি ভূমি পুনরুদ্ধার, পরিবেশ দূষণ এবং ঝর্ণা থেকে মিঠা পানির সরবরাহ হ্রাসের কারণে ভুগছে। ১৯৬০ সালে এর আয়তন ২৫ বর্গ কিলোমিটার ছিল, জমি পুনরুদ্ধারের ফলে আকার হ্রাস  পেয়ে এখন মাত্র ১১ বর্গ কিলোমিটারে নেমে এসেছে। রাস সনদ এবং রাস তুবলিতে উপকূলের বেশিরভাগ অংশে যে ম্যানগ্রোভ বন ছিল তা কেবল কয়েকটি ছোট ঝোপের গুচ্ছে পরিণত হয়েছে।\n\n\n== তথ্যসূত্র ==\n\n\n== বহিঃসংযোগ ==\n\nবাহরাইনের পরিবেশ সংরক্ষণ  ওয়েব্যাক মেশিনে আর্কাইভকৃত ১৮ সেপ্টেম্বর ২০১৮ তারিখে\nতুবলি উপসাগর 'একটি হারিয়ে যাওয়া ঐতিহ্য'\nসেতু প্রকল্প 'তুবলি উপসাগরে আঘাত'"}