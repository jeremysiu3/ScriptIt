{"pageid": 1158136, "title": "লায়ন সিনেমাস", "url": "https://bn.wikipedia.org/wiki?curid=1158136", "content": "জয়-লায়ন সিনেমাস, বা সাধারণভাবে লায়ন সিনেমা হলো বাংলাদেশের ঢাকা জেলায় অবস্থিত একটি মাল্টিপ্লেক্স। এটি ২০২২ সালের ঈদ-উল-ফিতরে চালু করা হয়েছিল। এটি দেশের একটি আধুনিক সিনেমা হল।\n\n\n== ইতিহাস ==\n\n\n=== প্রতিষ্ঠা ===\nজমিদার কিশোরীলাল রায় চৌধুরী ১৮৯৭ সালে পুরান ঢাকায় ডায়মন্ড জুবিলি থিয়েটার নামে একটি থিয়েটার নির্মাণ করেন। এই থিয়েটারে নাটক মঞ্চস্থ হতো। পরবর্তীতে চাহিদার কারণে ১৯২৭ সাল থেকে শুধুমাত্র চলচ্চিত্র প্রেক্ষাগৃহে প্রদর্শিত হতো। মির্জা আবদুল কাদের নামে এক ব্যক্তি ১৯৩০ সালে থিয়েটারটি কিনে নেন। তিনি ১৯৩২ সালে এর নাম পরিবর্তন করে লায়ন থিয়েটার রাখেন। থিয়েটারটিতে ৯৩৮ জন দর্শক চলচ্চিত্র দেখতে পারতো।\n\n\n=== সাম্প্রতিক উন্নয়ন ===\nসিনেমা হলটির পরবর্তী মালিক মির্জা আব্দুল খালেক ২০০৫ সালে আর্থিক ক্ষতির কারণে এটি বন্ধ করে দেন। এই সময় তিনি কেরানীগঞ্জের কদমতলী মডেল টাউনে একটি জমি কিনেছিলেন। সেখানে ২০১৪ সালে, তিনি লায়ন শপার্স ওয়ার্ল্ড নামে একটি বিপণিকেন্দ্র স্থাপন করেন। ওই বিপণিকেন্দ্রে তিনি লায়ন সিনেমাস প্রতিষ্ঠা করেন। মাল্টিপ্লেক্সটি ১ মার্চ, ২০১৮ সালে খোলার জন্য নির্ধারিত ছিল এবং তারিখটি ১৬ ডিসেম্বর, ২০১৯-এ পরিবর্তন করা হয়। এটি পরে ২০২২ সালের ঈদ-উল-ফিতরে উদ্বোধন করা হয়।\n\n\n== বৈশিষ্ট্য ==\nমাল্টিপ্লেক্সের আয়তন ১৮ হাজার বর্গফুট। এখানে ২০০ আসন বিশিষ্ট ৪টি হল রয়েছে, সেইসাথে এখানে একটি ফুড কোর্ট ও একটি চলচ্চিত্র জাদুঘর রয়েছে। মাল্টিপ্লেক্সটি বিপণিকেন্দ্রের ৭ম, ৮ম ও ৯ম তলায় অবস্থিত, যেখানে মোট ৮০০ আসন রয়েছে। মাল্টিপ্লেক্স পরিচালনার জন্য কর্তৃপক্ষ জয় সিনেমাসের সাথে একটি চুক্তি করে। এর দুটি হল বিদেশী চলচ্চিত্রের জন্য সংরক্ষিত। প্রেক্ষাগৃহে একটি থ্রিডি হলও রয়েছে।\n\n\n=== সিনেমার ধরন ===\nবাংলাদেশী সিনেমা\nবলিউডের সিনেমা\nহলিউডের সিনেমা\n\n\n== তথ্যসূত্র ==\n\n\n== বহিঃসংযোগ ==\nফেসবুকে লায়ন সিনেমাস"}