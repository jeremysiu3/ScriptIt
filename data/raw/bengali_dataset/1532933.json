{"pageid": 1532933, "title": "গাজী আল-জাবালি", "url": "https://bn.wikipedia.org/wiki?curid=1532933", "content": "গাজী আল-জাবালি (জন্ম ১৯৪৬) একজন ফিলিস্তিনি পুলিশ অফিসার। তিনি ফিলিস্তিনি কর্তৃপক্ষ কর্তৃক নিযুক্ত প্রিভেন্টিভ সিকিউরিটি সার্ভিসের গাজা স্ট্রিপ শাখার প্রধান ছিলেন। ফিলিস্তিনি নিরাপত্তা বাহিনীতে তার মেয়াদের শেষের দিকে তিনি মেজর জেনারেল পদে অধিষ্ঠিত হন।আল-জাবালি ১৯৯০-এর দশকের শুরুর দিকে একজন পুলিশ কমান্ডার এবং গাজা উপত্যকার পুলিশ প্রধান ছিলেন।\n১৯৯৪ সাল থেকে তিনি বারবার ফাতাহ-নেতৃত্বাধীন ফিলিস্তিনি কর্তৃপক্ষের বিরোধী ফিলিস্তিনি গোষ্ঠীগুলির আক্রমণের লক্ষ্যবস্তুতে পরিণত হয়েছেন।তার অফিস লক্ষ্য করে গুলি  এবং একটি বোমা হামলা চালানো হয় যা তার বাড়ির কিছু অংশ ধ্বংস করে দিয়েছে।  ১৯৯৭ সালের জুলাই মাসে ফিলিস্তিনি পুলিশ অফিসারদের একটি ইসরায়েলি চেকপয়েন্টে আক্রমণ করার নির্দেশ দেওয়ার অভিযোগের ভিত্তিতে ১৯৯৭ সালে ইসরায়েল তার বিরুদ্ধে গ্রেপ্তারি পরোয়ানা জারি করে।\nপুলিশ বাহিনীর সাথে সংঘর্ষের সময় পুলিশের গুলিতে তিন ফিলিস্তিনি কিশোরের গুলিতে মৃত্যুর পর আল-জাবালি বিক্ষোভের লক্ষ্যবস্তুতে পরিণত হয়।বিক্ষোভকারীরা দাবি করেন যে আল-জাবালি ওসামা বিন লাদেনের সমর্থনে হামাসের আয়োজিত বিক্ষোভের সময় পাথর নিক্ষেপকারী বিক্ষোভকারীদের গুলি করার জন্য পুলিশ অফিসারদের নির্দেশ দিয়েছিলেন। \n২০০২ সালের জুন মাসে নিরাপত্তা বাহিনীর রদবদলের সময় আল-জাবালি গাজার পুলিশ প্রধানের পদ থেকে পদত্যাগ করেন। এসময়েই, কর্নেল জিব্রিল রাজুবকে বরখাস্ত করা হয় এবং কর্নেল মোহাম্মদ দাহলান পদত্যাগ করেন। পদত্যাগের পাশাপাশি তিনি ফিলিস্তিনি কর্তৃপক্ষের রাষ্ট্রপতি প্রার্থী হিসেবে ইয়াসীর আরাফাতের বিরোধিতা করার ইচ্ছা প্রকাশ করেন।  ২০০৩ সালের অক্টোবরে তিনি গাজা উপত্যকা এবং পশ্চিম তীর উভয় স্থানে ফিলিস্তিনি সিভিল পুলিশ বাহিনীর প্রধান নিযুক্ত হন \n২০০৪ সালের ফেব্রুয়ারিতে গাজা পুলিশ সদর দপ্তরে একটি বন্দুকযুদ্ধকে কিছু কর্মকর্তা আল-জাবালির জীবনের উপর হামলা বলে মনে করেছিলেন। অন্যান্য কর্মকর্তারা সহিংসতার জন্য তার প্রতিদ্বন্দ্বী সংস্থাটির পূর্ব নেতৃত্বদানকারী মোহাম্মদ দাহলানকে দায়ী করেছেন। মোহাম্মদ তাহালান পরবর্তীতে প্রিভেন্টিভ সিকিউরিটি সার্ভিসের দায়িত্ব নিয়েছিলেন।\nআল-জাবালি দুর্নীতি এবং সংবাদপত্রের স্বাধীনতা খর্ব করার জন্য সমালোচিত হন।নাগরিক অধিকার কর্মী ইয়াদ সররাজের গ্রেপ্তারের জন্যও তিনি বহুল সমালোচিত হয়েছিলেন।\n১৭ জুলাই, ২০০৪ তারিখে, পপুলার রেজিস্ট্যান্স কমিটির জেনিন শহীদ ব্রিগেড তাকে বন্দুকের মুখে অপহরণ করে।তারা তার কনভয়ে অতর্কিত হামলা চালায় এবং দুই দেহরক্ষীকে আহত করে। ফিলিস্তিনি রাষ্ট্রপতি ইয়াসির আরাফাত তাকে বরখাস্ত করতে রাজি হওয়ার পরই আল-জাবালিকে মুক্তি দেওয়া হয়। তার স্থলাভিষিক্ত হন আরাফাতের চাচাতো ভাই মুসা আরাফাত, যা পুলিশের উপর জনসাধারণের আস্থা ফিরিয়ে আনতে খুব একটা কার্যকর হয়নি।   \n\n\n== তথ্যসূত্র =="}