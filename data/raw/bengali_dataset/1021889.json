{"pageid": 1021889, "title": "অংশুলা কান্ত", "url": "https://bn.wikipedia.org/wiki?curid=1021889", "content": "অংশুলা কান্ত (ইংরেজি: Anshula Kant, জন্ম: ৭ই সেপ্টেম্বর ১৯৬০) একজন ভারতীয় ব্যাংক-পরিচালক। বর্তমানে তিনি বিশ্বব্যাংক গ্রুপের মুখ্য আর্থিক কর্মকর্তা ও ব্যবস্থাপনা পরিচালক। ২০১৯ সালের ১২ জুলাই তারিখে তিনি এই পদে নিয়োগপ্রাপ্ত হয়েছেন। এর আগে ২০১৮ সালের ৭ই সেপ্টেম্বর তারিখ থেকে ২০১৯ সালের ৩১শে আগস্ট পর্যন্ত তিনি ভারতীয় স্টেট ব্যাংকের ব্যবস্থাপনা পরিচালক পদে অধিষ্ঠিত ছিলেন। তিনি ভারতের উত্তরাখণ্ডের রুরকির অধিবাসী।\n\n\n== প্রারম্ভিক জীবন ও শিক্ষা ==\n১৯৬০ সালের ৭ সেপ্টেম্বর তারিখে ভারতের উত্তরাখণ্ডের রুরকিতে অংশুলা কান্তের জন্ম হয়েছিল। তিনি ১৯৭৯ সালে নয়াদিল্লীর লেডি শ্রীরাম কলেজ থেকে অর্থনীতি বিভাগে স্নাতক ডিগ্রী অর্জন করেছিলেন। তারপর ১৯৮১ সালে তিনি দিল্লী স্কুল অব ইকোনমিক্স থেকে অর্থনীতিতে স্নাতকোত্তর ডিগ্রী লাভ করেন। তিনি ইন্ডিয়ান ইনস্টিটিউট অব ব্যাংকার্সের একজন স্বীকৃতিপ্রাপ্ত সহযোগী।\n\n\n== কর্মজীবন ==\n১৯৮৩ সালে অংশুলা কান্ত ভারতীয় স্টেট ব্যাংকে একজন শিক্ষানবিস কর্মকর্তা হিসাবে যোগদান করেছিলেন। পরবর্তীকালে তিনি এসবিআই-এর মুখ্য মহাব্যবস্থাপক (মহারাষ্ট্র ও গোয়া শাখা), রাষ্ট্রীয় ব্যাংকিং গ্রুপের কার্যপ্রণালীর উপ-ব্যবস্থাপনা পরিচালক ‌ও এসবিআই সিঙ্গাপুর শাখার মুখ্য কার্যনির্বাহী পদে অধিষ্ঠিত ছিলেন। ২০১৮ সালের সেপ্টেম্বর মাসে তিনি দুবছর যাবৎ এসবিআই-এর ব্যবস্থাপনা পরিচালক ও ব্যাংকবোর্ডের সদস্য ছিলেন।\n২০১৯ সালের ১২ জুলাই তারিখে তাঁকে বিশ্ব ব্যাংক গ্রুপের মুখ্য আর্থিক কর্মকর্তা ও ব্যবস্থাপনা পরিচালক হিসাবে নিযুক্ত করা হয়েছে। তিনি উদ্বৃত্তপত্র (ব্যালেন্স শীট) ও ব্যাংকিং গ্রুপে আর্থিক কর্মকর্তা ও বিপদাশঙ্কা ব্যবস্থাপনার দায়িত্বে দায়বদ্ধ। ২০১৯ সালের ৭ অক্টোবর তারিখ থেকে তাঁর কার্যকাল আরম্ভ হয়েছে। এই পদে অধিষ্ঠিত তিনি বিশ্বের প্রথম মহিলা।\n\n\n== ব্যক্তিগত জীবন ==\nঅংশুলা কান্ত উত্তর প্রদেশের বারাণসীর চার্টার্ড অ্যাকাউন্টেন্ট সঞ্জয় কান্তর সাথে বিবাহবন্ধনে আবদ্ধ হয়েছেন। সিদ্ধার্থ নামে তাঁদের একটি পুত্র ও নূপুর নামে একটি কন্যা রয়েছে।\n\n\n== তথ্যসূত্র =="}