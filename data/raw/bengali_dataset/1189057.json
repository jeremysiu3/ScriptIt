{"pageid": 1189057, "title": "ওয়ালিদ চেদিরা", "url": "https://bn.wikipedia.org/wiki?curid=1189057", "content": "ওয়ালিদ চেদিরা ( আরবি: وليد شديرة ; জন্ম: ২২ জানুয়ারি, ১৯৯৮) একজন পেশাদার মরক্কান ফুটবলার। তিনি সেরি বি-এর ক্লাব বারি এবং মরক্কো জাতীয় দলে ফরোয়ার্ড হয়ে খেলেন। ইতালিতে জন্মগ্রহণ করলেও চেদিরা মরক্কোন বংশোদ্ভূত; ২০২২ সাল থেকে আন্তর্জাতিকভাবে মরক্কোর প্রতিনিধিত্ব করেছেন।\n\n\n== ক্লাব ক্যারিয়ার ==\nচেদিরা তার সিনিয়র ক্যারিয়ারের প্রথম চারটি মৌসুম ইতালীয় ফুটবলের নিম্ন, অ-পেশাদার স্তরে কাটিয়েছেন। \n১০ জুলাই, ২০১৯-এ, তিনি সেরি এ ক্লাব পারমার সাথে তিন বছরের চুক্তিতে স্বাক্ষর করেন; পারমা তাকে কিনেই ২২ জুলাই সেরি সি-এর ক্লাবআরেজ্জোতে লোনে পাঠায়। ২৫ আগস্ট লেকোর বিপক্ষে সেরি সি'তে তার অভিষেক ঘটে।  অর্ধেক মৌসুমের পর পারমা ৩১ জানুয়ারি, ২০২০-এ চেদিরাকে লেকোতে লোনে পাঠায়।  সেখানে মেয়াদ শেষ হয়ে এলে একই বছরের ৪ সেপ্টেম্বর তিনি লোনে মান্তোভায় যোগ দেন। \n১৮ জুলাই ২০২১-এ, চেদিরা লোনে বারিতে যোগ দেন।  ৩০ জুন, ২০২২-এ এস. এস. সি. বারিতাকে স্থায়ীভাবে কিনে নেন এবং তাদের মধ্যে জুন, ২০২৫ পর্যন্ত একটি চুক্তি স্বাক্ষরিত হয়।\n\n\n== আন্তর্জাতিক ক্যারিয়ার ==\nচেদিরা ইতালিতে জন্মগ্রহণ করলেও ছিলেন মরক্কোন বংশোদ্ভূত।  ২০২২ সালের ২৩ এবং ২৭ সেপ্টেম্বর যথাক্রমে চিলি এবং প্যারাগুয়ের বিপক্ষে দুটি প্রীতি ম্যাচে মরক্কো জাতীয় দলের হয়ে খেলার জন্য তাকে ডাকা হয়।  দ্বিতীয়ার্ধের বদলি হিসেবে চিলির বিপক্ষে নেমে তার আন্তর্জাতিক অভিষেক ঘটে; মরক্কোও ম্যাচটি ২-০ ব্যবধানে জেতে। \n১০ নভেম্বর ২০২২-এ, কাতারে ২০২২ ফিফা বিশ্বকাপের জন্য তাকে মরক্কোর ২৬ সদস্যের দলে নেওয়া হয়। \n \n২০২২ সালের ১০ ডিসেম্বরে পর্তুগালের বিরুদ্ধে ১-০ গোলে বিজয়ের ম্যাচে তিনি আন্তর্জাতিক ক্যারিয়ারের প্রথম লাল কার্ড পান।\n\n\n== অর্জন ==\nবারি\n\nসেরি সি : ২০২১–২২ (গ্রুপ সি)\nব্যক্তিগত\n\nসেরি বি প্লেয়ার অফ দ্য মান্থ: সেপ্টেম্বর ২০২২ \n\n\n== তথ্যসূত্র ==\n\n\n== বহিঃসংযোগ ==\nসকারওয়েতে ওয়ালিদ চেদিরা  (ইংরেজি)"}