{"pageid": 1333339, "title": "ভি এস সুরেখা", "url": "https://bn.wikipedia.org/wiki?curid=1333339", "content": "ভি এস সুরেখা (মালয়ালম: വി.എസ്. സുരേഖ) (জন্ম (১৯৮৪-০৮-১৪)১৪ আগস্ট ১৯৮৪) একজন ভারতীয় পোল ভল্টার। তিনি ২০১৪ সালে নতুন দিল্লিতে অনুষ্ঠিত ন্যাশনাল ওপেন চ্যাম্পিয়নশিপে ৪.১৫ মিটার উঁচুতে উঠে বর্তমান জাতীয় রেকর্ডটি করেছেন। সুরেখা হলেন প্রথম ভারতীয় মহিলা পোল ভল্টার যিনি ৪.০০ মিটারের ওপর উঠতে পেরেছেন৷\n\n\n== প্রাথমিক জীবন ==\nসুরেখার জন্ম দক্ষিণাঞ্চলীয় রাজ্য কেরালায়। খেলাধুলার প্রতি তাঁর আগ্রহ শৈশব থেকেই শুরু হয়, তাঁর প্রথম আগ্রহ ছিল দীর্ঘ লম্ফকে নিয়ে। হাই স্কুলের সময় তিনি চেন্নাইয়ের প্রাইম স্পোর্টস একাডেমির কোচ নাগরাজের অধীনে পোল ভল্টের অনুশীলন শুরু করেন এবং প্রাক্তন পোল ভল্টার মানিক রাজের প্রযুক্তিগত সহায়তায় তিনি জাতীয় স্তরের জন্য প্রশিক্ষণ নিতে সক্ষম হন।\n\n\n== কর্মজীবন ==\n২০০৩ সালের ২৮শে সেপ্টেম্বর তারিখে বেঙ্গালুরুতে ৪৩তম ওপেন ন্যাশনাল অ্যাথলেটিক চ্যাম্পিয়নশিপে তিনি তাঁর প্রথম জাতীয় রেকর্ড গড়েন ৩.৫১ মিটার ওপরে উঠে। তিনি ২০১৪ সালের নভেম্বর মাসে নতুন দিল্লিতে জাতীয় ওপেন চ্যাম্পিয়নশিপে ৪.১৫ মিটার উচ্চে উঠে নিজের রেকর্ডটি উন্নত করেছিলেন।\nতিনি ২০০৬ সালে দোহা এশিয়ান গেমস এবং ২০০৯ সালের নভেম্বর মাসে এশিয়ান চ্যাম্পিয়নশিপ গুয়াংজুতে ভারতের প্রতিনিধিত্ব করেছেন। ক্রীড়াবিদদের প্রদর্শনের একটি সারাংশ সারণী ১য়ে দেওয়া হয়েছে।\n\n\n== ব্যক্তিগত জীবন ==\nতিনি ট্রিপল জাম্পার এবং ভারতীয় জাতীয় রেকর্ডধারী রঞ্জিত মাহেশ্বরীর সাথে বিবাহ বন্ধনে আবদ্ধ হন। তাঁদের দুই কন্যা রয়েছে, জিয়া এবং স্পর্শ। তিনি ২০১৪ সালে যখন ৪.১৫ মিটারের জাতীয় রেকর্ড গড়েছিলেন, তখন তিনি একটি চার বছরের কন্যার মা ছিলেন।\nতিনি দক্ষিণ রেলওয়ের একজন কর্মচারী।\n\n\n== তথ্যসূত্র ==\n\n\n== বহিঃসংযোগ ==\nভি এস সুরেখার আইএএএফ প্রোফাইল (ইংরেজি)"}