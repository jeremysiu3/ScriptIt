{"pageid": 1194583, "title": "স্যামুয়েল লুকক ব্ল্যাক", "url": "https://bn.wikipedia.org/wiki?curid=1194583", "content": "স্যামুয়েল লুকক ব্ল্যাক (২২ ডিসেম্বর, ১৮৫৯ – ১৮ জুন, ১৯২৯) মার্কিন যুক্তরাষ্ট্রের ওহিও রাজ্যের ডেমোক্র্যাটিক রাজনীতিবিদ যিনি দুই বছরের জন্য কলম্বাসের ৩২তম মেয়র ‌ও পরবর্তীতে একজন বিচারক হিসাবে দায়িত্ব পালন করেছিলেন।\n\n\n== জীবনী ==\nস্যামুয়েল লুকক ব্ল্যাক ২২ ডিসেম্বর, ১৮৫৯ সালে কিম্বল্টন, গার্নসি কাউন্টি, ওহাইওতে জন্মগ্রহণ করেন। তার বাবা উইলিয়াম ব্ল্যাক এবং মা মেরি লুকক। তিনি ১৮৭৮ সালে কেমব্রিজ, ওহিওর পাবলিক স্কুল এবং ১৮৮৩ সালে ওহিও ওয়েসলেয়ান বিশ্ববিদ্যালয়ে স্নাতক হন। তিনি আইন নিয়ে অধ্যয়ন করেছেন এবং ১৮৮৭ সালে বারে ভর্তি হন।\nবারে ভর্তি হওয়ার পরপরই ব্ল্যাক কলম্বাস, ওহিওতে চলে যান ও পাওয়েল, ওয়েন, রিকেটস এবং ব্ল্যাকের সাথে অনুশীলন শুরু করেন। বিচারক নির্বাচিত হওয়া পর্যন্ত তিনি প্রাইভেট প্র্যাকটিস চালিয়ে যান। তিনি প্রথম ১৮৯৬ সালে ফ্র্যাঙ্কলিন কাউন্টির প্রোবেট বিচারকের পদে দৌড়েছিলেন, কিন্তু টড বি গ্যালোওয়ের কাছে হেরে যান। তিনি কলম্বাসের মেয়র পদে প্রতিদ্বন্দ্বিতা করেন এবং ১৮৯৭ সালের বসন্তে রিপাবলিকান এমমেট টম্পকিন্সকে করেন। তিনি মেয়র থাকাকালীন ইউনিয়ন স্টেশনের কাজ সম্পন্ন হয়, মিউনিসিপ্যাল ইলেকট্রিক লাইট প্ল্যান্ট এবং ওয়েস্ট সাইড লেভি (স্কিওটো নদীর উপর) সম্পন্ন হয় এবং পানির ব্যবস্থা উন্নত হয়। তিনি ১৮৯৯ সালের মেয়র নির্বাচনে পুনঃনির্বাচনের জন্য প্রতিদ্বন্দ্বিতা করেন, কিন্তু রিপাবলিকান স্যামুয়েল জে. সোয়ার্টজের কাছে পরাজিত হন।\nব্ল্যাক ১৯০২ সালের নভেম্বরে ফ্র্যাঙ্কলিন কাউন্টির প্রোবেট বিচারক নির্বাচিত হন এবং ফেব্রুয়ারি, ১৯০৩ সালে উপবিষ্ট হন। পরে তাকে সদ্য নির্মিত জুভেনাইল আদালতে স্থানান্তর করা হয়। পরবর্তীতে তিনি অবসর গ্রহণ করেন ও ১৯১৭ সালে পুনরায় প্রাইভেট অনুশীলন শুরু করেন।\nব্ল্যাক ১৮ জুন, ১৯২৯ সালে মারা যান এবং তাকে গ্রিন লন সিমেট্রি, কলম্বাস, ওহিওতে সমাহিত করা হয়।\n\n\n== তথ্যসূত্র ==\n\n\n== বহিঃসংযোগ ==\nফাইন্ড এ গ্রেইভে স্যামুয়েল লুকক ব্ল্যাক (ইংরেজি)\nSamuel Luccock Black at Political Graveyard"}