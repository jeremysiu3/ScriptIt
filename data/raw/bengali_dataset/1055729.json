{"pageid": 1055729, "title": "দীপঙ্কর ভট্টাচার্য", "url": "https://bn.wikipedia.org/wiki?curid=1055729", "content": "দীপঙ্কর ভট্টাচার্য (জন্ম ১৯৬০) একজন ভারতীয় রাজনৈতিক নেতা ও সিপিআইএমএল লিবারেশন দলের সাধারণ সম্পাদক। দীপঙ্কর ভট্টাচার্য উচ্চ মাধ্যমিক বোর্ড পরীক্ষায় প্রথম হয়েছিলেন এবং আইএসআই থেকে স্ট্যাটিকসে স্নাতকোত্তর ডিগ্রী লাভ করেন। ১৯৯৮ সালে বিনোদ মিশ্রের পর তিনি সিপিআই(এমএল) লিবারেশন দলের সাধারণ সম্পাদক নির্বাচিত হন।  তার আগে তিনি ইন্ডিয়ান পিপল'স ফ্রন্ট ও অল ইন্ডিয়া সেন্ট্রাল কাউন্সিল অফ ট্রেড ইউনিয়নসের সাধারণ সম্পাদক ছিলেন।\n\n\n== প্রারম্ভিক জীবন ও পড়াশোনা ==\nদীপঙ্কর ভট্টাচার্য ১৯৬০ সালে ভারতের আসাম রাজ্যের গুয়াহাটিতে জন্মগ্রহণ করেন। তার বাবা বৈদ্যনাথ ভট্টাচার্য ভারতীয় রেলের একজন কর্মী ছিলেন। তিনি কলকাতার কাছে নরেন্দ্রপুরের রামকৃষ্ণ মিশন বিদ্যালয়, নরেন্দ্রপুর থেকে পড়াশোনা শুরু করেন। উচ্ছমাধ্যমিক পরীক্ষায় দীপঙ্কর পশ্চিমবঙ্গের প্রথম স্থান অধিকার করেন তারপর ইন্ডিয়ান স্ট্যাটিস্টিক্যাল ইনস্টিটিউটে ভর্তি হন। সেখান থেকেই তিনি স্নাতক ও স্নাতকোত্তর ডিগ্রী লাভ করেন।\n\n\n== রাজনৈতিক জীবন ==\nইন্ডিয়ান স্ট্যাটিস্টিক্যাল ইনস্টিটিউটে পড়ার সময় থেকেই দীপঙ্কর ভট্টাচার্য রাজনীতিতে জড়িয়ে পড়েন। ১৯৮২ থেকে ১৯৯৪ সাল পর্যন্ত দীপঙ্কর ভট্টাচার্য ইন্ডিয়ান পিপল'স ফ্রন্টের সাধারণ সম্পাদক ছিলেন এবং পরবর্তীতে তিনিঅল ইন্ডিয়া সেন্ট্রাল কাউন্সিল অফ ট্রেড ইউনিয়নসের সাধারণ সম্পাদকও নির্বাচিত হয়েছিলেন।\n\n\n== রাজনৈতিক মতাদর্শ ==\n\n\n== তথ্যসূত্র =="}