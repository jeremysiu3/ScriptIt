{"pageid": 1041466, "title": "দ্য মিস্টিরিয়াস আইল্যান্ড", "url": "https://bn.wikipedia.org/wiki?curid=1041466", "content": "দ্য মিস্টিরিয়াস আইল্যান্ড (ফরাসি: L'Île mystérieuse) হল জুল ভার্ন এর একটি উপন্যাস যা ১৮৭৫ সালে প্রকাশিত হয়। হেটজেল কর্তৃক প্রকাশিত মূল সংস্করণে জুল ফেরাট এর আঁকা অনেকগুলো চিত্র ছিল। উপন্যাসটি ভার্নের টোয়েন্টি থাউজ্যান্ড লিগস আন্ডার দ্য সী (১৮৭০) এবং ইন সার্চ অব দ্য কাস্টাওয়েজ (১৮৬৭–৬৮) এর মিশ্রিত সিকুয়েল, যদিও এটির আবহ ঐ বইগুলোর আবহের থেকে অনেকটাই ভিন্ন। উপন্যাসটির পারম্ভিক খসড়ার নাম ছিল শিপরেকড ফেমিলি: মেরুনড উইথ আংকেল রবিনসন। এটি ভার্নের প্রকাশক কর্তৃক প্রথমে প্রত্যাখ্যাত হয়েছিল এবং প্রকাশের পূর্বে পুনর্লিখিত হয়েছিল। খসড়াটি যে রবিনসন ক্রুসো এবং দ্য সুইস ফেমিলি রবিনসন উপন্যাস দুটি দ্বারা প্রভাবিত ছিল তা বোঝা যায়। ভার্ন তার পরবর্তী উপন্যাস গডফ্রে মরগান (ফরাসি: L'École des Robinsons, ১৮৮২)-এ একই ধরনের আবহ সৃষ্টি করেন।\nদ্য মিস্টিরিয়াস আইল্যান্ড এর কালানুক্রম মূল টোয়েন্ডি থাউজ্যান্ড লিগস আন্ডার দ্য সী এর সাথে বেমানান। টোয়েন্টি থাউজ্যান্ড লিগস আন্ডার দ্য সী এর কাহিনী ১৮৮৬ সালে শুরু হয়। দ্য মিস্টিরিয়াস আইল্যান্ড এর কাহিনী শুরু হয় আমেরিকান গৃহযুদ্ধের সময়কালে, তবুও এর কাহিনী টোয়েন্টি থাউজ্যান্ড লিগস আন্ডার দ্য সী এর কিছু বছর পর সংঘটিত হয় বলে অনুমান করা হয়।\n\n\n== অন্যান্য ভাষায় অনুবাদ ==\nউপন্যাসটি বাংলা ভাষায় সেবা প্রকাশনী হতে শামসুদ্দীন নওয়াব কর্তৃক  রহস্যের দ্বীপ নামে ১৯৭৯ সালে প্রকাশিত হয়।\n\n\n== চিত্রশালা ==\n\n\n== তথ্যসূত্র ==\n\n\n== বহিঃসংযোগ =="}