{"pageid": 1381972, "title": "গুংনাম ফুটবল ক্লাব", "url": "https://bn.wikipedia.org/wiki?curid=1381972", "content": "গুংনাম ফুটবল ক্লাব (কোরীয়: 경남 도민프로축구단, ইংরেজি: Gyeongnam FC; সাধারণত গুংনাম এফসি এবং সংক্ষেপে গুংনাম নামে পরিচিত) হচ্ছে দক্ষিণ কিয়াংসাং প্রদেশ ভিত্তিক একটি দক্ষিণ কোরীয় পেশাদার ফুটবল ক্লাব। এই ক্লাবটি বর্তমানে দক্ষিণ কোরিয়ার দ্বিতীয় স্তরের ফুটবল লিগ কে লিগ ২-এ প্রতিযোগিতা করে। এই ক্লাবটি ২০০৬ সালে প্রতিষ্ঠিত হয়েছে। ১৫,০৭১ ধারণক্ষমতাবিশিষ্ট চাংওন ফুটবল সেন্টারে ক্লাবটি তাদের সকল হোম ম্যাচ আয়োজন করে থাকে। বর্তমানে এই ক্লাবের ম্যানেজারের দায়িত্ব পালন করছেন দক্ষিণ কোরীয় সাবেক ফুটবল খেলোয়াড় সল কি-হিয়ন এবং সভাপতির দায়িত্ব পালন করছেন দক্ষিণ কিয়াংসাং প্রদেশের গভর্নর। বর্তমানে দক্ষিণ কোরীয় রক্ষণভাগের খেলোয়াড় উ জু-সুং এই ক্লাবের অধিনায়কের দায়িত্ব পালন করছেন। \nঘরোয়া ফুটবলে, গুংনাম এপর্যন্ত ১টি শিরোপা জয়লাভ করেছে;। উ জু-সং, চোই ইয়ং-জুন, সন জিয়ং-হিয়ন, কিম দং-চান এবং কিম দো-ইয়বের মতো খেলোয়াড়গণ গুংনামের জার্সি গায়ে মাঠ কাঁপিয়েছেন।\n\n\n== ইতিহাস ==\n২০০৬ মৌসুমে গুংনাম প্রথমবারের মতো দক্ষিণ কোরিয়ার পেশাদার ফুটবলের শীর্ষ স্তর কে লিগ ১-এ অংশগ্রহণ করতে সক্ষম হয়েছিল। ২০০৬ সালের সালের ১২ই মার্চ তারিখে, কে লিগ ১-এ ক্লাব ইতিহাসে নিজেদের প্রথম ম্যাচে কিম দো-কুনের অধীনে গুংনাম জেজু ইউনাইটেডের সাথে ০–০ গোলে ড্র করেছিল। ২০০৬ কে লিগ-এ গুংনাম ৭টি জয় এবং ৫টি ড্রয়ে সর্বমোট ২৬ পয়েন্ট অর্জন করে সামগ্রিক পয়েন্ট তালিকায় ১২তম স্থান অর্জন করেছিল।\n\n\n== তথ্যসূত্র ==\n\n\n== বহিঃসংযোগ ==\n\nদাপ্তরিক ওয়েবসাইট (কোরীয়) (ইংরেজি)"}