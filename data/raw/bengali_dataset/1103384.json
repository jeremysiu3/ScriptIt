{"pageid": 1103384, "title": "এশিয়ানউইক", "url": "https://bn.wikipedia.org/wiki?curid=1103384", "content": "এশিয়ানউইক ছিল আমেরিকার প্রথম এবং বৃহত্তম ইংরেজি ভাষার মুদ্রণ এবং অনলাইন প্রকাশনা যা এশীয় আমেরিকানদের উদ্দেশ্য করে প্রকাশ হত। সংবাদ সংস্থাটি জাতীয়ভাবে এবং সান ফ্রান্সিসকো উপসাগরীয় অঞ্চলে \"এশীয় মার্কিনদের কণ্ঠ\" হিসাবে একটি গুরুত্বপূর্ণ ভূমিকা পালন করে। এটি সমস্ত এশীয় জাতিগোষ্ঠীদের নিয়ে সংবাদ প্রকাশ করত।\nএশিয়ানউইকের প্রকৃতি তার নামের মধ্যেই প্রতিফলিত হয় - এটি সাপ্তাহিকভাবে এবং প্যান-জাতিগত এশীয় পরিচয়ের উপর লক্ষ্য করে, একমাত্র ইংরেজি প্রকাশনা হিসেবে এশীয় সম্প্রদায়কে তুলে ধরে কাজ করত। এশিয়ানউইক সান ফ্রান্সিসকোর ফ্যাং পরিবারের মালিকানাধীন এবং পরিচালিত সংবাদপত্রগুলির অন্যতম একটি ছিল, অন্যদুটি হল সান ফ্রান্সিসকো ইন্ডিপেন্ডেন্ট এবং সান ফ্রান্সিসকো এক্সামিনার। এটি ১৯৭৯ সালে জন ফ্যাং প্রতিষ্ঠা করেন এবং ১৯৯৩-২০০৯ সাল পর্যন্ত জেমস ফ্যাং দ্বারা পরিচালিত হয়।\nএশিয়ান উইকের সদর দপ্তর সান ফ্রান্সিসকোর চায়নাটাউনে অবস্থিত ছিল। এটি ২০০৯ সালে সাপ্তাহিক মুদ্রণ সংস্করণ প্রকাশ করা বন্ধ করে দেয় এবং ২০১২ সালে অনলাইন প্রকাশনাও বন্ধ করে দেয়। তবে এশিয়ানউইক এখনও মাঝে মাঝে তাদের বিশেষ সংস্করণ প্রকাশ করে এবং এশিয়ানউইক ফাউন্ডেশনের সাথে তাদের কার্যক্রম অব্যাহত রেখেছে।\n\n\n== তথ্যসূত্র =="}