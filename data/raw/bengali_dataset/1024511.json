{"pageid": 1024511, "title": "সুসমাচার প্রচারণা", "url": "https://bn.wikipedia.org/wiki?curid=1024511", "content": "সুসমাচার প্রচারণা (প্রাচীন গ্রিক: εὐαγγέλιον; ইংরেজি: evangelism) বলতে খ্রীষ্টধর্মে যীশুখ্রীষ্টের বাণী ও শিক্ষা ছড়িয়ের দেওয়ার উদ্দেশ্যে সুসমাচার প্রচার করাকে বোঝানো হয়। সুসমাচার প্রচারণায় বিশেষজ্ঞ খ্রীষ্টানদের সুসমাচার প্রচারক বলা হয়। নিজ সম্প্রদায়ের মধ্যে বা ময়দানে প্রচারাভিযাত্রী হিসেবে কর্মরত পাদ্রিদেরও সুসমাচার প্রচারক বলা হয়, যদিও কিছু খ্রীষ্টীয় ঐতিহ্যে তাদের মিশনারি ডাকা হয়। সুসমাচার প্রচারণাকে উৎসাহ প্রদানকারী খ্রীষ্টান দলগুলোকে প্রায়ই সুসমাচার প্রচারণাবাদী হিসেবে ডাকা হয়।\n\n\n== ব্যুৎপত্তি ==\n\nসুসমাচার প্রচারণা শব্দটি কইনি গ্রীক শব্দ εὐαγγέλιον (প্রতিবর্ণীকরণে euangelion) থেকে লাতিনায়িত evangelium থেকে এসেছে যা চতুঃসুসমাচারের কানোনীয় শিরোনামে ব্যবহৃত হয়েছে। গ্রীক εὐαγγέλιον শব্দটির মূল অর্থ ছিল সুখবরের বিনিময়ে বাণীবাহককে প্রদত্ত উপহার (εὔ অর্থ \"সু/ভালো\", ἀγγέλλω অর্থ \"আমি বাণী বহন করি\") এবং পরবর্তীতে সুসংবাদ অর্থে ব্যবহৃত হয়েছিল।\n\n\n== তথ্যসূত্র =="}