{"pageid": 1434977, "title": "কৃষি অর্থনীতি শাস্ত্র", "url": "https://bn.wikipedia.org/wiki?curid=1434977", "content": "কৃষি অর্থনীতি শাস্ত্র, কৃষি অর্থনীতিবিদ্যা বা সংক্ষেপে কৃষি অর্থনীতি (ইংরেজি Agricultural economics বা agro-economics) বলতে অর্থনীতি শাস্ত্রের একটি ফলিত শাখাকে বোঝায় যেখানে কৃষিজাত দ্রব্যের (খাদ্যদ্রব্য, আঁশ বা তন্তু জাতীয় দ্রব্য, ইত্যাদি) উৎপাদন ও বিতরণের মূল্যায়ন ও কাম্যতমকরণে অর্থনৈতিক তত্ত্ব প্রয়োগ করা হয়। কৃষি অর্থশাস্ত্রে কৃষি প্রক্রিয়াতে অনুপ্রবিষ্ট কৃষকদের মোট ব্যয় ও সেগুলি থেকে প্রাপ্ত মোট আয় প্রাক্কলন করা হয়, বিশেষ করে পরিবর্তনশীল ব্যয়ের বিপরীতে প্রাপ্ত আয় (অর্থাৎ কৃষকের আয়কৃত মুনাফা বা লাভ) বের করা হয়। এতে প্রতি একর জমিতে ব্যয় ও আয়ের হিসাব কলন করা হয়।\nভূমির ব্যবহার সংক্রান্ত অর্থশাস্ত্রের একটি শাখা থেকে কৃষি অর্থনীতি শাস্ত্রের উৎপত্তি ঘটে। এটিতে উত্তম মৃত্তিকা বাস্তুসংস্থান বজায় রেখে শস্যের ফলন সর্বোচ্চকরণের উপর মনোযোগ কেন্দ্রীভূত করা অয়। ২০শ শতাব্দীর পুরোটা জুড়ে এই শাস্ত্রটি বিকাশ লাভ করে এবং বর্তমানে এর আওতা ব্যাপক। বর্তমানে কৃষি অর্থশাস্ত্রের অনেকগুলি ফলিত উপক্ষেত্র আছে এবং এর সাথে সনাতনি অর্থশাস্ত্রের অনেক সংযোগ আছে। কৃষি অর্থনীতিবিদরা অর্থনীতি শাস্ত্র, অর্থমিতি, উন্নয়ন অর্থনীতি শাস্ত্র ও পরিবেশ অর্থনীতি শাস্ত্রের গবেষণায় তাৎপর্যপূর্ণ অবদান রেখেছেন। কৃষি অর্থনীতি শাস্ত্র সরকারের খাদ্য নীতি, কৃষি নীতি ও পরিবেশ নীতির উপর প্রভাব রাখে।\n\n\n== তথ্যসূত্র ==\n\nটেমপ্লেট:Population"}