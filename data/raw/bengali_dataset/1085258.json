{"pageid": 1085258, "title": "আফগান ফিল্ম", "url": "https://bn.wikipedia.org/wiki?curid=1085258", "content": "আফগান ফিল্ম (আফগান ফিল্ম অর্গানাইজেশন; অনুবাদঃ আফগান চলচ্চিত্র সংস্থা) ১৯৬৮ সালে প্রতিষ্ঠিত আফগানিস্তানের রাষ্ট্র পরিচালিত চলচ্চিত্র কোম্পানী। বর্তমান মহাপরিচালক সাহরা করিমি, যিনি ব্রাতিস্লাভার একাডেমি অব পারফর্মিং আর্টস থেকে চলচ্চিত্রনির্মাণে পিএইচডি ডিগ্রি অর্জনকারী প্রথম আফগান নারী ও সংস্থাটির প্রথম মহিলা সভাপতি।\nআফগান ফিল্ম রাষ্ট্রীয় পৃষ্টপোষকতায় চলচ্চিত্র নির্মাণ একই সাথে আফগানিস্তানের চলচ্চিত্র সংরক্ষণাগার হিসেবে কাজ করে। তালেবানদের হাতে সংস্থাটির রক্ষিত অনেক চলচ্চিত্র ধ্বংস করা হয়েছিল, যদিও কিছু কর্মীরা তাদের জীবনের ঝুঁকি নিয়ে মূল্যবান চলচ্চিত্র সংরক্ষণ করেছিল। এই ঘটনা নিয়ে ২০১৫ সালে নির্মিত এ ফ্লিকারিং ট্রুথ প্রামাণ্যচিত্রে বেশ কয়েকটি উদ্ধার ও সংরক্ষণাগার প্রচেষ্টার কথা বলা হয়েছে।  ২০১৯ সালের ৩ আগস্ট, একটি আট দিনের চলচ্চিত্র উৎসবে আফগানিস্তানের স্বাধীনতার শততম বার্ষিকী উদযাপনে দেশের বিভিন্ন প্রেক্ষাগৃহে ১০০টি চলচ্চিত্র প্রদর্শন করেছিল।\n২০১৯ সালে আফগান-কানাডিয়ান চলচ্চিত্র নির্মাতা, এরিয়েল নসর পরিচালিত দ্য ফরবিডেন রিল, প্রামাণ্যচিত্র যেটিতে সাক্ষাৎকার এবং আর্কাইভের মাধ্যমে আফগান ফিল্মের ইতিহাস বর্ণনা করে। চলচ্চিত্রটি আন্তর্জাতিকভাবে আইডিএফএ ২০১৯ প্রথম প্রদর্শিত হয় এবং হট ডক্স কানাডীয় আন্তর্জাতিক প্রামাণ্যচিত্র উৎসব ২০২০- এ রজার্স অডিয়েন্স অ্যাওয়ার্ড জিতেছে।\n\n\n== তথ্যসূত্র =="}