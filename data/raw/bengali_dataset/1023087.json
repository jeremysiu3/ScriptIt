{"pageid": 1023087, "title": "মেহের বানু", "url": "https://bn.wikipedia.org/wiki?curid=1023087", "content": "মেহের বানু (জন্ম: ১৯৯৪) হচ্ছেন পাকিস্তানের একজন অভিনেত্রী; লাহোরে জন্মগ্রহণকারী মেহের পাকিস্তানি নাটক, চলচ্চিত্র এবং ওয়েব ধারাবাহিকে কাজ করেছেন। ২০১২ থেকে ২০১৩ সালে এআরওয়াই ডিজিটাল চ্যানেলে প্রচারিত 'দাগ' নাটকে অভিনয়ের জন্য মেহের লাক্স স্টাইল পুরস্কারের জন্য মনোনয়ন প্রাপ্ত হয়েছিলেন (সেরা অভিনেত্রী বিষয়শ্রেণীতে)। তিনি ২০২০ সালে মুক্তিপ্রাপ্ত ওয়েব ধারাবাহিক 'চুড়েলস'-এ নারীবাদী চরিত্র 'জোবায়দা' নামে অভিনয় করেছিলেন।\n\n\n== কর্মজীবন ==\nমেহের মূলত টেলিভিশন নাটকে অভিনয়ের জন্য ভালো পরিচিত। এআরওয়াই ডিজিটালের 'দাগ' (২০১২) নাটকে উমামা চরিত্রে অভিনয়ের জন্য মেহের প্রশংসিত হন এবং ২০১৩ সালের লাক্স স্টাইল পুরস্কার অনুষ্ঠানে মনোনীত হন। মেহেরের অভিনীত আরো গুরুত্বপূর্ণ নাটক হচ্ছে জিও টিভিতে প্রচারিত 'মিস ফায়ার' (২০১৩-২০১৪), উফ ইয়ে মহাব্বাত (২০১৪) এবং হাম টিভির 'বান্টি আই লাভ ইউ' (২০১৩-২০১৪)।\n২০১৮ সালে মুক্তিপ্রাপ্ত 'মোটরসাইকেল গার্ল' ছিলো মেহের অভিনীত প্রথম চলচ্চিত্র।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে মেহের বানু (ইংরেজি)"}