{"pageid": 1346171, "title": "এম. শ্রীশা", "url": "https://bn.wikipedia.org/wiki?curid=1346171", "content": "এম. শ্রীশা হলেন একজন ভারতীয় তামিল নেপথ্য সঙ্গীতশিল্পী (প্লেব্যাক গায়ক) এবং একজন রাজ্য স্তরের শ্যুটিং চ্যাম্পিয়ন। তিনি তামিলনাড়ুর কোয়েম্বাটুর থেকে এসেছেন।\n\n\n== প্রাথমিক জীবন এবং শিক্ষা ==\nশ্রীশার মাতা ও পিতার নাম যথাক্রমে মণিমেখলাই মোহন এবং এস. মোহনদাস, তাঁরা এসএসভিএম শিক্ষা প্রতিষ্ঠানের সঙ্গে যুক্ত। শ্রীশা শৈশবেই, ৮ বছর বয়স থেকে গান শেখা শুরু করেছিলেন। তিনি মেট্টুপালায়মের শ্রী সরস্বতী বিদ্যা মন্দিরে (এসএসভিএম শিক্ষা প্রতিষ্ঠান) পড়াশোনা করেছেন। তিনি তাঁর প্রথম অ্যালবাম প্রকাশ করার সুযোগ পান সুরকার ধীনার সাথে এবং এরপর তিনি একাধিক অ্যালবাম প্রকাশ করেন। শ্রীশা ভ্যাঙ্কুভারের ইউনিভার্সিটি অফ ব্রিটিশ কলাম্বিয়ায় শিল্পোদ্যোগ বিষয়ে বি কম করেছেন।\n\n\n== কর্মজীবন ==\nশ্রীশা তাঁর প্রথম গানের অ্যালবাম - পুঠিয়া ভারতী - প্রকাশ করেছিলেন ১৫ বছর বয়সে, এটি সুব্রামনিয়া ভারতীর কবিতার উপর ভিত্তি করে তৈরি হয়েছিল। তিনি তাঁর দ্বিতীয় অ্যালবাম অষ্টমালা এবং তারপরে শ্রীগদীপেন নামে তৃতীয় অ্যালবাম প্রকাশ করেছিলেন। তৃতীয় অ্যালবামটি গায়ক-সুরকার শ্রীনিবাসের সাথে যৌথ সহযোগিতায় প্রকাশ পেয়েছিল। তাঁর সর্বশেষ অ্যালবাম হল আরুইরে, যেখানে তিনি গীতিকার মাধন কার্কি এবং সঙ্গীতশিল্পী ধরন কুমারের সহযোগিতায় অ্যালবাম তৈরি করেছেন। একই সময়ে, শ্রীশা শ্যুটিং অনুশীলন করেন এবং অসংখ্য পুরস্কার জিতেছেন। তিনি বর্তমানে শ্যুটিংয়ে মনোযোগ দেবার সিদ্ধান্ত নিয়েছেন এবং অলিম্পিকের জন্য প্রস্তুতি নিচ্ছেন। শ্রীশা বর্তমানে রুহ আর্লি ইয়ারসের সহ-প্রতিষ্ঠাতা এবং এসএসভিএম ইনস্টিটিউশনের শিক্ষা পরিচালক। তিনি কোয়েম্বাটোর শহরে ভারত সরকারের স্বচ্ছ ভারত মিশনের অ্যাম্বাসেডর এবং জীবনে সামাজিক দায়বদ্ধতা আনতে এবং মানুষ ও পরিবেশের জন্য ইতিবাচক ফলাফল তৈরিতে সহায়তা করার প্রবক্তা।\n\n\n== পুরস্কার এবং স্বীকৃতি ==\nমাদুরাইতে তামিলনাড়ু স্টেট শ্যুটিং চ্যাম্পিয়নশিপে স্বর্ণপদক এবং জয়\nসাব জুনিয়র এবং মহিলা বিভাগে রাজ্য রেকর্ড।\nপুনেতে ১৬তম অল ইন্ডিয়া কুমার সুরেন্দ্র সিং ইন্টার-স্কুল শ্যুটিং চ্যাম্পিয়নশিপে ১০ মিটার ওপেন সাইট এয়ার রাইফেলে সোনা জেতেন।\n\n\n== তথ্যসূত্র =="}