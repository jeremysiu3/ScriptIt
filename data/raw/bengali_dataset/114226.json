{"pageid": 114226, "title": "মৌলিক তারা", "url": "https://bn.wikipedia.org/wiki?curid=114226", "content": "পুরো আকাশ জুড়ে সুষমভাবে বিস্তৃত তুলনামূলকভাবে কম সংখ্যক উজ্জ্বল তারাকে মৌলিক তারা বলে। এই তারাগুলো গাঠনিক দিক থেকে কোনো মৌলিক কাঠামো বা বিশেষ কোনো বৈশিষ্ট্যের ধারক নয়। কিন্তু এই তারাগুলোর অবস্থানের সাথে তুলনা করে অন্যান্য তারা বা অনুরূপ বস্তুর অবস্থান নির্ণয় করা হয়। এজন্যই এগুলো মৌলিক তারা, যার কারণে এই তারাগুলোর অবস্থান নিখুঁতভাবে পরিমাপ করা হয়। পরবর্তীতে অন্যান্য বস্তুর অবস্থান এ গুলোর সাথে তুলনা করে অপেক্ষাকৃত কম জটিল পদ্ধতিতে পরিমাপ করা হয়, পৃথিবীর গতি কম হলেও তারাদের নিজস্ব গতির কারণে মৌলিক তারাগুলোর অবস্থানও সবসময় পরিবর্তিত হয়। এ জন্য এগুলো কোন নির্দিষ্ট সময়ে যে কোনো বস্তু পরিমাপের ক্ষেত্রে এই পরিবর্তনটুকুও হিসাবের মধ্যে আনতে হয়।"}