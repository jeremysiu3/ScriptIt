{"pageid": 1330286, "title": "ঊর্ধ্বকমা", "url": "https://bn.wikipedia.org/wiki?curid=1330286", "content": "ঊর্ধ্বকমা বা অ্যাপস্ট্রফি (ইংরেজি: apostrophe) হল একটি যতিচিহ্ন।\n\n\n== বাংলা ভাষা ==\nবাংলা ভাষায় এটি তিনটি কারণে ব্যবহৃত হয়:\n\nদুটি শব্দের অর্থ ভিন্ন কিন্তু বানান একই হলে, যেমন: পাটা এবং পা'টা।\nসাধু ভাষা থেকে চলিত ভাষায় রূপান্তরিত করার সময় বাদ পড়ে যাওয়া বর্ণকে বা বর্ণদের বোঝানোর জন্য, যেমন: হইল (সাধু ভাষা) থেকে হ'ল (চলিত ভাষা)।\nইংরেজি ভাষা থেকে গৃহীত শব্দে ঊর্ধ্বকমা থাকলে, যেমন: সেন্ট পল'স ক্যাথিড্রাল।\nতবে বর্তমানে বাংলা ভাষায় ঊর্ধ্বকমার বেশি প্রচলন নেই।\n\n\n== ইংরেজি ভাষা ==\nইংরেজি ভাষায় ঊর্ধ্বকমা দুটি কারণে ব্যবহৃত হয়:\n\nকোন শব্দ বা শব্দগুচ্ছকে সংক্ষেপিত করা হলে বাদ পড়ে যাওয়া বর্ণকে বা বর্ণদের বোঝানোর জন্য, যেমন: do not থেকে don't।\nবিশেষ্য পদে পজেসিভ (ইংরেজি: possessive) বোঝানোর জন্য, যেমন: Saint Paul's Cathedral।"}