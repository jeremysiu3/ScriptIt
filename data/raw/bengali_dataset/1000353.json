{"pageid": 1000353, "title": "সাঁতারের স্যুট", "url": "https://bn.wikipedia.org/wiki?curid=1000353", "content": "সাতারের স্যুট  হল জল-ভিত্তিক ক্রিয়াকলাপে জড়িত বা জল ক্রীড়ায় পরিধান করা হয় এমন বস্ত্র। এটি ব্যবহার করা হয় সাঁতার, ডাইভিং এবং সার্ফিং ইত্যাদি জল ক্রীড়ায়, এছাড়া সূর্যের আলোকে সূর্য স্নান করার সময় ও এই বস্ত্র পরিধান করা হয়। পুরুষ, মহিলা এবং শিশুদের বস্ত্র বিভিন্ন ধরনের হতে পারে। একটি সাঁতারের স্যুটকে বিভিন্ন নামে বর্ণনা করা যায়, যার মধ্যে কয়েকটি কেবলমাত্র নির্দিষ্ট স্থানে ব্যবহৃত হয়, যেমন সাঁতারের পোশাক, স্নানের পোশাক, সাঁতারের পরিচ্ছদ, স্নানের পরিচ্ছদ, সাঁতারের স্যুট, কোসি (\"কস্টিউম\" বা পরিচ্ছদের সংক্ষিপ্ত রূপ), এবং পুরুষদের জন্য সাঁতারের হাফপ্যান্ট।\nসাঁতারের পোশাকটি অন্তর্বাস হিসাবে অনেক খেলায় পরা যেতে পারে যেখানে জলপোশাক প্রয়োজন হয়, যেমন ওয়াটার স্কিইং, স্কুবা ডাইভিং, সার্ফিং এবং ওয়েকবোর্ডিং। পরিধানকারীর শারীরিক বৈশিষ্ট্য প্রদর্শন করতেও সাঁতারের পোশাকগুলি পরা যেতে পারে, যেমনটি করা হয় সৌন্দর্য প্রতিযোগিতায় বা শরীর গঠন প্রতিযোগিতায় এবং সৌন্দর্য আলোকচিত্র গ্রহণের সময়। এছাড়াও বার্ষিক স্পোর্টস ইলাস্ট্রেটেড সুইমসুট সংখ্যার মতো পত্রিকার বিশেষ সংখ্যায় দেখা যায় সাঁতারের পোশাক পরিহিত মডেল এবং ক্রীড়া ব্যক্তিত্বদের।\nআধুনিক সাঁতারের পোশাকগুলির শৈলীর একটি বিস্তৃত পরিসীমা রয়েছে, কতখানি শরীর ঢাকা থাকবে এবং কি উপাদানে বস্ত্রটি তৈরি তার ওপর নির্ভর করে এই বিভিন্নতা হয়। শৈলীর পছন্দগুলি সম্প্রদায়ের শালীনতার মান ছাড়াও বর্তমান ফ্যাশন এবং ব্যক্তিগত পছন্দের উপর নির্ভর করে। উপলক্ষ বিবেচনা করেও পছন্দটি করা হয়, উদাহরণ স্বরূপ, এটি সূর্য স্নানের মতো কোন পরোক্ষ উপলক্ষে অথবা সার্ফিং বা সাঁতারের পোশাকের প্রতিযোগিতার মতো কোনও সক্রিয় ক্রিয়াকলাপের জন্য পরা হচ্ছে কিনা। পুরুষদের জন্য সাঁতারের পোষাকে সাধারণত বক্ষ অনাবৃত থাকে, মহিলাদের জন্য পোশাকে সাধারণত বক্ষ আবৃত করা হয়।\n\n\n== উপাদান ==\n১৯২০-এর দশকে আঁটসাঁট সাঁতারের পোশাকগুলি তৈরিতে রেয়ন ব্যবহৃত হত, কিন্তু এর স্থায়িত্ব, বিশেষত ভেজা অবস্থায়, খুব ভালো ছিলনা, এর সাথেও কখনও কখনও জার্সি এবং সিল্ক ব্যবহৃত হত।\n১৯৩০ এর দশকে, বিশেষ করে তরুক্ষীর এবং নাইলনের মত নতুন সামগ্রী দিয়ে সাঁতারের পোশাক তৈরি করা হচ্ছিল এবং ব্যবহৃত হচ্ছিল। ধীরে ধীরে সাঁতারের স্যুটগুলি আঁটোসাঁটো হতে শুরু করল, বিশেষত মহিলাদের সাঁতারের সুটগুলি।\nকিছু সংস্থা তাদের সাঁতারের পোশাকের জন্য পুনর্ব্যবহারযোগ্য উপকরণগুলি ব্যবহার করার কথা ভাবতে শুরু করেছে। তারা এমন সংস্থাগুলির সাথে কাজ করছে যারা মাছ ধরার জাল, নাইলন বর্জ্য এবং তীররেখা, নৌপথ ও উপকূলীয় স্থান থেকে প্লাস্টিক পুনরুদ্ধার করে টেক্সটাইল উপাদানগুলিতে রূপান্তরিত করেছে।\n\n\n== সাঁতার পোশাকের শৈলী ==\nপশ্চিমী সংস্কৃতিতে, পুরুষদের সাঁতারের পোশাকের মধ্যে রয়েছে বোর্ডশর্টস, জ্যামার, সাঁতারের ট্রাংকস্‌, ব্রিফস অথবা \"স্পিডো\", থং, এবং জি-স্ট্রিং, শরীরের নিম্নাংশ অনাবৃত থাকার উর্দ্ধক্রমানুসারে। মহিলাদের সাঁতারের স্যুটগুলির মধ্যে রয়েছে ওয়ান পিস সুইমস্যুট, বিকিনি, বা থং। প্রবণতা অনুযায়ী এগুলির নিদর্শন, দৈর্ঘ্য এবং গঠন পরিবর্তিত হলেও, স্যুটের মূল বৈচিত্র্যে তেমন কোন পরিবর্তন হয়নি। একটি সাম্প্রতিক উদ্ভাবন হল বুরকিনি, যেটিকে কিছু মুসলিম মহিলা পছন্দ করেছেন, যে পোশাকে গোটা দেহ এবং মাথা (তবে মুখ নয়) ঢাকা থাকে, অনেকটাই একজন ডুবুরির জলপোশাকের মত। এগুলি সমস্ত শরীর ঢাকা সাঁতারের পোশাকের একটি আধুনিক সংস্করণ, যেগুলি সমুদ্রের স্নানের জন্য বহু শতাব্দী ধরে ব্যবহার হয়েছে, কিন্তু শালীন পোশাকে ইসলামের ঐতিহ্যের সাথে সঙ্গতিপূর্ণ। মিশরে, \"শরিয়াহ সাঁতারস্যুট\" শব্দটি সমস্ত শরীর ঢাকা সাঁতারের পোশাক বর্ণনা করতে ব্যবহৃত হয়।\n\n\n== See also ==\n1907 Sydney bathing costume protests\nBikini in popular culture\nList of swimwear manufacturers\nWomen's beachwear fashion\n\n\n== তথ্যসূত্র ==\n\n\n== বহিঃসংযোগ ==\n\nটেমপ্লেট:Competitive swimwear"}