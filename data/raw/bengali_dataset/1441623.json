{"pageid": 1441623, "title": "কাস্তেলো লুকেবা", "url": "https://bn.wikipedia.org/wiki?curid=1441623", "content": "কাস্তেলো জুনিয়র লুকেবা (ফরাসি: Castello Lukeba; জন্ম: ১৭ ডিসেম্বর ২০০২; কাস্তেলো লুকেবা নামে সুপরিচিত) হলেন একজন ফরাসি পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লিগের শীর্ষ স্তর বুন্দেসলিগার ক্লাব আরবি লাইপৎসিশ এবং ফ্রান্স জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৮ সালে, লুকেবা ফ্রান্স অনূর্ধ্ব-১৭ দলের হয়ে ফ্রান্সের বয়সভিত্তিক পর্যায়ে অভিষেক করেছিলেন। প্রায় চার বছর যাবত ফ্রান্সের বয়সভিত্তিক দলের হয়ে খেলার পর, তিনি ২০২৩ সালে ফ্রান্সের হয়ে আন্তর্জাতিক পর্যায়ে অভিষেক করেছেন; ফ্রান্সের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।\n\n\n== প্রারম্ভিক জীবন ==\nকাস্তেলো জুনিয়র লুকেবা ২০০২ সালের ১৭ই ডিসেম্বর তারিখে ফ্রান্সের লিওঁ-এ জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nলুকেবা ফ্রান্স অনূর্ধ্ব-১৭, ফ্রান্স অনূর্ধ্ব-২০, ফ্রান্স অনূর্ধ্ব-২১ এবং ফ্রান্স অনূর্ধ্ব-২৩ দলের হয়ে খেলার মাধ্যমে ফ্রান্সের প্রতিনিধিত্ব করেছেন। ২০১৮ সালের ৪ঠা ডিসেম্বর তারিখে তিনি ইতালি অনূর্ধ্ব-১৭ দলের বিরুদ্ধে ম্যাচে ফ্রান্স অনূর্ধ্ব-১৭ দলের হয়ে আন্তর্জাতিক পর্যায়ে অভিষেক করেছেন। ফ্রান্সের বয়সভিত্তিক দলের হয়ে তিনি প্রায় ৪ বছরে ২৩ ম্যাচে অংশগ্রহণ করেছেন।\n২০২৩ সালের ১৭ই অক্টোবর তারিখে, ২০ বছর ও ১০ মাস বয়সে, বাম পায়ে ফুটবল খেলায় পারদর্শী লুকেবা স্কটল্যান্ডের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ফ্রান্সের হয়ে অভিষেক করেছেন। উক্ত ম্যাচের ৮৭তম মিনিটে রক্ষণভাগের খেলোয়াড় ইব্রাহিমা কোনাতের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ৫ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ফ্রান্স ৪–১ গোলের ব্যবধানে জয়লাভ করেছিল। ফ্রান্সের হয়ে অভিষেকের বছরে লুকেবা সর্বমোট ১ ম্যাচে অংশগ্রহণ করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৯ এপ্রিল ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nকাস্তেলো লুকেবা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে কাস্তেলো লুকেবা  (ইংরেজি)  \nসকারবেসে \nবিডিফুটবলে কাস্তেলো লুকেবা  (ইংরেজি)  \nইইউ-ফুটবলে কাস্তেলো লুকেবা (ইংরেজি) \nট্রান্সফারমার্কেটে কাস্তেলো লুকেবা (ইংরেজি) \nওয়ার্ল্ডফুটবল.নেটে কাস্তেলো লুকেবা (ইংরেজি) \nইএসপিএন এফসিতে কাস্তেলো লুকেবা (ইংরেজি) \nন্যাশনাল-ফুটবল-টিমস.কমে কাস্তেলো লুকেবা (ইংরেজি)"}