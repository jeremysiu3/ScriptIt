{"pageid": 1029242, "title": "ব্রুনাই জাতীয় ফুটবল দল", "url": "https://bn.wikipedia.org/wiki?curid=1029242", "content": "ব্রুনাই জাতীয় ফুটবল দল (আরবি: منتخب بروناي لكرة القدم; এছাড়াও ব্রুনাই দারুসসালাম জাতীয় ফুটবল দল নামে পরিচিত) হচ্ছে আন্তর্জাতিক ফুটবলে ব্রুনাইয়ের প্রতিনিধিত্বকারী পুরুষদের জাতীয় দল, যার সকল কার্যক্রম ব্রুনাইয়ের ফুটবলের সর্বোচ্চ নিয়ন্ত্রক সংস্থা ব্রুনাই দারুসসালাম জাতীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৭২ সাল হতে ফুটবলের সর্বোচ্চ সংস্থা ফিফার এবং ১৯৬৯ সাল হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৭১ সালের ২২শে মে তারিখে, ব্রুনাই প্রথমবারের মতো আন্তর্জাতিক খেলায় অংশগ্রহণ করেছে; থাইল্যান্ডের ব্যাংককে অনুষ্ঠিত উক্ত ম্যাচে ব্রুনাই মালয়েশিয়ার কাছে ৮–০ গোলের ব্যবধানে পরাজিত হয়েছে।\n২৮,০০০ ধারণক্ষমতাবিশিষ্ট হাসান আল বোলকিয়াহ জাতীয় স্টেডিয়ামে তেবুয়ান নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ব্রুনাইয়ের রাজধানী বন্দর সেরি বেগাওয়ানে অবস্থিত। বর্তমানে এই দলের ম্যানেজারের দায়িত্ব পালন করছেন কে রাজাগোপাল এবং অধিনায়কের দায়িত্ব পালন করছেন মারিতিমোর মধ্যমাঠের খেলোয়াড় ফাইক বোলকিয়াহ।\nব্রুনাই এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপেও ব্রুনাই এপর্যন্ত একবারও অংশগ্রহণ করতে সক্ষম হয়নি। এছাড়াও, এএফসি সলিডারিটি কাপে ব্রুনাই এপর্যন্ত মাত্র ১ বার অংশগ্রহণ করেছে, যেখানে তাদের সাফল্য হচ্ছে ২০১৬ এএফসি সলিডারিটি কাপে চতুর্থ স্থান অর্জন করা, যেখানে তারা লাওসের কাছে ৩–২ গোলের ব্যবধানে পরাজিত হয়েছে।\nআজওয়ান সালেহ, আদি সাইদ, ওয়ার্দুন ইউসুফ, শাহ রাজেন সাইদ এবং রাজিমি রামলির মতো খেলোয়াড়গণ ব্রুনাইয়ের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ১৯৯২ সালের ডিসেম্বর মাসে প্রকাশিত র‌্যাঙ্কিংয়ে ব্রুনাই তাদের ইতিহাসে সর্বোচ্চ অবস্থান (১৪০তম) অর্জন করে এবং ২০১২ সালের অক্টোবর মাসে প্রকাশিত র‌্যাঙ্কিংয়ে তারা ২০৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ব্রুনাইয়ের সর্বোচ্চ অবস্থান হচ্ছে ১৬৩তম (যা তারা ১৯৭১ সালে অর্জন করেছিল) এবং সর্বনিম্ন অবস্থান হচ্ছে ২৩০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ ব্রুনাই জাতীয় ফুটবল দল  ওয়েব্যাক মেশিনে আর্কাইভকৃত ১৫ ডিসেম্বর ২০১৮ তারিখে (ইংরেজি)\nএএফসি-এ ব্রুনাই জাতীয় ফুটবল দল (ইংরেজি)"}