{"pageid": 1306519, "title": "২০১৬-১৭ সালের দক্ষিণ এশীয় বিষয় নিয়ে ক্যালিফোর্নিয়ার পাঠ্যবই বিতর্ক", "url": "https://bn.wikipedia.org/wiki?curid=1306519", "content": "২০১৬ এবং ২০১৭ সালে, ক্যালিফোর্নিয়া মাধ্যমিক স্কুলের পাঠ্যপুস্তকগুলোতে দক্ষিণ এশিয়া সম্পর্কিত বিষয়গুলি যেভাবে উপস্থাপন করা হয়েছিল, তা নিয়ে তীব্র বিতর্ক সৃষ্টি হয়। যা মূলত ২০০৫ থেকে ২০০৯ সালের মধ্যে সংঘটিত বিতর্কের একটি ধারাবাহিক অংশ ছিল। এই নতুন বিতর্কগুলি বিভিন্ন ধর্মীয় গোষ্ঠী কর্তৃক উপস্থাপিত হয়েছিল যারা ২০০৯ সালের পরিবর্তনগুলিকে ভুল বলে আখ্যায়িত করেছিল বা রাজনৈতিক এজেন্ডার বাস্তবায়ন বলেছিল৷ ক্যালিফোর্নিয়া ডিপার্টমেন্ট অফ এডুকেশন ইতিহাস এবং সামাজিক বিজ্ঞান পাঠ্যক্রমের কাঠামো হালনাগাদ করার জন্য একটি সর্বজনীন প্রক্রিয়া হাতে নেয়, যাতে প্রকাশক কর্তৃক শিক্ষার্থীদের জন্য মানসম্মত পাঠ্যপুস্তকগুলিকে দিকনির্দেশনা দিতে  সহায়ক হয়। ২০১৬ থেকে শুরু করে, গোষ্ঠীগুলি পুনঃমূল্যায়ন করার জন্য দক্ষিণ এশিয়া, ভারত, হিন্দু ধর্ম, শিখ ধর্ম, দলিত, মুসলমান, রবিদাসিয়াস, সিন্ধু উপত্যকা সভ্যতা, এবং নারীর অধিকার সম্পর্কিত ইতিহাস পাঠ্যবই পাঠায় যা ক্যালিফোর্নিয়ার ৬ষ্ঠ ও ৭ম শ্রেণির ইতিহাস এবং সামাজিক বিজ্ঞান পাঠ্যপুস্তকে পড়ানো হয়। শিক্ষা বিভাগ ২০২৭ সালে বিষয়গুলির উপর চূড়ান্ত সিদ্ধান্ত গ্রহণ করে, যেখানে বর্ণ প্রথার বিষয়বস্তুকে পাঠ্য বইয়ে রেখে সহ অন্যান্য অনেক সিদ্ধান্তের সাথে সমস্ত ঐতিহাসিক দক্ষিণ এশিয়াকে ভারত হিসাবে উল্লেখ করা হয়।\n\n\n== ভারত ও দক্ষিণ এশিয়া ==\n\n\n=== বিতর্ক ===\nস্ক্রোল এর তথ্য অনুসারে, সাউথ এশিয়া ফ্যাকাল্টি গ্রুপ ৯৩টি জায়গার মধ্যে ২৪টিতে \"ইন্ডিয়া\" শব্দটিকে \"দক্ষিণ এশিয়া\" শব্দ দিয়ে প্রতিস্থাপন করার অনুরোধ জানিয়ে একটি খসড়া জমা দেয় যেখানে পাঠ্যক্রম কাঠামোতে আগে ঐতিহাসিক \"ভারত\" এর উল্লেখ ছিল। তাদের আবেদন পত্র থেকে প্রাপ্ত কোয়ার্টজের সারাংশ অনুসারে, তারা যুক্তি দিয়েছিল যে \"প্রাচীন ভারত হিসেবে উল্লেখিত কিছু এলাকা এখন আফগানিস্তান, পাকিস্তান বা বাংলাদেশের অংশ\"।\nহিন্দু আমেরিকান ফাউন্ডেশনের মত গোষ্ঠীগুলো \"দক্ষিণ এশিয়া\" শব্দটি ব্যবহার করার তীব্র বিরোধিতা করে, এবং \"ডোন্ট ইরেজ ইন্ডিয়া\" নামে সোশ্যাল মিডিয়া ক্যাম্পেইন চালু করে। তারা \"স্কলারস ফর পিপল\" নামে একদল শিক্ষাবিদ কর্তৃক সমর্থনপুষ্ট ছিল,\" যারা একটি অনলাইন পিটিশন চালু করে ২৫,০০০ এরও বেশি স্বাক্ষর আদায় করে নেয়।\n\n\n=== ফলাফল ===\nক্যালিফোর্নিয়া ডিপার্টমেন্ট অফ এডুকেশনের ইনস্ট্রাকশনাল কোয়ালিটি কমিশন অবশেষে পাঠ্যক্রম কাঠামোর মধ্যে প্রতিটি জায়গায় \"ভারত\" শব্দটি ব্যবহার করার সিদ্ধান্ত নেয়।\n\n\n== তথ্যসূত্র =="}