{"pageid": 1462512, "title": "স্তিলোর যুদ্ধ", "url": "https://bn.wikipedia.org/wiki?curid=1462512", "content": "কেইপ কোলোনার যুদ্ধ (ইতালীয়: Battaglia di Capo Colonna) বা স্তিলোর যুদ্ধ (আরবি: معركة ستيلو) সংঘটিত হয়েছিল ১৪ই জুলাই ৯৮২ ইসায়ী (২০শে মুহররম ৩৭২ হিজরী)-তে। এই যুদ্ধ সিসিলি আমিরাত এবং জার্মান জাতির পবিত্র রোমান সাম্রাজ্যের মধ্যে সংঘটিত হয়।\nফাতেমীয় খলীফা আল-আজিজ বিল্লাহ্‌ (الخليفة الفاطمي العزيز بالله)-এর শাসনামলে ভূমধ্যসাগরের সর্ববৃহৎ দ্বীপ সিসিলির আমির (Emiru di Sicilia) ছিলেন আবুল কাসিম আলি ইবনে আল-হাসান আল-কালবি (أبو القاسم علي بن الحسن الكلبي)। সিসিলির এই আমিরের নেতৃত্বে কেইপ কোলোনার যুদ্ধে সিসিলির মুসলিমরা জার্মান জাতির পবিত্র রোমান সাম্রাজ্যের সম্রাট দ্বিতীয় অটো (Otto II., Kaiser des Heiligen Römischen Reiches Deutscher Nation)-এর বাহিনীকে পরাজিত করে।\nকেইপ কোলোনা হলো ইতালির দক্ষিণে অবস্থিত এক অন্তরীপ যা সে সময় পূর্ব রোমান সাম্রাজ্য বা বাইজেন্টাইন সাম্রাজ্যের সম্রাট দ্বিতীয় ব্যাসিল (Βασίλειος Β', Αυτοκράτορας της Ανατολικής Ρωμαϊκής Αυτοκρατορίας ή της Βυζαντινής Αυτοκρατορίας)-এর অধিনে ছিল।\nযদিও কেইপ কোলোনার এই ভয়ঙ্কর যুদ্ধের সময় আমির আবুল কাসিম তাঁর প্রাণ হারান তবুও সিসিলির মুসলিম বাহিনী তাঁদের সাহস না হারিয়ে জার্মান জাতির পবিত্র রোমান সাম্রাজ্যের অনেক কাউন্টদের হত্যা করতে সক্ষম হয় এবং সম্রাট দ্বিতীয় অটো ভূমধ্যসাগরের আয়োনীয় সাগরে ঝাপ দিয়ে যুদ্ধক্ষেত্র থেকে পালিয়ে যেতে বাধ্য হন এবং তিনি সাঁতার কেটে এক বাইজেন্টাইন জাহাজে আশ্রয় নেন।\n\n\n== তথ্যসূত্র =="}