{"pageid": 1160684, "title": "হরিণমারী শিব মন্দির", "url": "https://bn.wikipedia.org/wiki?curid=1160684", "content": "হরিণমারী শিব মন্দির ঠাকুরগাঁও জেলার বালিয়াডাঙ্গী উপজেলার হরিণমারী হাটে অবস্থিত একটি প্রাচীন শিব মন্দির। একটি প্রায় চারশ বছরেরও বেশি পুরাতন।\n\n\n== বর্তমান অবস্থা ==\nএই মন্দিরের ছাদ চারচালা পদ্ধতিতে নির্মিত। এটা বেশ খানিকটা বসে গেছে। মন্দিরটির বর্তমান উচ্চতা প্রায় ত্রিশ ফুট এবং আয়তন  ১৪ ×১৪ ফুট। দক্ষিণ দিকে একটি দরজা আছে। দরজায় পোড়ামাটির ফলকে লতাপাতার নকশার সাথে বিভিন্ন মূর্তির প্রতিকৃতি ছিল। বর্তমানে সেগুলো ভেঙ্গে গেছে। মন্দিরের পূর্বদিকে বেশ বড় একটি পুকুর আছে। সঠিক রক্ষণাবেক্ষণ ও পরিচর্যার অভাবে হরিণমারী শিব মন্দিরের ছাদ ও অন্যান্য অংশ আজ ধ্বংসের পথে।\n\n\n== তথ্যসূত্র =="}