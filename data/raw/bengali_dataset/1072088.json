{"pageid": 1072088, "title": "চর শৌলমারী ইউনিয়ন", "url": "https://bn.wikipedia.org/wiki?curid=1072088", "content": "চর শৌলমারী ইউনিয়ন রংপুর বিভাগের কুড়িগ্রাম জেলার রৌমারী উপজেলার একটি ইউনিয়ন পরিষদ।\n\n\n== নামকরণ ==\nচর শৌলমারী বাজারের নাম অনুযায়ী ইউনিয়নের নামকরণ করা হয়।\n\n\n== অবস্থান ==\nচর শৌলমারী ইউনিয়নটি রৌমারী উপজেলা সদর থেকে প্রায় ১৪-১৫ কিলোমিটার উত্তর-পশ্চিমে অবস্থিত। এ ইউনিয়নের পশ্চিমে ব্রহ্মপুত্র নদ ঘেঁষা চিলমারী উপজেলার নয়ারহাট ইউনিয়ন, উত্তরে উলিপুর উপজেলার সাহেবার আলগা ইউনিয়ন, দক্ষিণে বন্দবেড় ইউনিয়ন এবং পূর্বে দাঁতভাঙ্গা ইউনিয়ন অবস্থিত।\n\n\n== আয়তন ==\n\n\n== জনসংখ্যার উপাত্ত ==\nএই ইউনিয়নটি ২০১৪ সালে যাত্রা শুরু করে।ডিসেম্বর ২০২০, ইউপি নির্বাচন তথ্যমতে চরশৌলমারী ইউনিয়নে মোট ভোটার সংখ্যা ২০ হাজার ৪১ জন।তন্মধ্যে পুরুষ ৯ হাজার ৮৯৭ ও মহিলা ১০ হাজার ১৪৪ জন ভোটার রয়েছে।\n\n\n== প্রশাসনিক কাঠামো ==\nচর শৌলমারী ইউনিয়ন রৌমারী উপজেলার আওতাধীন ৬নং ইউনিয়ন পরিষদ। এ ইউনিয়নের প্রশাসনিক কার্যক্রম রৌমারী থানার আওতাধীন। এটি জাতীয় সংসদের ২৮নং নির্বাচনী এলাকা কুড়িগ্রাম-৪ এর অংশ। এটি ৪টি মৌজায় বিভক্ত। এ ইউনিয়নের গ্রামগুলো হল:\n\nচর ইটালুকান্দা\nকাজাইকাটা\nখড়ানির চর\nশান্তির চর\nমীরপাড়া\nচর কাজাইকাটা\nফুলকার চর\nমশালের চর\nমিয়ার চর\nচর শৌলমারী\nসোনাপুর\nগেন্দার আলগা\nচর দৈইখাওয়া\nকলেজপাড়া\nওয়াহেদ নগর\nপাখীউড়া\nঘুঘুমারী\nসুখেরবাতি\nখেদাইমারী\nউত্তরবাগুয়ার চর\n\n\n== শিক্ষা ব্যবস্থা ==\nচরশৌলমারী ইউনিয়নের মানুষ অত্যন্ত শিক্ষানুরাগী।এই ইউনিয়নে ৩টি কলেজ,৪টি উচ্চ বিদ্যালয়,১টি দাখিল মাদ্রাসা,৪টি নিম্ন মাধ্যমিক উচ্চ বিদ্যালয় এবং প্রায় প্রতিটি গ্রামে  সরকারি প্রাথমিক বিদ্যালয় রয়েছে।\n\n\n== যোগাযোগ ব্যবস্থা ==\nমোটামুটি ভালো।তবে নদী তীরবর্তী ইউনিয়ন হওয়ার কারণে রাস্তাঘাট খুব বেশি দিন স্থায়ী থাকে না।\n\n\n== খাল ও নদী ==\nহলহলিয়া নদী ও ব্রহ্মপুত্র নদ উল্লেখযোগ্য।\n\n\n== হাট-বাজার ==\nচর শৌলমারী ইউনিয়নে ছোট বড় কয়েকটি হাট বাজার রয়েছে। সেগুলো হলো-\n\nচর শৌলমারী হাট-বাজার\nশেখের হাট-বাজার\nপাখিউড়া হাট-বাজার\nসোনাপুর হাট-বাজার\n\n\n== দর্শনীয় স্থান ==\nব্রক্ষপুত্র নদের বাম তীর, ঘুঘুমারী, মিয়ার চর হলহলিয়া নদী (বিল), পাখীউড়া ব্রীজ উল্লেখযোগ্য।\n\n\n== প্রশাসন ==\nএই ইউনিয়নটি ২০১৪ সালে আনুষ্ঠানিক যাত্রা শুরু করে। এ পর্যন্ত দুইবার ইউনিয়ন পরিষদ নির্বাচন অনুষ্ঠিত হয়। ডিসেম্বর ২০২০, ইউপি নির্বাচন তথ্যমতে চরশৌলমারী ইউনিয়নে মোট ভোটার সংখ্যা ২০ হাজার ৪১ জন। ইউনিয়নটির বর্তমান চেয়ারম্যান সাইদুর রহমান দুলাল।\n\n\n== আরও দেখুন ==\nবাংলাদেশের ইউনিয়ন\nবাংলাদেশে স্থানীয় সরকার\nরংপুর বিভাগ\nরৌমারী উপজেলা\n\n\n== তথ্যসূত্র =="}