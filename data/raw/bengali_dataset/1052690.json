{"pageid": 1052690, "title": "নওয়াব মোশাররফ হোসেন", "url": "https://bn.wikipedia.org/wiki?curid=1052690", "content": "মোশাররফ হোসেন (১৮৭১ – ১৫ নভেম্বর ১৯৬৬) একজন ভারতীয় মুসলিম লীগের রাজনীতিবিদ এবং বেঙ্গল প্রেসিডেন্সি সরকারের সাবেক মন্ত্রী ছিলেন।\n\n\n== প্রাথমিক জীবন ==\nমোশাররফ ১৮৭১ সালে ব্রিটিশ ভারতের বেঙ্গল প্রেসিডেন্সীর কুমিল্লার চৌদ্দগ্রাম উপজেলার চিওড়া কাজী পরিবারে জন্মগ্রহণ করেন। তার বাবা কাজী মোকাররাম আলী কুমিল্লা জজ কোর্টের আইনজীবী ছিলেন। তিনি ১৮৯৯ সালে হুগলি মহসিন কলেজ থেকে বি.এ পাশ করেন। তিনি কলকাতা বিশ্ববিদ্যালয় থেকে আইন বিষয়ে স্নাতক সম্পন্ন করেন। স্নাতক হওয়ার পর তিনি ফয়জুননেসা বেগমকে বিয়ে করেন। তার স্ত্রী একজন চা রোপণকারীর মেয়ে ছিলেন যার মাধ্যমে তিনি জলপাইগুড়িতে চা এস্টেট উত্তরাধিকার সূত্রে পেয়েছিলেন।\n\n\n== কর্মজীবন ==\nমোশাররফ জলপাইগুড়ি জেলা বারে তার আইনি কর্মজীবন শুরু করেছিলেন। ১৯১৮ সালে তিনি বঙ্গীয় আইন পরিষদের সদস্য নির্বাচিত হন। তিনি আইন পরিষদের ভেতর ও বাইরে মুসলিমদের স্বার্থ সংরক্ষণের জন্য চেষ্টা চালান। তিনি ১৯২৩ থেকে ১৯৩৬ সাল পর্যন্তও বঙ্গীয় আইন পরিষদের সদস্য দায়িত্ব পালন করেন। ১৯২৬ সালে ব্রিটিশ সরকার তাকে খান বাহাদুর ও নবাব উপাধি দেন। ১৯২৭ সালে তিনি বাংলার শিক্ষা মন্ত্রী ছিলেন। তিনি বাধ্যতামূলক বিনামূল্যে প্রাথমিক শিক্ষা বিল পাস করতে সহায়তা করেছিলেন। তিনি বেঙ্গল ইউনাইটেড মুসলিম পার্টির সহ-সভাপতি হিসেবে দায়িত্ব পালন করেন।\nমোশাররফ ১৯৩৬ সালে নির্দলীয় প্রার্থী হিসেবে পুনরায় নির্বাচিত হন। নির্বাচনের পর তিনি মুসলিম লীগে যোগ দেন। ১৯৩৭ থেকে ১৯৪১ সাল পর্যন্ত তিনি আইন ও বিচার মন্ত্রণালয়ের মন্ত্রী ছিলেন। ১৯৪৩ থেকে ১৯৪৫ সাল পর্যন্ত তিনি অন্য মন্ত্রণালয়ের দায়িত্বে ছিলেন। তিনি পাকিস্তান আন্দোলনের একজন উকিল ছিলেন। দেশভাগের পর তিনি ভারতেই ছিলেন। তিনি পশ্চিমবঙ্গের বিধান সভার সদস্য হিসেবে দীর্ঘকাল দায়িত্ব পালন করেন।\n\n\n== মৃত্যু ==\n১৯৬৬ সালের ১৫ নভেম্বর মোশাররফ মারা যান।\n\n\n== তথ্যসূত্র =="}