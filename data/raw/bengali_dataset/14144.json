{"pageid": 14144, "title": "হ্যালিকারনেসাসের সমাধি মন্দির", "url": "https://bn.wikipedia.org/wiki?curid=14144", "content": "হ্যালিকারণেসাসের সমাধি মন্দির (ইংরেজি: Mausoleum of Halicarnassus) খ্রিস্টপূর্ব ৩৫০ অব্দে তুরস্কের দক্ষিণ-পশ্চিম কোনে অবস্থিত কারিয়া রাজ্যে নির্মিত হয়েছিল এই সমাধি স্তম্ভ। ১৩৫ ফুট উচ্চতা বিশিষ্ট মন্দিরটি তৈরি হয়েছিল সম্পূর্ণ মর্মর পাথরে। এটি তিন স্তরে বিভক্ত ছিল। প্রথম স্তরে আয়তাকার বিশাল এক প্রস্তর ভিত্তি। দ্বিতীয় স্তরে ছিল ৩৮টি থাম, যার প্রতিটির উচ্চতা ছিল ৫৬ ফুট। তৃতীয় স্তরটি ছিল সোজা ঊর্ধ্বাকাশে উঠে যাওয়া বিশালাকৃতির পিরামিড আকারের গম্বুজ। গম্বুজের উচ্চতা ছিল ৫০ ফুট। এটি ছিল মার্বেল পাথরের। গ্রিক বীর আলেকজান্ডার তুরস্ক আক্রমণের সময় এই মন্দিরটি ধ্বংস করে দেন।"}