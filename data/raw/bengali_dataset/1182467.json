{"pageid": 1182467, "title": "দরবেশ", "url": "https://bn.wikipedia.org/wiki?curid=1182467", "content": "দরবেশ (ফার্সি: درویش) হল এমন একজন ইসলাম ধর্মীয় ব্যক্তি যিনি বস্তুগত দারিদ্র্যকে বেছে নিয়েছেন বা গ্রহণ করেছেন। দরবেশ বা দারভেশ শব্দটি ফার্সি এবং তুর্কি ভাষায় পাওয়া যায়। এটি আরবি শব্দ ফকির -এর সাথে সঙ্গতিপূর্ণ। অহংকার ও নফসের বিভ্রম পরিত্যাগ করে আল্লাহর কাছে পৌঁছানোর জন্যে তাদের মূল ফোকাস হয় ভালবাসা এবং সেবার সার্বজনীন মূল্যবোধের উপর।\nবেশিরভাগ দরবেশ আল্লাহর নৈকট্য অর্জনের জন্যে বিভিন্ন শারীরিক পরিশ্রম বা ধর্মীয় অনুশীলনের মাধ্যমে যিকির অনুশীলন করার জন্য পরিচিত। তাদের সবচেয়ে জনপ্রিয় অনুশীলন হল সামা, যা ১৩ শতকের বিশিষ্ট দরবেশ রুমির সাথে সম্পর্কিত। লোককাহিনীগুলোতে দরবেশদের প্রায়শই অলৌকিক কাজ করার ক্ষমতা এবং অলৌকিক ক্ষমতার জন্য কৃতিত্ব দেওয়া হয়। ঐতিহাসিকভাবে দরবেশ শব্দটি বিভিন্ন ইসলামী রাজনৈতিক আন্দোলন বা সামরিক সত্তার উপাধি হিসেবেও ব্যবহৃত হয়েছে।\n\n\n== তথ্যসূত্র =="}