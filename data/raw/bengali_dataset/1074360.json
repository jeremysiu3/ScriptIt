{"pageid": 1074360, "title": "কাররামাল্লাহু ওয়াজহাহু", "url": "https://bn.wikipedia.org/wiki?curid=1074360", "content": "কারামাল্লাহু ওয়াজহাহু (আরবি: كرم الله وجهه, প্রতিবর্ণীকৃত: Karram-Allah-u Wajhahu; বাংলা: আল্লাহ তাঁর মুখমণ্ডলকে মহিমান্বিত করুন) হলো একটি ইসলামি সম্মানসূচক উপাধি যা মুসলিমরা কেবল আলী ইবনে আবী তালিবের সম্মানে ব্যবহার করে যিনি জাহিলিয়াতের যুগে তাঁর অভিভাবক ও শিক্ষক নবী মুহাম্মদ (সাঃ) -এর অনুসরণ করে কোনো মূর্তির কাছে মাথা নত করেননি। এই সম্মানটি বেশিরভাগ কিছু সুন্নিদের দ্বারা ব্যবহৃত হয় এবং শিয়াদের কাছেও এটি গ্রহণযোগ্য। শিয়ারা সাধারণত আলাইহিস সালাম বা “তাঁর উপর শান্তি বর্ষিত হোক” ব্যবহার করতে স্বাচ্ছন্দ্যবোধ করে।\nসৈয়দ হোসেইন নসরের মতে, উহুদের যুদ্ধে আলী বিখ্যাত কুরাইশ যোদ্ধা তালহা ইবনে আবী তালহার সঙ্গে যুদ্ধ করেছিলেন। তালহা ক্রমাগত অহংকার করত যে, সে তার পথে আসা যে কোন মুসলমানকে পরাজিত করে। আলীর কাছে তালহা পরাজিত হলে সে আলীর উদ্দেশ্য “কারাম আল্লাহু ওয়াজহাহু” বাক্যটি উচ্চারণ করে ক্ষমা চেয়েছিল। নসরের মতে, এই মঙ্গলজনক স্তবটি আলীর অন্যতম উপাধি হয়ে ওঠে যা বেশিরভাগ সুন্নিদের দ্বারা ব্যবহৃত হয়। এই বাক্যাংশ, যার সাথে সাধারণত অন্যান্য শব্দ জুড়ে দেওয়া থাকে, শুভেচ্ছা এবং মঙ্গলকামনা পাঠাতে ব্যবহৃত হয়।\n\n\n== তথ্যসূত্র =="}