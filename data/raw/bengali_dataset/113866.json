{"pageid": 113866, "title": "রিক রিঅর্ড্যান", "url": "https://bn.wikipedia.org/wiki?curid=113866", "content": "রিচার্ড রাসেল \"রিক\" রাইঅর্ড্যান, জুনিয়র (জন্ম ৫ জুন, ১৯৬৪)  জনপ্রিয় পার্সি জ্যাকসন অ্যান্ড দি অলিম্পিয়ানস সিরিজের রচয়িতা। এছাড়াও তিনি প্রাপ্তবয়স্কদের জন্য ট্রেস ন্যাভারে রহস্য সিরিজ রচনা করেছেন এবং পার্সি জ্যাকসন সিরিজ বিষয়ক সহায়ক প্রবন্ধ সংকলন ডেমিগডস অ্যান্ড মনস্টারস বইটির সম্পাদনায় সাহায্য করেছেন। স্কলাস্টিক কর্পোরেশন প্রকাশিত দ্য ৩৯ ক্লুজ সিরিজের প্রথম দশটি বই রচনাতেও তিনি সাহায্য করেন। উক্ত সিরিজের প্রথম বই দ্য মেজ অফ বোনস তারই রচনা।\n\n\n== জীবন ==\nরাইঅর্ড্যানের জন্ম টেক্সাসের সান অ্যান্টোনিওতে। ১৯৮৬ সালে ইংরেজি ও ইতিহাসে ডাবল-মেজর সহ অস্টিনের ইউনিভার্সিটি অফ টেক্সাস থেকে তিনি স্নাতক হন। পনেরো বছর ক্যালিফোর্নিয়া ও সান অ্যান্টোনিওর বিভিন্ন সরকারি ও বেসরকারি স্কুলে শিক্ষকতা করেন। ২০০২ সালে সেন্ট মেরি হলের প্রথম মাস্টার টিচার অ্যাওয়ার্ডে ভূষিত হন।\nরাইঅর্ড্যান একাধিক পুরস্কার-বিজয়ী লেখক। তিনি প্রাপ্তবয়স্কদের জন্য ট্রেস ন্যাভারে রহস্য সিরিজের রচয়িতা। তার দ্য মেজ অফ বোনস বইটি ২০০৮ সালের ২৮ সেপ্টেম্বর নিউ ইয়র্ক টাইমস বেস্টসেলার তালিকার শীর্ষে ছিল। তার পার্সি জ্যাকসন অ্যান্ড দি অলিম্পিয়ানস সিরিজটি এক প্রাচীন গ্রিক দেবতার একালের ছেলের অ্যাডভেঞ্চারের গল্প। টোয়েন্টিয়েথ সেঞ্চুরি ফক্স এই সিরিজের চলচ্চিত্র সত্ত্ব ক্রয় করেছে। এই কাহিনির ভিত্তিতে একটি চলচ্চিত্রও মুক্তি পেয়েছে ২০১০ সালের ১২ ফেব্রুয়ারি। রিক রাইঅর্ড্যান সান অ্যান্টোনিওতে তার স্ত্রী ও দুই পুত্রের সঙ্গে বাস করেন। রাইঅর্ড্যান জানিয়েছিলেন যে তিনি মিশরীয় দেবদেবীদের নিয়ে একটি নতুন সিরিজ রচনার কাজে প্রবৃত্ত আছেন। এটি দ্য কেন ক্রনিকলস নামে আত্মপ্রকাশ করে। সিরিজের প্রথম বই দ্য রেড পিরামিড প্রকাশিত হয় ২০১০ সালের ৪ মে। রাইঅর্ড্যান সান ডিয়েগো কমিক-কন ইন্টারন্যাশানাল ২০১০-এর নিয়মিত অতিথি।\n\n\n== সাহিত্যকর্ম ==\n\n\n=== প্রকাশিত বই ===\n\n\n==== পার্সি জ্যাকসন অ্যান্ড দি অলিম্পিয়ানস সিরিজ ====\nপ্রথম সিরিজ\nদ্য লাইটনিং থিফ – ২৮ জুন, ২০০৫ (হার্ডকভার), ২৬ মার্চ, ২০০৬ (পেপারব্যাক)\nদ্য সি অফ মনস্টারস – ৩ মে, ২০০৬\nদ্য টাইটানস কার্স – ৬ মে, ২০০৮ (যুক্তরাষ্ট্র), ৩ জুলাই, ২০০৮ (যুক্তরাজ্য)\nদ্য টাইটান’স কার্স – ১ মে, ২০০৭\nদ্য ব্যাটল অফ দ্য ল্যাবিরিন্থ – ২৮ জুন, ২০০৫ (হার্ডকভার), ২৬ মার্চ, ২০০৬ (পেপারব্যাক)\nদ্য লাস্ট অলিম্পিয়ান – ৫ মে, ২০০৯\nসহকারী বই\nদ্য ডেমিগড ফাইলস – ১০ ফেব্রুয়ারি, ২০০৯\nডেমিগডস অ্যান্ড মনস্টারস – ১০ ফেব্রুয়ারি, ২০০৯\nদি আলটিমেট গাইড – ১৯ জানুয়ারি, ২০১০\nচলচ্চিত্রায়ণ\nপার্সি জ্যাকসন অ্যান্ড দি অলিম্পিয়ানস: দ্য লাইটনিং থিফ (২০১০)\n\n\n==== দ্য ৩৯ ক্লুজ সিরিজ ====\nদ্য মেজ অফ বোনস – ৯ সেপ্টেম্বর, ২০০৮\nদ্য ব্ল্যাক বুক অফ বেরিড সিক্রেটস\n\n\n==== ট্রেস ন্যাভারে সিরিজ ====\nবিগ রেড টেকুইলা – জুন, ১৯৯৭\nউইডোয়ার’স টু-স্টেপ – জুন, ১৯৯৮\nদ্য লাস্ট কিং অফ টেক্সাস – জানুয়ারি, ২০০০\nদ্য ডেভিল ওয়েন্ট ডাউন টু অস্টিন – জুন, ২০০১\nসাউথটাউন – এপ্রিল, ২০০৪\nমিসিং রোড – জুন, ২০০৫\nরেবেল আইল্যান্ড – অগস্ট, ২০০৭\n\n\n==== দ্য কেন ক্রনিকল সিরিজ ====\nদ্য রেড পিরামিড – ৪ মে, ২০১০\n\n\n=== অপ্রকাশিত ===\n\n\n==== দ্য হিরোজ অফ অলিম্পাস সিরিজ ====\nদ্য লস্ট হিরো – ১২ অক্টোবর, ২০১০  (পার্সি জ্যাকসন অ্যান্ড দি অলিম্পিয়ানস সিরিজের সিকোয়েল)\n\n\n== পুরস্কার ==\n১৯৯৮ – শামাস অ্যাওয়ার্ড ও অ্যান্টনি অ্যাওয়ার্ড বিগ রেড টেকুইলা বইটির জন্য।\n১৯৯৯ – এডগার অ্যাওয়ার্ড (শ্রেষ্ঠ মৌলিক পেপারব্যাক) উইডোয়ার’স টু-স্টেপ বইটির জন্য।\n২০০৮ – মার্ক টয়েন অ্যাওয়ার্ড দ্য লাইটনিং থিফ বইটির জন্য।\n২০০৯ – মার্ক টয়েন অ্যাওয়ার্ড দ্য সি অফ মনস্টারস বইটির জন্য।\n২০০৯ – রেবেকা কডিল অ্যাওয়ার্ড দ্য লাইটনিং থিফ বইটির জন্য।\n\n\n== অতিরিক্ত পাঠ ==\nArt at Our Doorstep: San Antonio Writers and Artists featuring Rick Riordan. Edited by Nan Cuba and Riley Robinson (Trinity University Press, 2008).\n\n\n== পাদটীকা ==\n\n\n== বহিঃসংযোগ ==\nOfficial Rick Riordan Site\nOfficial Percy Jackson UK Site\nStarred Review of The Last Olympian\nTeen Libris interview\nগ্রন্থাগারে রিক রিঅর্ড্যান সম্পর্কিত বা কর্তৃক কাজ (ওয়ার্ল্ডক্যাট ক্যাটালগ) (ইংরেজি)\n \nটেমপ্লেট:39 Clues"}