{"pageid": 12102, "title": "আমহারীয় ভাষা", "url": "https://bn.wikipedia.org/wiki?curid=12102", "content": "আমহারীয় ভাষা ( or ; (Amharic: አማርኛ), Amarəña//Amarîńa, আধ্বব: [amarɨɲːa] ())ইথিওপিয়াতে প্রচলিত একটি সেমিটীয় ভাষা। এটি ইথিওপীয় অর্থডক্স গির্জাইথিওপীয় অর্থডক্স গির্জার ধর্মপ্রচারের ভাষা গে'এজ ভাষাগে'এজ ভাষার সাথে সম্পর্কিত। সারা বিশ্বে এই ভাষায় প্রায় ২ কোটি লোক কথা বলেন, যাদের মধ্যে ১ কোটি ৭০ লক্ষ ইথিওপিয়ার অধিবাসী। ইথিওপিয়ার মধ্য ও দক্ষিণভাগের উচ্চভূমিতে এটি প্রচলিত।\n১৩শ শতকের শেষ থেকে আমহারীয় ভাষা ইথিওপিয়ার শাসক শ্রেণীর ভাষা। ১৭শ শতকে এটি ৮০-রও অধিক ভাষাভাষীর আবাসসস্থল ইথিওপিয়ার লিংগুয়া ফ্রাংকা বা সার্বজনীন ভাষায় পরিণত হয়। ১৯শ শতকে এটি প্রথম সরকারি দলিলে লেখ্য ভাষা হিসেবে ব্যবহার করা হয়। সাহারা-নিম্ন আফ্রিকার সবচেয়ে বেশি সাহিত্যসমৃদ্ধ ভাষাগুলির মধ্যে আমহারীয় একটি।\nতিগ্রিনিয়া ও ইংরেজির পাশাপাশি আমহারীয় ইথিওপিয়ার সরকারি ভাষা। এটি দেশটির প্রশাসন, গণমাধ্যম, বাণিজ্য ও ৭ম শ্রেণী পর্যন্ত শিক্ষাদানে ব্যবহৃত হয়।\nআমহারিক ভাষা গে'এজ ভাষার জন্য ব্যবহৃত লিপির একটি পরিবর্তিত রূপ ব্যবহার করে লেখা হয়। এতে বর্ণের সংখ্যা ৩৩। কুশিটীয় ভাষাসমূহ বিশেষত গাল্লিনীয় ভাষা আমহারীয় ভাষাকে প্রভাবিত করেছে। তিগ্রে, তিগ্রিনিয়া ও দক্ষিণ আরবি উপভাষাগুলির সাথে আমহারীয় ভাষার মিল আছে; এগুলি দক্ষিণ সেমিটীয় ভাষাদলের অন্তর্ভুক্ত।\n\n\n== তথ্যসূত্র ==\n\n\n== বহিঃসংযোগ ==\nআমহারীয় ভাষার উপর এথনোলগ রিপোর্ট  ওয়েব্যাক মেশিনে আর্কাইভকৃত ৯ অক্টোবর ২০০৭ তারিখে\n\nটেমপ্লেট:Languages of Ethiopia"}