{"pageid": 1011614, "title": "হাউকে ভাল", "url": "https://bn.wikipedia.org/wiki?curid=1011614", "content": "হাউকে ফিন ভাল (জার্মান: Hauke Wahl; জন্ম: ১৫ এপ্রিল ১৯৯৪; হাউকে ভাল নামে সুপরিচিত) হলেন একজন জার্মান পেশাদার ফুটবল খেলোয়াড়। তিনি বর্তমানে জার্মানির পেশাদার ফুটবল লীগের দ্বিতীয় স্তর ২. বুন্দেসলিগার ক্লাব হলস্টাইন কিল এবং জার্মানি জাতীয় দলের হয়ে একজন রক্ষণভাগের খেলোয়াড় হিসেবে খেলেন। তিনি মূলত একজন কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে রক্ষণাত্মক মধ্যমাঠের খেলোয়াড় হিসেবে খেলে থাকেন।\nজার্মান ফুটবল ক্লাব ভিৎসহাভারের যুব পর্যায়ের হয়ে খেলার মাধ্যমে ভাল ফুটবল জগতে প্রবেশ করেন এবং পরবর্তীতে টিএসভি ট্রিটাউ, মেকলেনবুর্গ শোয়েরিন, ডিনামো ড্রেসডেন এবং হলস্টাইন কিলের যুব দলের হয়ে খেলার মাধ্যমেই তিনি ফুটবল খেলায় বিকশিত হয়েছেন। ২০১৩–১৪ মৌসুমে, জার্মান ক্লাব হলস্টাইন কিলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেন, যেখানে তিনি ২ মৌসুম অতিবাহিত করেছেন; হলস্টাইন কিলের হয়ে তিনি ৬২ ম্যাচে ২টি গোল করেছেন। অতঃপর ২০১৫–১৬ মৌসুমে তিনি প্রায় অর্ধ মিলিয়ন ইউরোর বিনিময়ে জার্মান ক্লাব পাডারবর্নে যোগদান করেন। পাডারবর্নে মাত্র ১ মৌসুম অতিবাহিত করার পর ইঙ্গোলস্টাটের সাথে একটি চুক্তি স্বাক্ষর করেন, যেখানে তিনি সকল প্রতিযোগিতায় ৩১ ম্যাচে মাত্র ১টি গোল করেছেন। মাঝে তিনি ১ মৌসুমের জন্য হাইডেনহাইমের হয়ে ধারে খেলেছেন। সম্প্রতি ২০১৮–১৯ মৌসুমে, তিনি প্রায় ৬ লক্ষ ইউরোর বিনিময়ে ইঙ্গোলস্টাট হতে পুনরায় জার্মান ক্লাব হলস্টাইন কিলে যোগদান করেছেন।\nদলগতভাবে, ভাল এপর্যন্ত ১টি শিরোপা জয়লাভ করেছেন, যা তিনি হলস্টাইন কিলের হয়ে জয়লাভ করেছেন।\n\n\n== তথ্যসূত্র ==\n\n\n== বহিঃসংযোগ ==\nসকারওয়েতে হাউকে ভাল  (ইংরেজি)  \nworldfootball.net-এ হাউকে ভাল (ইংরেজি)\nফুসবালডাটেন.ডিইতে হাউকে ভাল (জার্মান)"}