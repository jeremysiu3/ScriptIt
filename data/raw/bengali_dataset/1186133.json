{"pageid": 1186133, "title": "ইবনে ইমাম", "url": "https://bn.wikipedia.org/wiki?curid=1186133", "content": "ইবনে ইমাম (১৯৩২ - ২৭ নভেম্বর ২০০৯) ছিলেন একজন ভারতীয় বাঙালি সাহিত্যিক। বাঙালি মুসলমান সাহিত্যিকমহলে তিনি রসরাজ হিসাবে পরিচিত ছিলেন।\n\n\n== সংক্ষিপ্ত জীবনী ==\nইবনে ইমামের জন্ম  ব্রিটিশ ভারতের অধুনা  পশ্চিমবঙ্গের হুগলি জেলার রামনগরে। পিতা আলি মুহাম্মদ এবং মাতা আজিজা খাতুন। পরে তাদের স্থায়ী আবাস ছিল কলকাতার ঝাউতলা লেনে। প্রচারবিমুখ লেখক হিসাবে সাহিত্যচর্চা করেছেন। স্বাধীনোত্তর বাংলায় বিশেষকরে কলকাতায় তিনি বাঙালি মুসলমানদের সাহিত্যচর্চায় উৎসাহ দিতেন। তিনি নিজে রম্যরচনায় সিদ্ধহস্ত ছিলেন। তিনি 'জাগরণ' 'নতুন গতি',আবদুল আযীয আল আমান সম্পাদিত কাফেলা পত্রিকার সঙ্গে যুক্ত ছিলেন। ষাট-সত্তরের দশকে তার লেখা 'মিনাবাজার', 'সরাইখানা যাত্রী' পাঠকমহলে বিশেষ সমাদৃত হয়। তার লেখার প্রধান বিষয় ছিল বাঙালি মুসলমানদের জীবন। এছাড়াও তিনি নবির জীবনের নানা ঘটনা লিখেছেন। তন্মধ্যে তার কুঁড়ে ঘরের রাজা বিশেষ প্রশংসিত হয়। তার অন্যান্য রচনাগুলি হল-\n\nবিশ্বের একশো আঠারো ভাষার প্রবাদ\nপরিবর্তন\nসঙ\nকলমে তুলিতে\nপুতুল নাচ প্রভৃতি।\nতবে তার আরো অগ্রন্থিত রচনা বিভিন্ন পত্র পত্রিকায় ছড়িয়ে আছে।\nইবন ইমাম সাহিত্যসৃষ্টির জন্য কাফেলা ও 'নতুন গতি' পুরস্কার লাভ করেছেন।\nপ্রচারবিমুখ এই বাঙালি সাহিত্যিক ম্যালিগন্যান্ট ম্যালেরিয়ায় আক্রান্ত হন। দীর্ঘদিন চিকিৎসাধীন ছিলেন কলকাতার এক বেসরকারি নার্সিংহোমে। ২০০৯ খ্রিস্টাব্দের ২৭ নভেম্বর শেষ নিঃশ্বাস ত্যাগ করেন।\n\n\n== তথ্যসূত্র =="}