{"pageid": 1188123, "title": "শাহদাব আকবর চৌধুরী লাবু", "url": "https://bn.wikipedia.org/wiki?curid=1188123", "content": "শাহদাব আকবর চৌধুরী লাবু বা লাবু চৌধুরী একজন বাংলাদেশী রাজনীতিবিদ ও একাদশ জাতীয় সংসদ সদস্য। তিনি ২০২২ সালের ৫ নভেম্বর অনুষ্ঠিত ফরিদপুর-২ আসনের উপনির্বাচনে বাংলাদেশ আওয়ামী লীগের মনোনয়নে সংসদ সদস্য নির্বাচিত হন।\nএকাদশ জাতীয় সংসদ নির্বাচনে ফরিদপুর-২ আসনে বাংলাদেশ আওয়ামী লীগের মনোনয়নে সৈয়দা সাজেদা চৌধুরী সংসদ সদস্য নির্বাচিত হয়েছিলেন। ২০২২ সালের ১১ সেপ্টেম্বর তার মৃত্যুতে আসনটি শূন্য হয়। একই বছর ২৬ সেপ্টেম্বর ঐ আসনে উপনির্বাচনের তফসিল ঘোষণা করে নির্বাচন কমিশন। ৫ নভেম্বর অনুষ্ঠিত নির্বাচনে ৬৮ হাজার ৮১২ ভোট পেয়ে লাবু চৌধুরী সংসদ সদস্য নির্বাচিত হন। তিনি ১৫ নভেম্বর সংসদ সদস্য হিসেবে শপথ পাঠ করেন। উল্লেখ্য, লাবু চৌধুরী প্রয়াত সৈয়দা সাজেদা চৌধুরীর ছোট ছেলে। ২০২৪ সালে অসহযোগ আন্দোলনের পর রাষ্ট্রপতি মোহাম্মদ সাহাবুদ্দিন জাতীয় সংসদ বিলুপ্ত করলে তিনি সংসদ সদস্য পদ হারান।\n\n\n== তথ্যসূত্র =="}