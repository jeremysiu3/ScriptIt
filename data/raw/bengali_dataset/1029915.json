{"pageid": 1029915, "title": "মীরাটের কাঁচি", "url": "https://bn.wikipedia.org/wiki?curid=1029915", "content": "মীরাটের কাঁচি হল ভারতের মীরাটের, ক্ষুদ্র শিল্পে পুনর্ব্যবহৃত ধাতুর ছাঁট থেকে তৈরি কোনও কাঁচি।  সম্প্রদায়টি তিন শতাব্দীরও বেশি সময় ধরে পণ্যটি তৈরি করে চলেছে।\n\n\n== বর্জ্য থেকে পুনর্ব্যবহারযোগ্য ==\nমীরাট কাঁচি বিশেষত ব্যবহার করা হয় পোশাক তৈরি এবং অন্যান্য ঘরোয়া ব্যবহারের জন্য। কাঁচির সমস্ত অংশ আগে কোথাও অন্য কোনও আকারে ব্যবহৃত হওয়ার পর কাঁচি তৈরি হয়। উদাহরণস্বরূপ, কাঁচির ফলাগুলি কার্বন ইস্পাতের পুনর্ব্যবহৃত ছাঁট ধাতু থেকে থেকে তৈরি করা হয়, যা রেলের পুরানো রোলিং স্টক, যানবাহন বা অন্যান্য যন্ত্রাংশ থেকে পাওয়া যেতে পারে। ধাতব মিশ্রণ বা প্লাস্টিক দিয়ে তৈরি হাতলগুলি পুরানো বাসনের অন্যান্য বর্জ্য থেকে প্রস্তুত। এই জাতীয় প্রথম কাঁচিটি ১৬৫৩ সালের দিকে আসলি আখুন তৈরি করেছিলেন। মীরাট কাঁচি অনেকবার মেরামত ও পুনরায় ব্যবহার করা যায়, যেটি অন্যান্য অধিকাংশ কাঁচিতেই করা যায়না। মীরাটের আশেপাশে জনপ্রিয় একটি বাগধারা খুব চালু আছে, যেটি এই যন্ত্রগুলির গুণমান এবং পুনঃব্যবহার যোগ্যতার সাক্ষ্য দেয়: দাদা লে, পোতা বারপে ('দাদু কিনেছিলেন, নাতি [এখনও] ব্যবহার করেছেন').\n\n\n== ভৌগোলিক সূচক চিহ্ন ==\n২০১৩ সালের জানুয়ারিতে, পণ্যটি তার নিজস্ব ভৌগোলিক নির্দেশকের যোগ্যতা অর্জনের জন্য স্বীকৃতি পেয়েছিল। এটি ভারতের বিশেষ চিহ্নযুক্ত পণ্য সামগ্রীগুলির তালিকার মধ্যে ১৬৪তম ছিল।\nএখন অবধি, এই কাঁচি বিভিন্ন আকারে উৎপাদিত হয়েছে, যেমন ৬–১৪ ইঞ্চি (১৫০–৩৬০ মিলিমিটার)। সেগুলির দামের সীমাও বিভিন্ন, ₹২০ থেকে ₹৫০০। তবে জিআই চিহ্ন থাকার ফলে, উৎপাদনকারীরা মানক আকার এবং দামের স্তর চালু করতে উৎসাহিত হয়েছিল।\nএই শিল্পটি মীরাটকে ঘিরে সুগঠিত হয়েছে, এখানে ২৫০টি ছোটো মাপের কাঁচি তৈরির কারখানা আছে, প্রত্যক্ষ ও পরোক্ষভাবে ৭০,০০০ লোককে নিয়োগ দেওয়া হয়েছে। উৎপাদনটি বিশেষভাবে লিঙ্গভিত্তিক শ্রম বিভাজন অনুসরণ করে, পুরুষেরা কাঁচি তৈরি করে এবং মহিলারা হাতের কাজ প্রয়োজন এমন কাজগুলি করে এবং পণ্যগুলি মোড়কজাত করে। এই কাঁচির এতই চাহিদা যে নির্মাতারা স্থানীয় বাজারের চাহিদা মেটানোও কঠিন বলে মনে করেন।\n\n\n== তথ্যসূত্র =="}