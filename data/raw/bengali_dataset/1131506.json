{"pageid": 1131506, "title": "আশিষ বসু", "url": "https://bn.wikipedia.org/wiki?curid=1131506", "content": "আশিষ বসু (১২ জুলাই ১৯৩০ – ০৭ এপ্রিল ২০১৪) একজন বিশিষ্ট ভারতীয় জনতত্ত্ববিদ ও অর্থনৈতিক বিশ্লেষক ছিলেন। তিনি দিল্লির ইন্সটিটিউট অফ ইকোনমিক গ্রোথের অবৈতনিক অধ্যাপক ছিলেন, সেখানে কয়েক বছর ধরে জনসংখ্যা গবেষণা কেন্দ্রের প্রধানেরও দায়িত্ব পালন করেন। একত্রে বিহার, মধ্যপ্রদেশ, রাজস্থান ও উত্তরপ্রদেশকে বোঝাতে বিমারু (BIMARU) শব্দটি তৈরির কৃতিত্ব তারই।\nতার দীর্ঘ অধ্যাপনা জীবনে তিনি জনতত্ত্বের উপর সারা বিশ্বে ব্যাপকভাবে বিজ্ঞ-বক্তৃতা দেন, এবং নতুন দিল্লির জওহরলাল নেহরু বিশ্ববিদ্যালয়, মুসৌরীর রাষ্ট্রীয় প্রশাসন একাডেমি, রাষ্ট্রীয় প্রতিরক্ষা মহাবিদ্যালয়ের মতো প্রতিষ্ঠানে অধ্যাপনা করেন।\nতিনি জনসংখ্যা ও উন্নয়ন বিষয়ক বিভিন্ন সরকারি কমিশনের সদস্য হিসেবে দায়িত্ব পালন করেন, এবং ভারত তথা বিদেশেও উক্ত বিষয়গুলির উপর বিশেষ অগ্রহের সহিত আন্তর্জাতিক সম্মেলনে অংশগ্রহণ করতেন। তিনি রাজীব গান্ধী সহ অন্যান্য ভারতীয় প্রধানমন্ত্রীর জনসংখ্যা ও আদমশুমারি বিষয়ক উপদেষ্টা ছিলেন। তিনি ২৫টি বই রচনা ও সম্পাদনা করেন এছাড়া ইকোনমিক অ্যান্ড পলিটিকাল উইকলি, হেল্থ ফর দ্য মিলিয়নস, পাওয়ার পলিটিক্স ইত্যাদি বিভিন্ন জার্নাল ও দৈনিকপত্রিকায় লেখালেখি করতেন।\n\n\n== মৃত্যু ==\nআশিষ বসু ২০১৪ সালের ৭ই এপ্রিল অস্ত্রোপচারের পর জটিলতার কারণে দিল্লির বাড়িতে মৃত্যুবরণ করেন।\n\n\n== তথ্যসূত্র =="}