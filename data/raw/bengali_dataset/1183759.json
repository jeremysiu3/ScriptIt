{"pageid": 1183759, "title": "সৈয়দ মুহাম্মদ অছিয়র রহমান", "url": "https://bn.wikipedia.org/wiki?curid=1183759", "content": "সৈয়দ মুহাম্মদ অছিয়র রহমান একজন বাংলাদেশি ইসলামী পণ্ডিত, মুফতি, মুহাদ্দিস, মুফাসসির, শিক্ষাবিদ ও রাজনৈতিক ব্যক্তিত্ব। তিনি  চট্টগ্রামের ধর্মীয় শিক্ষাপ্রতিষ্ঠান জামেয়া আহমদিয়া সুন্নিয়া আলিয়া কামিল মাদ্রাসার সাবেক অধ্যক্ষ এবং আহলে সুন্নাত ওয়াল জামা’আত বাংলাদেশের কো-চেয়ারম্যান।\n\n\n== জন্ম ==\nঅছিয়র রহমান চট্টগ্রামের বায়েজিদ বোস্তামী থানার জালালাবাদস্থ কুলগাঁও এর ফকিরপাড়া গ্রামের সৈয়দ পরিবারে ১৯৫৮ সালে জন্মগ্রহণ করেন। তার পিতার নাম সৈয়দ মুহাম্মদ ইসহাক।\n\n\n== শিক্ষা ==\nতিনি চট্টগ্রাম জামেয়া আহমদিয়া সুন্নিয়া কামিল মাদরাসা হতে দাখিল, আলিম, ফাযিল, কামিল (ফিকহ এবং হাদীস) পরীক্ষায় ১ম বিভাগে কৃতিত্বের সাথে উত্তীর্ণ হন। পরবর্তীতে ফিকহ বিষয়ে উচ্চতর ডিগ্রী অর্জন করেন।\n\nশিক্ষকবৃন্দ\nমুহাম্মদ নুরুল ইসলাম হাশেমী\nকাজী আমিনুল ইসলাম হাশেমী\nমুসলেহ উদ্দীন\nজালালুদ্দীন আল-কাদেরী\nমুফতি ওবাইদুল হক নঈমী\n\n\n== কর্মজীবন ==\nতিনি ছাত্রজীবন শেষে ১৯৮২ খ্রিস্টাব্দে ষোলশহরস্থ জামেয়া আহমদিয়া সুন্নিয়া আলিয়ায় শিক্ষক হিসেবে যোগদান করেন। দীর্ঘকাল তিনি প্রধান ফকিহ হিসেবে দায়িত্ব পালন করেন। ২০১৭ সাল হতে ২০২২ পর্যন্ত তিনি উক্ত প্রতিষ্ঠানের অধ্যক্ষ হিসেবে দায়িত্ব পালন করেন। \nতিনি বিভিন্ন বিষয়ে ফতোয়া প্রদান করেছেন।  এছাড়াও তিনি আনজুমানে রহমানিয়া আহমদিয়া সুন্নিয়া ট্রাস্ট কর্তৃক প্রকাশিত মাসিক পত্রিকা তরজুমানে আহলে সুন্নাত-এ ইসলামি বিষয়ক প্রশ্নোত্তর বিভাগের  প্রধান হিসেবে দায়িত্বরত আছেন।\n\n\n== লেখালেখি ==\nতিনি অনেক বই রচনা করেছেন। তার রচিত বই লেবাননের দারুল কুতুব ইলমিয়্যাহ, বৈরুত থেকে প্রকাশিত হয়েছে। তার রচিত উল্লেখযোগ্য গ্রন্থাবলী:\n\nআল আতাওয়াল নো’মানীয়া ফিল ফাতওয়ায়ির রাহমানিয়া\nআদদুররুল মাকনুন ফিল ইহতিফালি বিমাওলিদিন নাবিয়্যাল আমিনিল মা’মুন (লেবনানের বৈরুত থেকে আরবি ভাষায় প্রকাশিত)\nসৈয়দ মুহাম্মদ তৈয়্যব শাহ (রহ.)-এর জীবনীগ্রন্থ\nপ্রশ্নোত্তর বিষয়ক “যুগ জিজ্ঞাসা”।\nবাগে খলিল (২ খণ্ড)\n\n\n== সম্মাননা পুরস্কার ==\nগণপ্রজাতন্ত্রী বাংলাদেশ সরকার কর্তৃক ২০০১ সালে জাতীয় পর্যায়ে শ্রেষ্ঠ শিক্ষক নির্বাচিত হওয়ায় রাষ্ট্রীয় স্বর্ণপদক অর্জন।\nগণপ্রজাতন্ত্রী বাংলাদেশ সরকার কর্তৃক ২০০৪ সালে জাতীয় পর্যায়ে শ্রেষ্ঠ শিক্ষক নির্বাচিত হওয়ায় রাষ্ট্রীয় স্বর্ণপদক অর্জন।\n২০১৯ সালে বিভাগীয় পর্যায়ে শ্রেষ্ঠ অধ্যক্ষ নির্বাচিত।\nশিক্ষাক্ষেত্রে বিশেষ অবদানের স্বীকৃতি স্বরূপ \"আন্তর্জাতিক মাতৃভাষা দিবস স্মৃতি সম্মাননা\"।\n\n\n== তথ্যসূত্র =="}