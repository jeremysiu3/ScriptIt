{"pageid": 1366374, "title": "কাজী জিনাত হক", "url": "https://bn.wikipedia.org/wiki?curid=1366374", "content": "কাজী জিনাত হক বাংলাদেশ সুপ্রিম কোর্টের হাইকোর্ট বিভাগের একজন নারী বিচারপতি। তিনি বাংলাদেশ সুপ্রীম কোর্টের নবম নারী বিচারপতি। \n\n\n== জীবনের প্রথমার্ধ ==\nকাজী জিনাত হক ১৯৭৪ সালের ১৪ অক্টোবর বিচারপতি কাজী এবাদুল হক ও ড. শরিফা খাতুনের ঘরে জন্মগ্রহণ করেন। জিনাত ঢাকা বিশ্ববিদ্যালয় থেকে আইন বিষয়ে স্নাতক ও স্নাতকোত্তর সম্পন্ন করেছেন। পরবর্তীতে তিনি লন্ডনের সাউথ ব্যাংক ইউনিভার্সিটি থেকে স্নাতকোত্তর অধ্যয়ন সম্পন্ন করেন।\n\n\n== কর্মজীবন ==\nজিনাত হক ১৯৯৭ সালের ৬ আগস্ট জেলা আদালতে আইনজীবী হিসেবে কাজ শুরু করেন।\n২০০০ সালের ১৮ জুন, জিনাত বাংলাদেশ সুপ্রিম কোর্টের হাইকোর্ট বিভাগে একজন আইনজীবী হিসাবে কাজ শুরু করেন।\nজিনাত ২০ ডিসেম্বর ২০১৫ সালে বাংলাদেশ সুপ্রিম কোর্টের আপিল বিভাগে তার আইনী অনুশীলন শুরু করেন।\n২১ অক্টোবর ২০১৯ সালে, জিনাত হক বাংলাদেশ সুপ্রিম কোর্টের হাইকোর্ট বিভাগে অস্থায়ী বিচারক হিসেবে নিযুক্ত হন।\n১০ জানুয়ারি ২০২১ সালে, জিনাত হক ও বিচারপতি যুবায়ের রহমান চৌধুরী নারীরা নিকাহ রেজিস্ট্রার (কাজী) হতে পারবেন না মর্মে নির্দেশনা দিয়ে হাইকোর্ট থেকে রায় প্রকাশ করেন।\nজিনাত হক ১৯ অক্টোবর ২০২১ সালে হাইকোর্ট বিভাগের স্থায়ী বিচারপতি হিসাবে নিয়োগ পান। তিনি ২০২১ সালের নভেম্বরে যৌন হয়রানি তদন্তের জন্য সুপ্রিম কোর্ট কর্তৃক গঠিত কমিটির সদস্য ছিলেন।\n\n\n== তথ্যসূত্র =="}