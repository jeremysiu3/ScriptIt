{"pageid": 1513726, "title": "রিম্পি দাস", "url": "https://bn.wikipedia.org/wiki?curid=1513726", "content": "রিম্পি দাস একজন ভারতীয় অভিনেত্রী এবং মডেল। ইনি মূলতঃ অসমীয়া সিনেমা এবং হিন্দি টেলিভিশন ধারাবাহিকে অভিনয় করেন। রিম্পি অনেক অসমীয়া সিনেমায় অভিনয় করেছেন, যাদের মধ্যে রয়েছে আজেয় এবং মন জাইয়ের মতো জাতীয় পুরস্কারপ্রাপ্ত ছবি। তিনি উরোনিয়া মন, ফাগুনী, জোনাকি মন ইত্যাদি অসমীয়া ভিসিডি ছবিতেও কাজ করেছেন। এ. জেসুদোস পরিচালিত পালি ছবির মাধ্যমে তিনি কলিউডে আত্মপ্রকাশ করেন।\n\n\n== কর্মজীবন ==\n২০০৪ সালে অশোক কুমার বিষয়া পরিচালিত অসমীয়া ছবি \"মনট বিরিনার জুঁই\" -তে অভিনয়ের মাধ্যমে রিম্পি অভিনয় জীবনে আত্মপ্রকাশ করেন। ২০১০ সালে, রিম্পি কোহিনূর থিয়েটারের সাথে যুক্ত হওয়ার মাধ্যমে আসামের ভ্রাম্যমাণ থিয়েটার শিল্পজগতে প্রবেশ করেন। তিনি বিগ ম্যাজিকের জনপ্রিয় হিন্দি ধারাবাহিক আকবর বীরবলের মাধ্যমে তার হিন্দি টেলিভিশন জগতে কাজ করতে শুরু করেন। এই ধারাবাহিকে তিনি কিকু শারদা, বিশাল কোটিয়ান এবং ডেলনাজ ইরানির মতো সুপরিচিত হিন্দি টেলিভিশন অভিনেতাদের সাথে কাজ করেছিলেন। ধারাবাহিকে আনারকলির ভূমিকায় অভিনয় করেন।\nতিনি স্টার প্লাসের  ভারতীয় মহাকাব্যিক ধারাবাহিক সিয়া কে রাম -এ দেবী পার্বতীর চরিত্রে অভিনয় করেছেন, যেখানে অভিনেতা রোহিত বক্সী দেবাদিদেব মহাদেবের ভূমিকায় অভিনয় করেছিলেন।   কালারসে প্রচারিত আরেক ভারতীয় মহাকাব্যিক টেলিভিশন ধারাবাহিক, মহাকালী - অন্ত হি আরম্ভ হ্যায়- তে তিনি দেবী গঙ্গার চরিত্রে অভিনয় করেছেন।\n\n\n== ব্যক্তিগত জীবন ==\nরিম্পিরা তিন ভাইবোন, যাদের মধ্যে রিম্পি সবার বড়। তার ছোট ভাই গুঞ্জন ভরদ্বাজ অসমীয়া চলচ্চিত্র ও টেলিভিশন জগতের একজন জনপ্রিয় অভিনেতা।\n\n\n== চলচ্চিত্র তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র =="}