{"pageid": 1483270, "title": "নবাবগঞ্জ উচ্চ বিদ্যালয়", "url": "https://bn.wikipedia.org/wiki?curid=1483270", "content": "নবাবগঞ্জ উচ্চ বিদ্যালয় চাঁপাইনবাবগঞ্জ জেলার  একটি ঐতিহ্যবাহী শিক্ষাপ্রতিষ্ঠান। বিদ্যালয়টি ১৯৩৫ সালে চাঁপাইনবাবগঞ্জে প্রতিষ্ঠিত হয়।\n\n\n== শিক্ষা কার্যক্রম ==\nএ প্রতিষ্ঠানটিতে ৬ষ্ঠ থেকে ১০ম শ্রেণি পর্যন্ত শিক্ষাদান করা হয়। প্রতিষ্ঠানটি রাজশাহী শিক্ষা বোর্ডের অন্তর্ভুক্ত।\n\n\n== খেলাধুলা ও বিভিন্ন সাংস্কৃতিক কর্মকাণ্ড ==\nনবাবগঞ্জ উচ্চ বিদ্যালয় শিক্ষার্থীদের খেলাধুলার জন্য মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস,বিজয় দিবস ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান শিক্ষার্থী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর।\n\n\n== ল্যাবরেটরি ==\nএ প্রতিষ্ঠানে পদার্থবিজ্ঞান, রসায়নবিজ্ঞান, জীববিজ্ঞান, তথ্য ও যোগাযোগ প্রযুক্তি, কম্পিউটার ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়।\n\n\n== গ্রন্থাগার ==\nএ প্রতিষ্ঠানে রয়েছে বিশাল একটি গ্রন্থাগার। এতে রয়েছে বিভিন্ন ধরনের বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে।\n\n\n== অবকাঠামো ==\nএ প্রতিষ্ঠানে মোট ২টি ভবন রয়েছে। ১টি নতুন ভবন এবং ১টি পুরাতন ভবন। বিদ্যালয়ের একটি খেলার মাঠ রয়েছে যা ঈদগাহ ময়দান হিসেবে ব্যবহার করা হয়। বিদ্যালয়ের ১টি শহীদ মিনার রয়েছে ও বিদ্যালয়ের পাশে নবাবগঞ্জ উচ্চ বিদ্যালয় জামে মসজিদ রয়েছে।\n\n\n== তথ্যসূত্র =="}