{"pageid": 1147083, "title": "চিরঞ্জীব মুজিব", "url": "https://bn.wikipedia.org/wiki?curid=1147083", "content": "চিরঞ্জীব মুজিব হল একটি ২০২১ সালের বাংলাদেশী বাংলা ভাষার জীবনীমূলক চলচ্চিত্র যা বাংলাদেশের প্রধানমন্ত্রীর সংলাপ লেখক নজরুল ইসলাম দ্বারা পরিচালিত। চলচ্চিত্রটিতে আহমেদ রুবেল বঙ্গবন্ধু চরিত্রে অভিনয় করেছেন যিনি ছিলেন বাংলাদেশের প্রথম রাষ্ট্রপতি ও জাতির পিতা। চলচ্চিত্রটি বঙ্গবন্ধুর লেখা অসমাপ্ত আত্মজীবনী-এর একটি অংশের উপর ভিত্তি করে তৈরি করা হয়েছে, যেখানে তাঁর জীবনের ১৯৪৯ থেকে ১৯৫২ সাল পর্যন্ত বর্ণনা করা হয়েছে।\n২৪ জুন ২০২১ তারিখে শেখ হাসিনা আনুষ্ঠানিকভাবে চলচ্চিত্রটির তিনটি পোস্টার উন্মোচন করেন। ১৮ অক্টোবর এর টিজার প্রকাশিত হয়। টিজার প্রকাশের দুই মাস পর মুক্তি পায় এর ট্রেলার। ২০২২ সালের জানুয়ারিতে বগুড়ার একটি কলেজের শিক্ষার্থীদের চলচ্চিত্রটি দেখতে বাধ্য করা হয়েছিল বলে অভিযোগ করা হয়।\n\n\n== কুশীলব ==\nশেখ মুজিবুর রহমান (ওরফে বঙ্গবন্ধু) চরিত্রে আহমেদ রুবেল\nশেখ ফজিলাতুন্নেসা মুজিবের চরিত্রে পূর্ণিমা\nশেখ লুৎফুর রহমান চরিত্রে খায়রুল আলম সবুজ\nসায়েরা খাতুনের চরিত্রে দিলারা জামান\nএস এম মহসীন\nআজাদ আবুল কালাম\nশতাব্দী ওয়াদুদ\nসমু চৌধুরী\nআরমান পারভেজ মুরাদ\nশাহজাহান সম্রাট\nসেলিম আহমেদ\nজুয়েল মাহমুদ\nনরেশ ভূঁইয়া\nমানস বন্দ্যোপাধ্যায়\nকায়েস চৌধুরী\n\n\n== নির্মাণ ==\nছবিটি মুক্তির চার বছর আগে প্রাক-প্রযোজনার কাজ শুরু হয়। ২০২১ সালের সেপ্টেম্বরে চলচ্চিত্রটি সেন্সর বোর্ড থেকে ছাড়পত্র পায়।\n\n\n== মুক্তি ==\n২০২১ সালের শেষ দিনে ছবিটি মুক্তি পায়। ঢাকার পরিবর্তে বগুড়ায় ছবিটির প্রিমিয়ার হয়। প্রিমিয়ারের দিন বগুড়ার মধুবন সিনেপ্লেক্স প্রায় হাউসফুল ছিল।\n\n\n== সঙ্গীত ==\n\n\n== আরও দেখুন ==\nমুজিব: একটি জাতির রূপকার\n\n\n== তথ্যসূত্র ==\n\n\n== বহিঃসংযোগ ==\nপ্রাতিষ্ঠানিক ওয়েবসাইট  ওয়েব্যাক মেশিনে আর্কাইভকৃত ৩০ মে ২০২২ তারিখে\nইন্টারনেট মুভি ডেটাবেজে চিরঞ্জীব মুজিব  (ইংরেজি)"}