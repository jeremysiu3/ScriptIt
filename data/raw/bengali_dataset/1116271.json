{"pageid": 1116271, "title": "মিন্নাত আলী", "url": "https://bn.wikipedia.org/wiki?curid=1116271", "content": "মিন্নাত আলী (১৯২৭ – ৭ ডিসেম্বর ২০০৮) বাংলাদেশের কথাসাহিত্যিক ও শিক্ষাবিদ ছিলেন। ছোটগল্প লেখায় বিশেষ অবদানের জন্য তিনি ১৯৭৫ সালে বাংলা একাডেমি পুরস্কার লাভ করেন।\n\n\n== কর্মজীবনী ==\nমিন্নাত আলী ১৯২৭ সালে কিশোরগঞ্জের ভৈরবে জন্মগ্রহণ করেন। তিনি ১৯৩৫ সালে ভৈরব প্রাইমারী স্কুলে পড়তেন। ১৯৪৬ সালে তিনি ভৈরব স্কুল থেকে মেট্রিকুলেশন পাশ করেন। ১৯৫৩ সালে ঢাকা বিশ্ববিদ্যালয়ের বাংলা বিভাগে ভর্তি হয়ে ১৯৫৫ সালে এমএ পাশ করেন। বসবাস করতেন ব্রাহ্মণবাড়িয়ার বাওনবাইড়ায়। তিনি ব্রাহ্মণবাড়িয়ার ফিরোজ মিয়া সরকারি কলেজ ও ব্রাহ্মণবাড়িয়া সরকারি মহিলা কলেজের অধ্যক্ষ ছিলেন। ছিলেন ব্রাহ্মণবাড়িয়া সরকারি কলেজের বাংলা বিভাগের অধ্যাপক।\nষাটের দশকে তিনি লেখালেখি করতেন। উপমহাদেশের সকল বাংলা সাহিত্য সাময়িকীতে লেখালেখি করতেন। চিঠি লিখতে পছন্দ করতেন তিনি। ২০০২ সালের বইমেলায় তার কাছে লেখা ৭৮ সাহিত্যিকের চিঠি নিয়ে প্রকাশ করেন \"সাহিত্যিকের পত্রালাপ\", \"আমি দালাল বলছি\" ও \"না বলা কথা\" যা বাংলাদেশের মুক্তিযুদ্ধের এক অসামান্য দলিল।\n\n\n== গ্রন্থ তালিকা ==\n\n\n== পুরস্কার ও সম্মাননা ==\nবাংলা একাডেমী সাহিত্য পুরস্কার (১৯৭৫)\n\n\n== মৃত্যু ==\nমিন্নাত আলী ৭ ডিসেম্বর ২০০৮ সালে মৃত্যুবরণ করেন।\n\n\n== তথ্যসূত্র ==\nHasan, Md. Mahmudul (2021) Minnat Ali’s Kafoner Lekha and the biography of an autobiography. The Daily Star, Dhaka. https://www.thedailystar.net/literature/news/minnat-alis-kafoner-lekha-and-the-biography-autobiography-2096525"}