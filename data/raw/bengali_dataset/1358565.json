{"pageid": 1358565, "title": "দরওয়াজা বন্ধ রাখো", "url": "https://bn.wikipedia.org/wiki?curid=1358565", "content": "দরওয়াজা বন্ধ রাখো ( অনু. দরজা বন্ধ রাখো ) হল একটি ভারতীয় হিন্দি ভাষার কমেডি ফিল্ম যার পরিচালনায় ছিলেন জেডি চক্রবর্তী এবং সিনেমাটোগ্রাফির দায়িত্বে ছিলেন ছোট কে. নাইডু। এটি ২০০৬ সালে মুক্তি লাভ করেছিলো। ২০১১ সালে তেলুগু ভাষায় মানি মানি, মোর মানি নামে ফিল্মটি পুনঃনির্মাণ করা হয়েছিল, যেখানে জেডি চক্রবর্তী প্রধান ভূমিকায় অভিনয় করেছিলেন।\n\n\n== সারমর্ম ==\nআফতাব শিবদাসানি, চাঙ্কি পান্ডে, জাকির হুসেন এবং স্নেহাল দাবি এই ছবিতে যথাক্রমে অজয়, গোগা, আব্বাস ও রঘু নামক চারজন দুর্বৃত্তের ভূমিকায় অভিনয় করেছিলেন। এই দুর্বৃত্তরা অর্থের জন্য একজন কোটিপতির মেয়েকে অপহরণ করে এবং ১ কোটি মুক্তিপণ হিসেবে দাবি করে। কিন্তু পরিস্থিতির পরিপ্রেক্ষিতে তারা নিজেরাই ৩৫-সদস্য বিশিষ্ট একটি নিরামিষ গুজরাটি পরিবারের বাড়িতে ঢুকতে বাধ্য হয়।\nবাড়িতে তাদের থাকার সময় বাড়ানো হয় যখন তারা জানতে পারে যে জিম্মি মেয়েটির বাবা বিদেশে চলে গেছে এবং তাদের ফিরে আসা পর্যন্ত অপেক্ষা করতে হবে। অপহরণকারীরা তাদের পরিচয় গোপন রাখার জন্য এবং অপহরণের উদ্যোগ সফল করার জন্য আরও লোকদের জিম্মি করতে বাধ্য হয়।\nতানেজা অবশেষে চার অপহরণকারীকে মুক্তিপণের টাকা প্রদান করে। কিন্তু মুক্তিপণের টাকা নিয়ে চারজনের মধ্যে ঝগড়া হয় এবং তারপরে তানেজা পুলিশকে ফোন করে। শেষমেষ অপহরণকারীরা আদালতে যায়। তানেজা আদালতকে জানান, অজয়, গোগা এবং রঘু নির্দোষ কিন্তু আব্বাস নয়। ১৬ মাস পর অজয় একটি হোটেলের মালিক হন এবং মুঘলে আজমের সাথে কাজ করেন। ইশা এবং অজয় উভয়ই বন্ধুতে পরিণত হন। জুলি রঘুর সাথে বিক্রয় ব্যবসায় কাজ করে। গোগা একটি মিষ্টির দোকানের মালিক হয়ে যায়।  আব্বাস জেলে যায়।  \n\n\n== অভিনয়ে ==\nআফতাব শিবদাসানি - অজয় 'বালু' পণ্ডিত\nচাঙ্কি পান্ডে - রঘুবীর 'রঘু' আচরেকার\nজাকির হোসেন - মোহাম্মদ আব্বাস আলী\nআদিত্য শ্রীবাস্তব - পরিদর্শক\nস্নেহাল দবি  - গোবিন্দ 'গোগা' গাওড়ে / কথক\nইশা শরভানি - ইশা তানেজা\nমনীষা কৈরালা - জুলি (সিসকো সেলসগার্ল)\nইশরাত আলী - কান্তিলাল শান্তিলাল শাহ\nগুলশান গ্রোভার - তানেজা\nতাশু কৌশিক - শিবা কে শাহ\nরবি কালে - হাবিলদার গণপত কালি\nদিব্যা দত্ত - চামেলী জি কালি\nগোগা কাপুর - মনীশ মেহতা (রিয়েল এস্টেট এজেন্ট)\nনিতিন রাইকওয়ার - মধুসূদন 'মুগালেজাম' - পিৎজা বয়\nঅনুপম শ্যাম - পুলিশ পরিদর্শক\nশ্রীনিবাস রাও কোটা - ডাঃ মুকলা উমাপতি কুট্টি\nপ্রমোদ মুখো - দীনেশ দুগ্গল (সেক্রেটারী)\nরাজু মাভানি - মোশতাকভাই পাঠান\nজাবেদ রিজভী - অরবিন্দ এস. শেঠি\nপদ্মা রানী - জনাব শাহ 'বা'\nবিজয় শাহ - পঙ্কি কে শাহ\n\n\n== সমালোচনা ==\nমুভিটিকে \"রোমাঞ্চকর কমেডি\" হিসাবে চিহ্নিত করা হয়েছিল। সমালোচকরা এটির শুরুর অংশ উদ্ভাবনী থিম হিসাবে বিবেচনা করেছেন যা প্লটের মাঝপথে সবাইকে হতাশ করেছে। পারফরম্যান্সটিকে \"লাকলাস্টার\" হিসাবে গণ্য করা হয়েছিল। অভিনয় ছিল মাঝারি মানের। দর্শকদের মতে, অভিনেতারা মানুষকে হাসানোর জন্য \"খুব কঠিন\" চেষ্টা করেছিল কিন্তু খারাপভাবে ব্যর্থ হয়েছিল।  চলচ্চিত্রটি বক্স অফিসে ব্যর্থ হয়েছিল।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে দরওয়াজা বন্ধ রাখো  (ইংরেজি)"}