{"pageid": 1025294, "title": "জেনিফার ব্র্যাডি", "url": "https://bn.wikipedia.org/wiki?curid=1025294", "content": "জেনিফার এলিজাবেথ ব্র্যাডি (ইংরেজি: Jennifer Brady; জন্ম: ১২ এপ্রিল ১৯৯৫) হলেন মার্কিন যুক্তরাষ্ট্রের পেশাদার টেনিস খেলোয়াড়। তিনি ২০১৪ ইউএস ওপেনে গ্র্যান্ড স্ল্যাম অভিষেক করেন, যেখানে তিনি নারীদের দ্বৈতে প্রধান ড্রয়ে সামান্থা ক্রোফোর্ডের সাথে ওয়াইল্ডকার্ড অর্জন করেছিলেন। ব্র্যাডি একটি ডব্লিউটিএ এককের শিরোপা জয়লাভ করেছেন, এর পাশাপাশি আইটিএফ পরিধিতে তিনি চারটি একক এবং পাঁচটি দ্বৈত খেতাব শিরোপা জয়লাভ করেছেন।\nব্র্যাডি প্রথম বাছাইপর্ব হতে অংশগ্রহণ করে ২০১৭ অস্ট্রেলিয়ান ওপেনের চতুর্থ রাউন্ড পর্বে পৌঁছানোর মাধ্যমে খ্যাতি অর্জন করেন, যেখানে তিনি হিদার ওয়াটসন এবং ১৪তম বাছাই ইলিনা ভেসনিনার বিরুদ্ধে জয়লাভ করেন। তিনি উক্ত বছরের ইউএস ওপেনের চতুর্থ রাউন্ডে পৌঁছেছেন, যেখানে তিনি বারবোরা স্ত্রিকোভা এবং মনিকা নিকুলেস্কুকে পরাজিত করতে সক্ষম হলেও তৎকালীন বিশ্বসেরা নারী টেনিস খেলোয়াড় ক্যারোলিনা প্লিস্কোভাকে পরাজিত করতে ব্যর্থ হন। আঘাত এবং দ্বৈতের উপর একটি মনোনিবেশ করার পর, ব্র্যাডি ২০২০ সালে পুনরায় এককভাবে খেলা শুরু করেন, যেখানে তিনি মারিয়া শারাপোভা এবং ব্রিসবেনে অ্যাশলে বার্টিকে পরাজিত করে বিশ্বসেরা খেলোয়াড়ের বিরুদ্ধে তার প্রথম এক নম্বর জয় অর্জন করেন। তিনি কেনটাকির লেক্সিংটনে অনুষ্ঠিত টপ সিড ওপেনে তার প্রথম ডব্লিউটিএ একক শিরোপা জয়লাভ করেন, যেখানে তিনি জিল টাইকমানকে সরাসরি সেটে পরাজিত করেন। তিনি ২০২০ সালের ২০২০ ইউএস ওপেনে তার প্রথম গ্র্যান্ড স্ল্যাম সেমিফাইনালে উত্তীর্ণ হন, যেখানে উত্তীর্ণ হওয়ার পূর্বে তিনি বিশ্বের প্রাক্তন এক নম্বর অ্যাঞ্জেলিক কারবারকে পরাজিত করেন। তার চিত্তাকর্ষক মার্কিন হার্ডকোর্ট সুইংয়ের পর র‍্যাঙ্কিংয়ে তিনি তার খেলোয়াড়ি জীবনের সর্বোচ্চ অবস্থান (২৪তম) অর্জন করেন।\nব্র্যাডি ইউনিভার্সিটি অব ক্যালিফোর্নিয়া, লস অ্যাঞ্জেলসে (ইউসিএলএ) ভর্তি হয়েছিলেন, যেখানে তিনি ২০১৩ সালের বসন্তে ইউসিএলএ ব্রুইন্সের টেনিস দলের হয়ে অভিষেক করেন। ইউসিএলএ-এ তার শুরুর দিকের বছরকালে তিনি তার দলকে জর্জিয়ার অ্যাথেন্সে অনুষ্ঠিত ২০১৪ সালের ১ম বিভাগীয় নারীদের জাতীয় টেনিস চ্যাম্পিয়নশিপ জয়লাভ করতে সাহায্য করেন। তিনি ২০১৪ সালে পেশাদার খেলোয়াড়ে পরিণত হওয়ার পূর্বে কলেজের সফোমোর বছর সম্পন্ন করেছেন।\n\n\n== তথ্যসূত্র ==\n\n\n== বহিঃসংযোগ ==\nমহিলাদের টেনিস অ্যাসোসিয়েশনে জেনিফার ব্র্যাডি(ইংরেজি)\nইউসিএলএ ব্রুইন্স প্রোফাইল (ইংরেজি)"}