{"pageid": 1126547, "title": "আই লাভ হার (চলচ্চিত্র)", "url": "https://bn.wikipedia.org/wiki?curid=1126547", "content": "আই লাভ হার (ইউক্রেনীয়: Я її люблю) ডরিয়া পেরেলে পরিচালিত ২০১৩ সালের একটি ইউক্রেনীয় নাট্যধর্মী স্বল্পদৈর্ঘ্য চলচ্চিত্র। এটি সমকামী মহিলা সম্পর্কিত প্রথম ইউক্রেনীয় চলচ্চিত্র এবং সমকামী মহিলা, সমকামী পুরুষ, উভকামী এবং ট্রান্সজেন্ডার বিষয়ক ইউক্রেনে নির্মিত প্রথম চলচ্চিত্রসমূহের মধ্যে একটি।\nআই লাভ হার সর্বপ্রথম ২০১৩ সালের ১৮ অক্টোবর জার্মানির লেসবিশ শুউল ফিল্মটেজ হামবুর্গ উৎসবে প্রদর্শিত হয়েছিল। এটি একই বছরের ২৫ অক্টোবর বার্সেলোনার ফেস্টিভ্যাল ইন্টারন্যাশনাল ডি সিনেমা গে ই লেসবিক ডি-তে প্রদর্শিত হয়েছিল।   পরবর্তীতে চলচ্চিত্রটি ২৯ নভেম্বর ২০১৩ তারিখে আন্তর্জাতিক স্বল্পদৈর্ঘ্য চলচ্চিত্র প্রতিযোগিতার সাহসিকতা বিভাগে;    এবং ফেস্টিভ্যাল ইন্টারন্যাসিওনাল ডি সিনে পোর লস ডেরেচোস হিউমানস বোগোতা আন্তর্জাতিক স্বল্পদৈর্ঘ্য চলচ্চিত্র প্রতিযোগিতায় অফিসিয়াল সিলেকশন হিসেবে ২০১৩ সালের ডিসেম্বরে প্রদর্শিত হয়েছিল।   চলচ্চিত্রটি ২০১৪ সালের ৭ মার্চ ইউক্রেনে প্রথম প্রদর্শিত হয় কিয়েভের জোভটেন সিনেমা হলে। চলচ্চিত্রটি ইউরোপ, এশিয়া, কানাডা এবং মার্কিন যুক্তরাষ্ট্রসহ মোট ২৩টি দেশে প্রদর্শিত হয়েছিল।\n\n\n== পটভূমি ==\nএকজন তরুণ নারী সংগীতশিল্পী এবং গীতিকার, নাটালি, খ্যাতি পাওয়ার স্বপ্ন নিয়ে কিয়েভে পাড়ি জমান। সেখানে রাস্তায় গান পরিবেশনার সময় আন্না নামের একজন বধির-মূক যুবতী সাথে তার সাক্ষাৎ হয় এবং দুজন একে অপরের প্রতি আকৃষ্ট হন। তারা একসাথে সমকামিতার বিরুদ্ধে দেশের বিধিনিষেধকে অস্বীকার করে।\n\n\n== অভিনয় শিল্পীদল ==\nনাটালি চরিত্রে নাটালি ইভানচুক\nআন্না চরিত্রে ফ্রাউ হানা\n\n\n== বেচডেল প্রকল্প ==\nআই লাভ হার ইউক্রেনীয় \"বেচডেল প্রকল্প\" এর একটি অংশ। এই প্রকল্পটি মোট আটটি চলচ্চিত্র নিয়ে গঠিত। এই প্রকল্পের উদ্দেশ্য ছিল এটা দেখানো যে, কথাসাহিত্যের একটি রচনায় কমপক্ষে দুইজন মহিলা থাকবে যারা একে অপরের সাথে কথা বলেবে কিন্তু সেখানে কোনো পুরুষ সম্পর্কিত বিষয় থাকবে না।\n\n\n== আই লাভ হার ২০১৭ পূর্ণদৈর্ঘ্য চলচ্চিত্র ==\nআই লাভ হার স্বল্পদৈর্ঘ্য চলচ্চিত্রটির উপর ভিত্তি করে ২০১৭ সালে বার্সেলোনা ফিল্ম কমিশন অফ দ্য জেনারেলিট্যাট ডি কাতালুনিয়ার অর্থায়নে  এবং কসমো ফিল্মস  ও আফিল্ম প্রোডাকশনের প্রযোজনার এটির একটি পূর্ণদৈর্ঘ্য সংস্করণ তৈরি করা হয়।  \nপূর্ণদৈর্ঘ্য চলচ্চিত্রটি ৯২ মিনিট দৈর্ঘ্যের। এটি লেখা, পরিচালনা এবং সম্পাদনা করেছেন পেরেলে; চিত্রগ্রাহক ছিলেন এলেনা লোম্বাওর এবং সঙ্গীত পরিচালক ছিলেন ওলেক্সি ইভানেঙ্কো। এটি প্রযোজনা করেছেন অনুয়ার ডস, মিখাইল চেরনিকভ এবং দারিয়া পেরেলে। এটির বার্সেলোনা সংস্করণে ইংরেজি সংলাপ যুক্ত করা। পূর্ণদৈর্ঘ্য চলচ্চিত্রটির নাটালি চরিত্রে ইভানচুক \"নাটালি\" পুনরায় অভিনয় করেন। অন্যদিকে, আন্না চরিত্রে ক্লেয়ার ডুরান্ট, জুলিয়ার চরিত্রে অ্যালিক্স জেন্টিল এবং ডেভিডের চরিত্রে ইউডাল্ড ফন্ট অভিনয় করে। পূর্ণদৈর্ঘ্য চলচ্চিত্রটির করুণ সমাপ্তি মূল স্বল্পদৈর্ঘ্য চলচ্চিত্র থেকে আলাদা।\nআই লাভ হার (২০১৭) রোমানিয়ার গে ফিল্ম নাইটস ইন্টারন্যাশনাল ফিল্ম ফেস্টিভ্যালে ২০১৭ সালের ১৮ নভেম্বর প্রদর্শিত হয়েছিল।   ২০১৯ সালের ১৬ মে থেকে আই লাভ হার (২০১৭) নামে চলচ্চিত্রটি অ্যামাজন প্রাইম ভিডিওতে উপলব্ধ রয়েছে। \n\n\n== আরোও দেখুন ==\nএলজিবিটি\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে আই লাভ হার  (ইংরেজি)\nরিলহাউসে আই লাভ হার  ওয়েব্যাক মেশিনে আর্কাইভকৃত ২০ ফেব্রুয়ারি ২০২২ তারিখে ভালোবাসি\nআই লাভ হার Chéries-Chéris (Courts lesbiens internationaux) এ ( in French )\nলাভার্স ফিল্ম ফেস্টিভ্যাল-টোরিনো এলজিবিটিকিউআই ভিশন-এ আই লাভ হার  ওয়েব্যাক মেশিনে আর্কাইভকৃত ১১ অক্টোবর ২০১৮ তারিখে"}