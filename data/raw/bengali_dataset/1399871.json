{"pageid": 1399871, "title": "তিলগঙ্গা ইনস্টিটিউট অফ অপথালমোলজি", "url": "https://bn.wikipedia.org/wiki?curid=1399871", "content": "তিলগঙ্গা ইনস্টিটিউট অফ অপথালমোলজি বা 'টিআইও' (যা পূর্বে 'তিলগঙ্গা চক্ষু কেন্দ্র' নামে পরিচিত ছিল), নেপালের বেসরকারি, অলাভজনক সম্প্রদায়ভিত্তিক সংস্থা ১৯৯৪ খ্রিস্টাব্দে চালু হয়েছিল। নেপাল ও সন্নিহিত অঞ্চলে অন্ধত্ব প্রতিরোধ ও নিয়ন্ত্রণে নেপাল আই প্রোগ্রাম (এনইপি) ১৯৯২ খ্রিস্টাব্দে আনুষ্ঠানিকভাবে গ্রহণ করা হয়। বিশ্ববিশ্রুত চক্ষু বিশেষজ্ঞ ডা. সান্দুক রুইত নেপালের কাঠমান্ডুতে এটি প্রতিষ্ঠা করেন এবং তিনিই সংস্থাটির নির্বাহী পরিচালক। বিশ্ব স্বাস্থ্য সংস্থা ২০১৯ খ্রিস্টাব্দে তিলগঙ্গা ইনস্টিটিউট অফ অপথালমোলজিকে তাদের  চক্ষুচিকিৎসাবিজ্ঞানের সহযোগিতা কেন্দ্র হিসাবে মান্যতা দিয়েছে। নেপালে এটি দ্বিতীয় চক্ষুচিকিৎসাবিজ্ঞান সংস্থান এবং প্রথম চক্ষুচিকিৎসাবিজ্ঞানে ডিগ্রি তথা পদবী প্রদানকারী সংস্থান। চক্ষুচিকিৎবিজ্ঞানের অন্যান্য যে যে বিষয়ে পরিষেবা প্রদান করে সেগুলি হল -\nকর্নিয়া, ক্যাটারাক্ট তথা ছানির অস্ত্রোপচার এবং আইওএল, গ্লুকোমা, অকুলোপ্লাস্টিক, ল্যাক্রিমাল এবং অকুলার অনকোলজি পরিষেবা, পেডিয়াট্রিক অপথালমোলজি এবং স্ট্র্যাবিসমাস পরিষেবা, ভিট্রিও-রেটিনা, ইউভিয়া, নিউরো চক্ষুবিদ্যা এবং অপটোমেট্রি পরিষেবা ইত্যাদি।\n\n\n== সু্যোগ - সুবিধা ==\nপ্রতিষ্ঠানটি যে যে সুযোগ সুবিধা প্রদান করে সেগুলি হল-\n\nচোখের যত্নের জন্য ক্লিনিকাল সুবিধা রোগীদের পরিষেবা প্রদান করে থাকে।\nপ্রতিষ্ঠানটির শিক্ষা ও প্রশিক্ষণ বিভাগ ফেলোশিপ প্রোগ্রাম, চক্ষুচিকিৎসাবিজ্ঞানে স্নাতকোত্তর আবাসিক কোর্স, অপটোমেট্রির স্নাতকোত্তর, অপটোমেট্রি এবং ভিশন সায়েন্সে স্নাতক, চক্ষুচিকিৎসাবিজ্ঞানে শংসাপত্র এবং স্থানীয় ও আন্তর্জাতিক চিকিৎসা কর্মীদের এবং চক্ষু স্বাস্থ্যকর্মীদের জন্য সংক্ষিপ্ত ব্যবহারিক প্রশিক্ষণ ইত্যাদি পরিচালনা করে।\nপ্রতিষ্ঠানটি প্রচার অভিযানে আউটরিচ ইউনিটের মাধ্যমে  নেপাল জুড়ে গ্রামীণ জনগোষ্ঠীর জন্য দুটি কমিউনিটি চক্ষু হাসপাতাল, আঠারোটিটি গ্রামীণ কমিউনিটি চক্ষু কেন্দ্র এবং উচ্চ-মাত্রার আউটরিচ মাইক্রোসার্জিক্যাল চক্ষু ক্লিনিক পরিচালনা করে। এছাড়াও সংস্থাটি চীন, বাংলাদেশ, ভুটান, ভারত, কম্বোডিয়া এবং উত্তর কোরিয়াতে নিয়মিত অনুরূপ ব্যবস্থার আয়োজন করে থাকে।\nপ্রতিষ্ঠানটির ''আই ব্যাঙ্ক'' (মার্কিন যুক্তরাষ্ট্রের বাল্টিমোরের টিস্যু ব্যাঙ্কস ইন্টারন্যাশনাল এবং লায়ন্স ইন্টারন্যাশনালের যৌথ সহযোগিতায় দেশের প্রথম আই ব্যাঙ্ক) যা কর্নিয়া প্রতিস্থাপনের অস্ত্রোপচারের সময় কর্নিয়া প্রদানের জন্য কর্নিয়া সংগ্রহের কার্যক্রম পরিচালনা করে এবং চক্ষুদানের জন্য জন্য সচেতনতামূলক কর্মসূচি গ্রহণ করে থাকে।\nছানি অস্ত্রোপচারে ব্যবহারের জন্য উঁচ্চ মানের সুলভ মূল্যের ইন্ট্রাওকুলার লেন্স (IOL) উৎপাদন করে থাকে\nচোখের যত্নের উন্নয়নের জন্য টিআইও ক্রমাগত গবেষণা কার্যক্রমে নিজেকে জড়িত করেছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\n\"The Tilganga Institute of Ophthalmology in Nepal\"\nNewar, Naresh. \"An eye for an eye\". Nepali Times. Issue 188 (19–25 March 2004)"}