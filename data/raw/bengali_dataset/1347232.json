{"pageid": 1347232, "title": "সড়ক দ্বীপ", "url": "https://bn.wikipedia.org/wiki?curid=1347232", "content": "সড়ক দ্বীপ (ইংরেজি ট্রাফিক আইল্যান্ড Traffic island) বলতে কোনও সড়কের উপরে অবস্থিত রঙ দ্বারা অঙ্কিত কোনও নকশা কিংবা বাস্তবিক কঠিন কোনও বস্তুকে বোঝায়, যেটি সড়কের যানচলাচলের প্রবাহ নিয়ন্ত্রণ করে। দুইটি সড়ক একে অপরের সাথে সূক্ষ্মকোণে ছেদ করলে তাদের মধ্যে সরু ত্রিভুজাকৃতি ফালির মতো সড়ক দ্বীপ থাকতে পারে। যদি সড়ক দ্বীপটিকে কেবলমাত্র দাগ টেনে নির্দেশ করা হয় এবং কোনও উঁচু বাধা ব্যবহার করা হয় না, তখন সেটিকে রঙকৃত দ্বীপ কিংবা ভূতুড়ে দ্বীপ (যুক্তরাজ্যের পরিভাষা গোস্ট আইল্যান্ড Ghost island) বলে। সড়ক দ্বীপগুলি মোটরযানগুলির গতি কমিয়ে আনতে অথবা সড়ক পারাপারকারী পথচারীদের জন্য সড়কের মাঝখানে একটি আশ্রয়স্থল হিসেবে কাজ করতে পারে।\nযখন সড়ক দ্বীপগুলি অনেক দীর্ঘ হয়, তখন সেগুলিকে সড়কবিভাজক দ্বীপ (ট্রাফিক মিডিয়ান বা সংক্ষেপে মিডিয়ান) বলে। সড়ক বিভাজক দ্বীপগুলি মূলত সড়কের মধ্যরেখা বরাবর অবস্থিত জমির ফালি, যেগুলি অনেক বেশি দূরত্ব ধরে সড়কের বিভাজক হিসেবে কাজ করে।\nকিছু কিছু সড়ক দ্বীপ পথচারীদের জন্য আশ্রয় দ্বীপ (ইংরেজিতে রেফিউজ আইল্যান্ড refuge island) হিসেবে কাজ করতে পারে। সড়ক দ্বীপগুলিকে প্রায়শই ছোট সড়কগুলিতে আংশিকভাবে কানা (blind) সড়ক সংযোগস্থলে বসানো হয়, যাতে মোটরগাড়িগুলি হঠাৎ করে মোড় নিয়ে দুর্ঘটনার জন্ম দিতে না পারে; এছাড়া নিরাপদ যানচলাচল বা যানচলাচল প্রশমন করতেও এগুলি ব্যবহৃত হতে পারে।\n\n\n== আরও দেখুন ==\nসড়ক চক্রপথ\nআশ্রয় দ্বীপ\nসড়ক বিভাজক দ্বীপ\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে সড়ক দ্বীপ সম্পর্কিত মিডিয়া দেখুন।\nটেমপ্লেট:Road types"}