{"pageid": 1043769, "title": "রসিকলাল চক্রবর্তী", "url": "https://bn.wikipedia.org/wiki?curid=1043769", "content": "রসিকলাল চক্রবর্তী (১৮৫৬―১৯০৬) একজন বাঙালি সাধক সঙ্গীতজ্ঞ ও নাট্যগীতিকার।\n\n\n== জীবনী ==\nরসিকলাল চক্রবর্তীর পিতার নাম রামরতন। ভক্ত কবি রসিকলাল যশোর জেলার রায়গ্রামে জন্মগ্রহণ করেন। তিনি প্ৰথমে কয়েকটি যাত্ৰাদলে যোগ দেন। পরে নিজেই বালক সঙ্গীত নামে দল গঠন করে ১২৯৫ বঙ্গাব্দে। তাঁর স্বরচিত পালা জীবোদ্ধার অভিনয় করান। তিনি ‘বালক সঙ্গীতে’র প্রবর্তক। বালক সঙ্গীত প্ৰথমে কয়েকটি সঙ্গীতের সমষ্টি ছিল, পরে তিনি তাঁর সঙ্গে শ্ৰীগৌরাঙ্গের জীবনকথা কবিতাকারে সংশ্লিষ্ট করেন। নবদ্বীপের সুধীজনমণ্ডলী তাকে ‘গুণাকর’ উপাধি ও রতনপুর গ্রামের পণ্ডিত সম্মেলন তাকে ‘গীতরত্নাকর’ উপাধি দেয়। ১৩১১ বঙ্গাব্দে তিনি সাধক সঙ্গীতের দল তৈরী করেন।\n\n\n== রচিত গ্রন্থ ==\nজীবোদ্ধার\nসীতার পাতাল প্রবেশ\nচণ্ডে পাগল\nমাধবের মধুবলীলা\n\n\n== তথ্যসূত্র =="}