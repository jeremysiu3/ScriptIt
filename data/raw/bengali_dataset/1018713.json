{"pageid": 1018713, "title": "রার (ফাইল ফরম্যাট)", "url": "https://bn.wikipedia.org/wiki?curid=1018713", "content": "রার হলো একটি মালিকানাধীন  সংরক্ষণাগার ফাইল ফরম্যাট যা ডেটা সংক্ষেপণ, ত্রুটি পুনরুদ্ধার এবং ফাইল স্প্যানিং করে। ১৯৯৩ সালে রাশিয়ান সফটওয়্যার ইঞ্জিনিয়ার ইয়েভগেনি রোশাল রার ফাইল (রার নামটি রোশাল আর্কাইভের জন্য) ফরম্যাটটি তৈরি করেছিলেন। win.rar GmbH কর্তৃক রার সফটওয়্যার লাইসেন্স পেয়েছে।\nরার হলো সম্পর্কযুক্ত রিসোর্স অ্যাডাপ্টার সংরক্ষণাগার ফাইল ফরম্যাট। যা \"রার\" এক্সটেনশন ব্যবহার করে।\n\n\n== ফাইলের বিন্যাস ==\nরার ফাইলের নামের এক্সটেনশনে .rar ব্যবহার করা হয় এবং ডাটা ভলিউম ও পুনরুদ্ধার ভলিউম সেট করার জন্য .rev ব্যবহার করা হয়। রার ফাইলের পূর্ববর্তী সংস্করণগুলিতে \"মাল্টি-ভলিউম সংরক্ষণাগার\" ব্যবহার করে বেশ কয়েকটি ছোট ফাইল বড় সংরক্ষণাগারে বিভক্ত করে সংরক্ষণ করা হতো। সংখ্যাগুলি ছোট ফাইলগুলিকে যথাযথ ক্রমে রাখার জন্য ফাইল এক্সটেনশনে ব্যবহৃত হতো। প্রথম ফাইলটি  .rar, দ্বিতীয় ফাইলটি .r00 তৃতীয় ফাইলটি .r01,চতুর্থ ফাইলটি .r02 এবং পঞ্চম ফাইলটি .r02 এভাবে পর্যায়ক্রমিক এক্সটেনশন ব্যবহার করে।\nরার সংক্ষেপণ অ্যাপ্লিকেশন এবং লাইব্রেরিগুলো (উইন্ডোজের জন্য জিইউআই ভিত্তিক উইনরার অ্যাপ্লিকেশন সহ, বিভিন্ন ওএস এবং অন্যদের জন্য কনসোল রার সুবিধা সহ) হলো ব্যক্তি মালিকানাধীন সফটওয়্যার। যার মালিকানা এবং স্বত্বাধিকার ইয়েভগেনি রোশালের বড় ভাই আলেকজান্ডার এল. রোশানের কাছে ন্যাস্ত।\nএকটি রার ফাইলের সর্বনিম্ন আকার ২০ বাইট এবং  সর্বোচ্চ আকার 9,223,372,036,854,775,807 (২ ৬৩-১ ) বাইট যা ৮ এক্সবিবাইট মাইনাস ১ বাইট এর সমতুল্য।\n\n\n== সফটওয়্যার ==\n\n\n=== সমর্থিত অপারেটিং সিস্টেম ===\nমাইক্রোসফট উইন্ডোজ (উইনরার নামযুক্ত), লিনাক্স, ফ্রিবিএসডি, ম্যাক ওএস এবং অ্যান্ড্রয়েডের জন্য রার সফটওয়্যারটি উপলব্ধ। আর্কাইভ নিষ্কাশনের ক্ষেত্রে ক্রোম ওএস এ আংশিকভাবে সমর্থিত। এছাড়া উইনরার উইন্ডোজ গ্রাফিকাল ইউজার ইন্টারফেস (জিইউআই) সমর্থন করে। রারের অন্যান্য সংস্করণগুলো কনসোল কমান্ড হিসাবে চালিত হয়। রার ফাইলের নতুন সংস্করণগুলো পূর্বে সমর্থিত কিছু পুরানো অপারেটিং সিস্টেমের সাথে সামঞ্জস্যপূর্ণ নয়।\n\n\n=== রার ফাইল তৈরি ===\nরার ফাইলগুলি কেবল বাণিজ্যিক সফটওয়্যার যেমন  উইন্ডোজের জন্য উইনরার, অ্যান্ড্রয়েডের জন্য রার, কমান্ড-লাইন রার (উইন্ডোজ, এমএস-ডস, ম্যাক ওএস, লিনাক্স, এবং ফ্রিবিএস) দিয়ে তৈরি করা যেতে পারে যেগুলোতে আলেকজান্ডার রোশালের লিখিত অনুমতি রয়েছে। এছাড়া রোশালের লাইসেন্সের অধীনে কপিরাইটযুক্ত কোড ব্যবহার করে রার ফাইল তৈরি করা যেতে পারে। সফটওয়্যার লাইসেন্স চুক্তিগুলি বিপরীত প্রকৌশলকে নিষিদ্ধ করেছে।\n\n\n== আরও দেখুন ==\nজিপ (ফাইল ফরমেট)\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nরার ল্যাব এফটিপি ডাউনলোড ওয়েবসাইট, উইনরার এবং রার এর বর্তমান এবং পুরানো সংস্করণ\nরার 5.0 সংরক্ষণাগার ফাইল ফরম্যাট"}