{"pageid": 1097929, "title": "ফারুক আহমেদ উল্লা খান", "url": "https://bn.wikipedia.org/wiki?curid=1097929", "content": "ফারুক আহমেদ উল্লা খান (জন্ম: ১ ফেব্রুয়ারি ১৯৪৯) একজন বাংলাদেশী স্থপতি ও শিক্ষাবিদ। তিনি বাংলাদেশ প্রকৌশল বিশ্ববিদ্যালয়ের (বুয়েট) স্থাপত্য বিভাগের অবসরপ্রাপ্ত অধ্যাপক এবং বেসরকারি ব্রাহ্মণবাড়িয়া বিশ্ববিদ্যালয়ের উপাচার্য।\n\n\n== জন্ম ==\nতিনি ১৯৪৯ সালের ১ ফেব্রুয়ারি জন্মগ্রহণ করেন।\n\n\n== শিক্ষাজীবন ==\nফারুক বাংলাদেশ প্রকৌশল বিশ্ববিদ্যালয় থেকে স্থাপত্য বিভাগ থেকে স্নাতক ও স্নাতকোত্তর ডিগ্রি লাভ করেন। তিনি ঢাকা বিশ্ববিদ্যালয় থেকে পিএইচডি ডিগ্রি অর্জন করেন।\n\n\n== কর্মজীবন ==\nফারুক আহমেদ ১৯৭৩ সালে বুয়েটের স্থাপত্য বিভাগে প্রভাষক হিসেবে যোগ দেন এবং ১৯৯৫ সালে অধ্যাপক পদে উন্নীত হন। দীর্ঘ শিক্ষকতা জীবনে তিনি বুয়েটের সিন্ডিকেট সদস্য, প্রভোস্ট, ডিন ও বিভাগীয় প্রধানসহ বিভিন্ন গুরুত্বপূর্ণ দায়িত্ব পালন করেন। ২০১৫ সালে তিনি বুয়েট থেকে অবসর গ্রহণ করেন।\nএছাড়া ঢাকা প্রকৌশল বিশ্ববিদ্যালয়, স্টেট ইউনিভার্সিটি, ফারইস্ট ইন্টারন্যাশনাল ইউনিভার্সিটি, শান্ত মারিয়ম ইউনিভার্সিটি অব ক্রিয়েটিভ টেকনোলোজি, ওয়ার্ল্ড ইউনিভার্সিটিতেও অধ্যাপনা করার অভিজ্ঞতা রয়েছে তার।\nফারুক আহমেদ উল্লা খান ২০২১ সালের ১ নভেম্বর পরবর্তী চার বছরের জন্য বেসরকারি ব্রাহ্মণবাড়িয়া বিশ্ববিদ্যালয়ের উপাচার্য হিসেবে যোগদান করেন।\n\n\n== তথ্যসূত্র =="}