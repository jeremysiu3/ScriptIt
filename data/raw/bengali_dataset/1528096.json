{"pageid": 1528096, "title": "অবন্তিকা মোহন", "url": "https://bn.wikipedia.org/wiki?curid=1528096", "content": "প্রিয়াঙ্কা মোহন কৈথ, যিনি তার মঞ্চ নাম অবন্তিকা মোহন  সম্বোধনেই বেশি পরিচিত, তিনি একজন ভারতীয় অভিনেত্রী এবং মডেল। তিনি যক্ষী - ফেইথফুলি ইয়োরস নামক পূর্ণদৈর্ঘ্য চলচ্চিত্রে অভিনয়ের মাধ্যমে অভিনয় জগতে আত্মপ্রকাশ করেন। পরে তিনি টিভি ধারাবাহিক আত্মসখী এর মাধ্যমে জনপ্রিয়তা অর্জন করেন। \n\n\n== জীবনের প্রথমার্ধ ==\nঅবন্তিকা মোহনের জন্ম ও প্রতিপালন দুবাইতে হয়েছে। তার বাবা-মা কালিকট অঞ্চলের অধিবাসী।  তিনি মডেলিং -কে পেশা হিসাবে নেওয়ার জন্য কেরালায় ফিরে আসেন, অবন্তিকা মিস মালাবার ২০১১ সৌন্দর্য প্রতিযোগীতা  এবং মিস পারফেক্ট ২০১০ সৌন্দর্য প্রতিযোগীতায় বিজয়ী হন। তিনি একজন প্রশিক্ষিত নৃত্যশিল্পী। সৌন্দর্য প্রতিযোগিতায় জয়লাভের পর, তিনি অভিনয়ের প্রস্তাব পেতে শুরু করেন এবং চলচ্চিত্র জগতে প্রবেশের সিদ্ধান্ত নেন। \n\n\n== কর্মজীবন ==\nঅবন্তিকা ২০১২ সালে অভিরাম সুরেশ উন্নিথান পরিচালিত যক্ষী - ফেইথফুলি ইয়োরস নামক চলচ্চিত্রে অভিনয় করেন,, যেখানে সকল নবাগত অভিনেতা-অভিনেত্রীরা প্রধান ভূমিকায় অভিনয় করেছিলেন।  এই ছবিতে অবন্তিকাকে নাগযক্ষী নামের একটি অতিলৌকিক চরিত্রে অভিনয় করতে দেখা গেছে।  ২০১৩ সালে, তিনি মালায়ালাম কৌতুকমুখী চলচ্চিত্র মিস্টার বিন - দ্য লাফ রায়ট -এর অংশ ছিলেন, এর পরে অবন্তিকা নীলাকাশম পাচাকদল চুভান্না ভূমিতে চলচ্চিত্রে অভিনয় করেন। \nঅবন্তিকা আলারাম (২০১৪) নামক ভৌতিক চলচ্চিত্রের মাধ্যমে তামিল চলচ্চিত্র জগতে অভিষেক করেন।  তার পরবর্তী মুক্তিপ্রাপ্ত ছবি ছিল ভুন্ডিলে মাঞ্চি কালাম মুন্ডু মুন্ডুনা, যা তার প্রথম তেলুগু ছবি।  এরপর তিনি নবাগত পরিচালক শ্যাম মোহনের রোমাঞ্চধর্মী ছবি ৮:২০ -এ অভিনয় করেন যার জন্য সমালোচক এবং দর্শকদের কাছ থেকে তিনি তার অভিনয়ের জন্য প্রশংসা অর্জন করেন।  অবন্তিকা মালে বরুভা মুন্না ছবিতে অভিনয়ের জন্য চুক্তিবদ্ধ হয়েছিলেন। তিনিসমগ্র গণেশ পরিচালিত একটি হিন্দি ছবিতে অভিনয়ের জন্য চুক্তিবদ্ধ। তিনি রাজভিন পারভাই রানিয়িন পাক্কাম চলচ্চিত্রে অভিনয় করার জন্য চুক্তিবদ্ধ যা পরিচালনা করবেন আজাগু রাজ। \n\n\n== ব্যক্তিগত জীবন ==\nঅবন্তিকা ২০১৭ সালে অনিল কুমার কাইন্থকে বিয়ে করেন।  এই দম্পতির একটি ছেলে আছে যার নাম রুদ্রৌণশ কৈন্থ। \n\n\n== চলচ্চিত্র তালিকা =="}