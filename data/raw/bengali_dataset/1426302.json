{"pageid": 1426302, "title": "এনএক্সটি ব্যাটলগ্রাউন্ড (২০২৪)", "url": "https://bn.wikipedia.org/wiki?curid=1426302", "content": "ব্যাটলগ্রাউন্ড একটি পেশাদার কুস্তি প্রতি-দর্শনে-পরিশোধ (পিপিভি) এবং ডাব্লিউডাব্লিউই নেটওয়ার্কের অনুষ্ঠান, যা ওয়ার্ল্ড রেসলিং এন্টারটেইনমেন্ট (ডাব্লিউডাব্লিউই) তাদের ব্র্যান্ড এনএক্সটির জন্য প্রযোজনা করবে। এটি ব্যাটলগ্রাউন্ড কালানুক্রমিকের অধীনে প্রচারিত সপ্তম অনুষ্ঠান। এই অনুষ্ঠানটি ২০২৪ সালের ২৬শে মে তারিখে মার্কিন যুক্তরাষ্ট্রের জর্জিয়ার সাভানার এনমার্কেট এরিনায় অনুষ্ঠিত হবে।\n\n\n== কাহিনী ==\nএই অনুষ্ঠানে পূর্ব নির্ধারিত কাহিনীর ধারাবাহিকতায় অনুষ্ঠিত ম্যাচগুলো অন্তর্ভুক্ত, যেখানে কুস্তিগিরগণ পূর্ব নির্ধারিত কাহিনী অনুযায়ী অনুষ্ঠানগুলোতে নায়ক, খলনায়ক অথবা পার্থক্যহীন চরিত্র ধারণ করেছেন যা এক বা একাধিক ম্যাচে উত্তেজনা সৃষ্টি করেছে। এই ম্যাচগুলোর ফলাফল এনএক্সটি ব্র্যান্ডে নিযুক্ত ডাব্লিউডাব্লিউইর লেখকদের দ্বারা পূর্বনির্ধারিত, যার ধারাবাহিক কাহিনী ডাব্লিউডাব্লিউইর সাপ্তাহিক টেলিভিশন অনুষ্ঠান এনএক্সটি এবং ব্র্যান্ডের পরিপূরক সরাসরি ধারাবাহিক সম্প্রচার অনুষ্ঠান লেভেল আপে প্রদর্শন করা হচ্ছে।\n\n\n== পটভূমি ==\nব্যাটলগ্রাউন্ড হলো ডাব্লিউডাব্লিউই দ্বারা আয়োজিত একটি বার্ষিক সরাসরি অনুষ্ঠান, যা সাধারণত প্রতি বছরের জুলাই মাসে অনুষ্ঠিত হয়। ২০১০ থেকে ২০১২ সাল পর্যন্ত, ডাব্লিউডাব্লিউই ওভার দ্য লিমিট নামে প্রতি বছরের মে মাসে একটি বার্ষিক প্রতি-দর্শনে-পরিশোধ (পিপিভি) আয়োজন করতো। ওভার দ্য লিমিটের চতুর্থ অনুষ্ঠান মূলত ২০১৩ সালের অক্টোবর মাসে অনুষ্ঠিত হওয়ার কথা ছিল; তবে, জুলাই মাসে ডাব্লিউডাব্লিউই এক ঘোষণায় জানায় যে ওভার দ্য লিমিট ব্যাটলগ্রাউন্ড নামে একটি নতুন অনুষ্ঠান দ্বারা প্রতিস্থাপিত হবে। ২০১৭ সালের জুলাই মাসে টানা পঞ্চমবারের মতো ব্যাটলগ্রাউন্ড আয়োজন করা পর অনুষ্ঠানটির আয়োজন বন্ধ হয়ে যায়, উক্ত বছর শুধুমাত্র স্ম্যাকডাউন ব্র্যান্ডের কুস্তিগিররা অনুষ্ঠানটিতে অংশগ্রহণ করেছিল। অতঃপর ডাব্লিউডাব্লিউই ব্র্যান্ডের জন্য একচেটিয়াভাবে আয়োজিত প্রতি-দর্শনে-পরিশোধ (পিপিভি) বন্ধ করে দেয়, যার ফলে তাদের বার্ষিক প্রতি-দর্শনে-পরিশোধ অনুষ্ঠানের পরিমাণ হ্রাস পায়। তবে, ২০২৩ সালে ডাব্লিউডাব্লিউই তার উন্নয়নমূলক ব্র্যান্ড এনএক্সটির জন্য ব্যাটলগ্রাউন্ডকে পুনরুজ্জীবিত করে। ২০১৩ সালের ৬ই অক্টোবর তারিখে প্রথমবারের মতো ব্যাটলগ্রাউন্ড অনুষ্ঠিত হয়েছে।\n২০২৪ সালের এই অনুষ্ঠানটি ব্যাটলগ্রাউন্ড কালানুক্রমিকের সপ্তম অনুষ্ঠান, যা ২৬শে মে তারিখে মার্কিন যুক্তরাষ্ট্রের জর্জিয়ার সাভানার এনমার্কেট এরিনায় আয়োজন করার জন্য নির্ধারণ করা হয়েছে। এই অনুষ্ঠানটি ঐতিহ্যগতভাবে প্রতি-দর্শনে-পরিশোধে সম্প্রচার করার পাশাপাশি মার্কিন যুক্তরাষ্ট্রে ধারাবাহিক সম্প্রচার পরিষেবা এবং আন্তর্জাতিক বাজারে ডাব্লিউডাব্লিউই নেটওয়ার্কে সরাসরি সম্প্রচার করা হবে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nডাব্লিউডাব্লিউই এনএক্সটি (ইংরেজি)"}