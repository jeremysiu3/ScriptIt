{"pageid": 1381368, "title": "কচুয়া বঙ্গবন্ধু সরকারি কলেজ", "url": "https://bn.wikipedia.org/wiki?curid=1381368", "content": "কচুয়া বঙ্গবন্ধু সরকারি কলেজ বাংলাদেশের চাঁদপুর জেলার কচুয়া উপজেলায় অবস্থিত একটি শিক্ষা প্রতিষ্ঠান। এই কলেজে উচ্চ মাধ্যমিক ও ডিগ্রি শ্রেণিতে পাঠদান করা হয়। কলেজটি ১৯৭০ সালে প্রতিষ্ঠিত হয়।\n\n\n== ইতিহাস ==\nতৎকালীন পাকিস্তান আমলে কচুয়া উপজেলার শিক্ষার্থীদেরকে জেলা সদরের কলেজ ও দূরদুরান্তের অন্যান্য শিক্ষাপ্রতিষ্ঠানে গিয়ে উচ্চ শিক্ষা গ্রহণ করতে হতো। এলাকার শিক্ষার হার ছিলো অতি নগণ্য। এমন পরিস্থিতিতে কচুয়া উপজেলার তৎকালীন শিক্ষানুরাগী ও ব্যক্তিবর্গের আন্তরিক প্রচেষ্টায় সে সময়কার উচ্চপদস্থ সরকারি কর্মকর্তা জনাব মোঃ আফজালুর রহমান সাহেব এর সভাপতিত্বে ২৪ ডিসেম্বর ১৯৬৯ সালের এক সভায় কলেজটি প্রতিষ্ঠার পথ উন্মুক্ত হয়। তৎকালীন কচুয়ার জনদরদী ব্যক্তি জনাব এডভোকেট আব্দুল আউয়াল সাহেব কলেজটি প্রতিষ্ঠার জন্য জমি দান করেন। কচুয়া বঙ্গবন্ধু ডিগ্রি কলেজটিতে ১৯৭০-৭১ শিক্ষাবর্ষে উচ্চ মাধ্যমিক পর্যায়ে এবং ১৯৮৫-৮৬ শিক্ষা বর্ষ হতে ডিগ্রি পর্যায়ে ছাত্র-ছাত্রীদের ভর্ত্তির কার্যক্রম শুরু হয়।\n\n\n== অবস্থান ==\nবাংলাদেশের চাঁদপুর জেলা থেকে প্রায় ৪৫ কিলোমিটার পশ্চিম-দক্ষিণে কচুয়া উপজেলায় প্রতিষ্ঠানটি অবস্থিত।\n\n\n== শিক্ষা কার্যক্রম ==\nকলেজে বর্তমানে একাদশ-দ্বাদশ শ্রেণীতে পাঠদানের পাশাপাশি জাতীয় বিশ্ববিদ্যালয়ের অধীনে ডিগ্রি পর্যায়ের কোর্স চালু রয়েছে:\n\nডিগ্রি কোর্স\nবিএ\nবিএসএস\nবিবিএস\nবিএসসি\n\n\n== আরও দেখুন ==\nজাতীয় বিশ্ববিদ্যালয়\nমাধ্যমিক ও উচ্চ মাধ্যমিক শিক্ষা বোর্ড, চট্টগ্রাম\n\n\n== তথ্যসূত্র =="}