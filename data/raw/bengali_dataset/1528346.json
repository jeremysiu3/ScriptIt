{"pageid": 1528346, "title": "নারীর অধিকারই মানবাধিকার", "url": "https://bn.wikipedia.org/wiki?curid=1528346", "content": "নারীর অধিকারই মানবাধিকার একটি বাক্যাংশ যা নারীবাদী আন্দোলনে ব্যবহৃত হয়। এই বাক্যাংশটি প্রথম ১৯৮০ ও ৯০-এর দশকে ব্যবহৃত হয়। ১৯৯৫ সালের ৫ সেপ্টেম্বর মার্কিন যুক্তরাষ্ট্রের প্রথম নারী হিলারি রডহাম ক্লিনটন বেইজিংয়ে ইউনাইটেড নেশনস ফোরথ ওয়ার্ল্ড কনফারেন্স অন উইমেন-এ প্রদত্ত বক্তৃতায়  সবচেয়ে প্রধান ব্যবহার ছিল, যেখানে তিনি নারীর অধিকার এবং মানবাধিকারকে একে অপরের সাথে গভীরভাবে সংযুক্ত করতে চেয়েছিলেন। বক্তৃতায় হিলারি ক্লিনটন এই বাক্যাংশটি একটি দীর্ঘ, দ্বিমুখী পুনরাবৃত্তিতে ব্যবহার করেছিলেন, \"মানবাধিকার হল নারীর অধিকার এবং নারীর অধিকার হল মানবাধিকার\"।\n\n\n== প্রথম ব্যবহার ==\n\"নারীর অধিকারই মানবাধিকার\" ধারণাটি অন্য  শব্দে প্রথমবারের মতো বিভিন্নভাবে ১৮৩০ এর দশকের শেষভাগে অ্যাবলিশনিস্ট এবং প্রোটো-নারীবাদী সারা মুর গ্রিমকি এবং এঞ্জেলিনা গ্রিমকি ওয়েল্ড দ্বারা প্রকাশিত হয়। তাদের মধ্যে সারা মুর গ্রিমকি তার \"লেটার্স অন দ্য ইকুয়ালিটি অব দ্য সেক্সেস\" ধারাবাহিকে লিখেছিলেন, \"অতএব, আমি পুরুষের অধিকার বা নারীর অধিকার কিছুই জানি না; মানবাধিকারের বাইরেও আমি কিছু মানি না।\" তাঁর বোন, এঞ্জেলিনা গ্রিমকি ওয়েল্ড তার বক্তৃতা এবং ব্যক্তিগত চিঠিতে অনুরূপ একটি অভিব্যক্তি ব্যবহার করেছেন। তিনি তার বন্ধু জেন স্মিথ-কে লেখা এক চিঠিতে বলেন, \"যে কাজটি একটি পুরুষের জন্য নৈতিকভাবে সঠিক, সেটি একটি নারীর জন্যও নৈতিকভাবে সঠিক। আমি মানবাধিকার ছাড়া অন্য কোনো অধিকার চিনতে পারি না।\"\nবাক্যাংশ \"মহিলাদের অধিকার মানবাধিকার\" ১৯৮০ এর দশক এবং ১৯৯০-এর প্রথম অর্ধাংশে ক্লিনটনের বক্তৃতা প্রদানের আগে বিভিন্ন সময় ব্যবহৃত হয়েছিল। এর মধ্যে একটি উদাহরণ ১৯৮৪ সালের, যখন দ্য নিউ ইয়র্ক টাইমস নিউ ইয়র্ক সিটির মানবাধিকার কমিশনের প্রধান মার্সেলা ম্যাক্সওয়েল-এর কথোপকথন উদ্ধৃত করেছিল, যেখানে তিনি এই বাক্যাংশটি ব্যবহার করেছিলেন। ১৯৮৫ সালে এটি আবার ব্যবহৃত হয়েছিল সেসিলিয়া মেডিনা, একজন প্রখ্যাত চিলীয় আইনজ্ঞের মাধ্যমে, যিনি নারীবাদী বিষয়ে একটি গুরুত্বপূর্ণ পেপার লিখেছিলেন। তার কাজটির শিরোনাম ছিল নারীদের অধিকার মানবাধিকার হিসেবে: লাতিন আমেরিকার দেশসমূহ এবং আমেরিকান স্টেটসের সংগঠন। ঐতিহাসিক ধারণাটিকে স্পষ্ট করে তুলে ধরতে গিয়ে, মেডিনা লিখেছিলেন, \"নারীর অধিকার মানবাধিকার হিসেবে গণ্য হওয়ার যুক্তিযুক্ত ফলস্বরূপ, নারীবাদ তাত্ত্বিকভাবে একটি গণতান্ত্রিক সমাজ অর্জনের জন্য আন্দোলন, যেটি ছাড়া মানবাধিকার পুরোপুরি উপভোগ করা সম্ভব নয়।\"\nআন্তর্জাতিক মানবাধিকার ও গণতান্ত্রিক উন্নয়ন কেন্দ্রের প্রধান কানাডার রাজনীতিবিদ এড ব্রডবেন্ট, ১৯৯৩ সালের জানুয়ারিতে ক্যালগারি হেরাল্ড-এর একটি সাক্ষাৎকারে \"নারীদের অধিকারেই মানবাধিকার\" বাক্যাংশটি ব্যবহার করেছিলেন, যখন তিনি বলেছিলেন, \"যদি আমরা একটি সমাজ হিসেবে বিশ্বাস করি যে নারীদের অধিকারেই মানবাধিকার, তবে এখন সময় এসেছে শরণার্থী নীতিতে মহিলাদের বিরুদ্ধে বৈষম্য বন্ধ করার।\" এই বাক্যাংশটি ১৯৯৩ সালে লরেল ফ্লেচার দ্বারা ব্যবহৃত হয়েছিল, \"নারীদের বিরুদ্ধে মানবাধিকার লঙ্ঘন\" শিরোনামের একটি আন্তর্জাতিক আইনি সিম্পোজিয়ামে, যার একটি সম্পাদিত সংস্করণ ফ্লেচার, আলিন টেইলর এবং জোয়ান ফিটজপ্যাট্রিক ১৯৯৪ সালে প্রকাশ করেছিলেন। ১৯৯৪ সালের ডিসেম্বর মাসে একটি মালয়েশিয়ান চার্টার অন হিউম্যান রাইটস, যা বিভিন্ন অলাভজনক সংস্থাগুলোর দ্বারা প্রকাশিত হয়, তার ধারা ৩ দিয়ে শুরু হয় \"নারীদের অধিকারেই মানবাধিকার।\"\n\n\n== তথ্যসূত্র ==\n\n\n== বহিঃসংযোগ ==\nবক্তৃতার ভিডিও এবং প্রতিলিপি\nবক্তৃতার পেছনের গল্প নিয়ে এলে ম্যাগাজিন\n\"২০ মিনিট যা পৃথিবী বদলে দিয়েছে\" - সম্মেলনে অংশগ্রহণকারী মার্কিন ব্যক্তির রচনা"}