{"pageid": 1000805, "title": "গণতান্ত্রিক কঙ্গো প্রজাতন্ত্র জাতীয় ফুটবল দল", "url": "https://bn.wikipedia.org/wiki?curid=1000805", "content": "গণতান্ত্রিক কঙ্গো প্রজাতন্ত্র জাতীয় ফুটবল দল (ইংরেজি: DR Congo national football team; এছাড়াও ডিআর কঙ্গো, পূর্বে জাইর এবং কঙ্গো-কিনশাসা নামে পরিচিত) হচ্ছে আন্তর্জাতিক ফুটবলে গণতান্ত্রিক কঙ্গো প্রজাতন্ত্রের প্রতিনিধিত্বকারী পুরুষদের জাতীয় দল, যার সকল কার্যক্রম গণতান্ত্রিক কঙ্গো প্রজাতন্ত্রের ফুটবলের সর্বোচ্চ নিয়ন্ত্রক সংস্থা কঙ্গোলীয় ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং একই সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৪৮ সালে, গণতান্ত্রিক কঙ্গো প্রজাতন্ত্র প্রথমবারের মতো আন্তর্জাতিক খেলায় অংশগ্রহণ করেছে; বেলজীয় কঙ্গোয় অনুষ্ঠিত উক্ত ম্যাচে গণতান্ত্রিক কঙ্গো প্রজাতন্ত্র বেলজীয় কঙ্গো হিসেবে উত্তর রোডেশিয়াকে ৩–২ গোলের ব্যবধানে পরাজিত করেছে।\n১,২৫,০০০ ধারণক্ষমতাবিশিষ্ট স্তাদ দ্য মার্টায়ার্সে চিতাবাঘ নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় গণতান্ত্রিক কঙ্গো প্রজাতন্ত্রের রাজধানী কিনশাসায় অবস্থিত। বর্তমানে এই দলের ম্যানেজারের দায়িত্ব পালন করছেন ক্রিস্টিয়ান এনসেঙ্গি-বিম্বে এবং অধিনায়কের দায়িত্ব পালন করছেন ফেনারবাহচের রক্ষণভাগের খেলোয়াড় মার্সেল থিসেরঁদ।\nগণতান্ত্রিক কঙ্গো প্রজাতন্ত্র এপর্যন্ত ১ বার ফিফা বিশ্বকাপে অংশগ্রহণ করেছে, যেখানে তাদের সাফল্য হচ্ছে ১৯৭৪ ফিফা বিশ্বকাপের গ্রুপ পর্বে অংশগ্রহণ করা। অন্যদিকে, আফ্রিকা কাপ অফ নেশন্সে গণতান্ত্রিক কঙ্গো প্রজাতন্ত্র অন্যতম সফল দল, যেখানে তারা ২টি (১৯৬৮, ১৯৭৪) শিরোপা জয়লাভ করেছে।\nইসামা এমপেকো, শঁসেল এমবেম্বা, রবের্ত কিদিয়াবা, দিউমের্সি এমবোকানি এবং সেদ্রিক বাকাম্বুর মতো খেলোয়াড়গণ গণতান্ত্রিক কঙ্গো প্রজাতন্ত্রের জার্সি গায়ে মাঠ কাঁপিয়েছেন।\n\n\n== র‌্যাঙ্কিং ==\nফিফা বিশ্ব র‌্যাঙ্কিংয়ে, ২০১৭ সালের জুলাই মাসে প্রকাশিত র‌্যাঙ্কিংয়ে গণতান্ত্রিক কঙ্গো প্রজাতন্ত্র তাদের ইতিহাসে সর্বোচ্চ অবস্থান (২৮তম) অর্জন করে এবং ২০১১ সালের অক্টোবর মাসে প্রকাশিত র‌্যাঙ্কিংয়ে তারা ১৩৩তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে গণতান্ত্রিক কঙ্গো প্রজাতন্ত্রের সর্বোচ্চ অবস্থান হচ্ছে ২০তম (যা তারা ১৯৭৪ সালে অর্জন করেছিল) এবং সর্বনিম্ন অবস্থান হচ্ছে ১১১। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:\n\nফিফা বিশ্ব র‌্যাঙ্কিং\n\nবিশ্ব ফুটবল এলো রেটিং\n\n\n== প্রতিযোগিতামূলক তথ্য ==\n\n\n=== ফিফা বিশ্বকাপ ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট  (ইংরেজি)\nফিফা-এ গণতান্ত্রিক কঙ্গো প্রজাতন্ত্র জাতীয় ফুটবল দল  ওয়েব্যাক মেশিনে আর্কাইভকৃত ১ জুন ২০১৮ তারিখে (ইংরেজি)\nক্যাফ-এ গণতান্ত্রিক কঙ্গো প্রজাতন্ত্র জাতীয় ফুটবল দল (ইংরেজি)"}