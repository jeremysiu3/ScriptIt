{"pageid": 1413035, "title": "ক্যান্টন টাওয়ার", "url": "https://bn.wikipedia.org/wiki?curid=1413035", "content": "ক্যান্টন টাওয়ার (চীনা: 广州塔; ফিনিন: guǎng zhōu tǎ কুয়াংচৌ থা) দক্ষিণ-পূর্ব চীনের বন্দরনগরী কুয়াংচৌ শহরের হাইচু প্রশাসনিক অঞ্চলে অবস্থিত একটি বহুমুখী বুরূজ যার উচ্চতা ৬০৪ মিটার। ২০০৯ সালে এর নির্মাণকাজ সমাপ্ত হয় এবং ২০১০ সালের ২৯শে সেপ্টেম্বর তারিখ থেকে ২০১০ সালের এশিয়ান গেমস ক্রীড়া প্রতিযোগিতা উপলক্ষে এটিকে ব্যবহারের জন্য খুলে দেওয়া হয়। এটি কানাডার সিএন টাওয়ারকে ছাড়িয়ে কিছুদিনের বিশ্বের উচ্চতম বুরূজ ছিল, তবে এরপর টোকিও স্কাই ট্রি এটিকে ছাড়িয়ে যায়। নির্মাণের পর এটি চীনের সর্বোচ্চ স্থাপনা ছিল, তবে ২০১৩ সালের ৩রা আগস্ট সাংহাই টাওয়ার এটিকে ছাড়িয়ে যায়। বর্তমানে এটি বিশ্বের ২য় উচ্চতম বুরূজ এবং ৫ম উচ্চতম নিরাবলম্ব স্থাপনা।\nক্যান্টন টাওয়ার বুরূজটি আদিতে কুয়াংচৌ টেলিভিশন, জ্যোতির্বৈজ্ঞানিক ও দৃশ্যাবলোকন বুরূজ (চীনা: 广州电视台天文及观光塔) নামে পরিচিত ছিল।\n\n\n== তথ্যসূত্র =="}