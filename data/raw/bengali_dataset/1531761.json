{"pageid": 1531761, "title": "ইব্রাহিম ইবনে আহমদ", "url": "https://bn.wikipedia.org/wiki?curid=1531761", "content": "ইব্রাহিম ইবনে আহমদ (মৃত্যু: দশম শতাব্দী) ৯৪৭ সালে সামানীদের আমির ছিলেন। তিনি  আহমদ সামানীর পুত্র ছিলেন।\nইব্রাহিমের দ্বিতীয় নাসর নামে এক ভাই ছিল। তার ভাই ৯১৪ সালে আহমদের স্থলাভিষিক্ত হয়ে সামানিদের শাসক হন। ৯৪৩ সালে নাসরের পুত্র প্রথম নূহ তার স্থলাভিষিক্ত হন। এই সময়ে ইব্রাহিম ইরাকের হামদানী দরবারে বসবাস করতেন। ৯৪৫ সালে প্রথম নূহ খোরাসানের কঠোর শাসনের অভিযোগ শুনে মুহতাজিদ আবু আলি ছাগানীকে খোরাসানের গভর্নর পদ থেকে বরখাস্ত করেন। তার জায়গায় তুর্কি সিমজুরিদ ইব্রাহিম ইবনে সিমজুরকে নিয়োগ দেন। আবু আলী তার বরখাস্ত মেনে নিতে অস্বীকৃতি জানান এবং বিদ্রোহ করেন। এরপর তিনি ইব্রাহিমকে ইরাক থেকে ডেকে আনেন। ইব্রাহিম প্রথমে তিকরিত, তারপর হামাদান ভ্রমণ করেন এবং তারপর সামানিদের রাজধানী বুখারায় পৌঁছান। ৯৪৭ সালে আবু আলির সাহায্যে তিনি বুখারা দখল করে নিজেকে সামানিদ শাসক ঘোষণা করেন।\nইব্রাহিম এবং আবু 'আলীর বিদ্রোহ দ্রুত সামানি রাজ্য জুড়ে ছড়িয়ে পড়ে। এমনকি এ বিদ্রোহ জিবালের রায় এলাকাতেও পৌঁছে যায়। আব্বাসীয় খলিফা ইব্রাহিমের শাসনকে শীঘ্রই স্বীকৃতি দেন। কিন্তু বুখারার মানুষ তাকে পছন্দ করত না। নুহ দ্রুত বুখারা পুনরুদ্ধার করেন এবং ইব্রাহিম ও তার দুই ভাইকে অন্ধ করে দেন। এরপর ইব্রাহিমের কী হয়েছিল তা জানা যায়নি।\n\n\n== গ্রন্থপঞ্জি ==\nFrye, R.N. (১৯৭৫)। \"The Sāmānids\"। The Cambridge History of Iran, Volume 4: From the Arab Invasion to the Saljuqs। Cambridge University Press। পৃষ্ঠা 136–161। আইএসবিএন 0-521-20093-8। \nJosef W. Meri, Wilferd Madelung, Farhad Daftary (২০০৩)। Culture and Memory in Medieval Islam: Essays in Honor of Wilferd Madelung। I.B.Tauris। পৃষ্ঠা 1–464। আইএসবিএন 9781860648595।"}