{"pageid": 1423184, "title": "প্রীতি শেনয়", "url": "https://bn.wikipedia.org/wiki?curid=1423184", "content": "প্রীতি শেনয় হলেন একজন ভারতীয় লেখক, বক্তা এবং চিত্রকর।\n\n\n== প্রাথমিক জীবন এবং শিক্ষা ==\nপ্রীতি শেনয় কেন্দ্রীয় বিদ্যালয়ে অধ্যয়ন করেছিলেন। তিনি নিজে একজন স্বশিক্ষিত শিল্পীও।\n\n\n== লেখক জীবন ==\nপ্রীতি শেনয় একজন ব্লগার হিসাবে লেখা শুরু করেন। তাঁর প্রথম বই, ৩৪ বাবলগামস অ্যাণ্ড ক্যাণ্ডিস, যা বাস্তব জীবনের ঘটনার উপর ভিত্তি করে ছোট গল্পের সংকলন।\n২০১১ সালের ১লা জানুয়ারি প্রীতি শেনয়ের দ্বিতীয় বই, লাইফ ইজ হোয়াট ইউ মেক ইট প্রকাশিত হয়েছিল এবং জাতীয়ভাবে সর্বাধিক বিক্রিত বইয়ের অন্যতম হয়ে উঠেছিল। এটির পরিশিষ্ট, ওয়েক আপ, লাইফ ইজ কলিং বইটিও জাতীয়ভাবে জনপ্রিয় হয়েছিল।\n২০১২ সালের ১লা ফেব্রুয়ারি প্রকাশিত হয়েছিল টি ফর টু অ্যাণ্ড এ পিস অফ কেক, এটি র‍্যানডম হাউস পাবলিশার্স দ্বারা প্রকাশিত হয়েছিল।\nতাঁর চতুর্থ বই, দ্য সিক্রেট উইশ লিস্ট ২০১২ সালের অক্টোবরে প্রকাশিত হয়েছিল।\n২০১৩ সালের নভেম্বরে প্রকাশিত হয়েছিল তাঁর পঞ্চম বই, দ্য ওয়ান ইউ ক্যানট হ্যাভ। ২০১৪ সালের ডিসেম্বরে, তিনি আরও একটি কল্পকাহিনী উপন্যাস প্রকাশ করেন, ইট হ্যাপেনস ফর এ রিজন, এটি একক মা বিপাশার গল্প। তাঁর বই হোয়াই উই লাভ দ্য ওয়ে উই ডু হল সম্পর্কের উপর প্রবন্ধের সংকলন। ২০১৬ সালের সেপ্টেম্বরে প্রকাশিত হয়েছিল ইটস অল ইন দ্য প্ল্যানেট'স। এ হাণ্ড্রেড লিটল ফ্লেম ২০১৭ সালের নভেম্বরে প্রকাশ পায়। ২০১৮ সালের  ২৭শে এপ্রিল প্রকাশ পেয়েছিল লাভ এ লিটল স্ট্রংগার। দ্য রুল ব্রেকারস  প্রকাশ হয়েছিল ২০১৮ সালের ১৭ই সেপ্টেম্বর। প্রীতির সর্বশেষ বইটি হল 'অল দ্য লাভ ইউ ডিজার্ভ', ২০২৩ সালের ১৭ই নভেম্বর প্রকাশিত হয়েছে।\n\n\n== সমালোচনা ==\nটাইমস অফ ইন্ডিয়ার মিশ্র তাঁর ১০০ লিটল ফ্লেম বই সম্পর্কে বলেছেন, 'শেনয় এই দুটি চরিত্রকে সুন্দরভাবে বিকশিত করেছেন, যা উভয় পুরুষকেই সম্পূর্ণরূপে বিশ্বাসযোগ্য করে তুলেছে। বিশেষ করে, গোপাল শঙ্করের মতো বয়স্ক আত্মীয় সকলেরই পরিবারে আছে- খিট্খিটে এবং একগুঁয়ে। কিন্তু, এই ক্ষেত্রে, একটি বিস্ময়কর পিছনের গল্প আমাদের সামনে আসে, যা ব্যাখ্যা করে যে কেন এমন হয়।'\nওয়েক আপ লাইফ ইজ কলিং সম্পর্কে ফ্রি প্রেস জার্নালের মন্তব্য 'গল্পটি এগিয়ে যাওয়ার সাথে সাথে আপনি প্রকৃতপক্ষে প্রধান চরিত্র অঙ্কিতার ব্যথা অনুভব করতে পারবেন। এমন কিছু সময় এসেছে যখন পাঠক বইটি বন্ধ করতে চেয়েছেন কারণ মুহূর্তগুলি খুব ভয়ঙ্কর ছিল - একটি জীবন এত হতাশাজনক। কিন্তু আমি 'চলতে' থেকেছি, আমি জানতাম কিছু একটা পরিবর্তন অবশ্যই হবে। বাইপোলার ডিসঅর্ডার - এটি যতটা ভীতিকর শোনাতে পারে - এমন কিছু যা মানুষের বোঝার জন্য লেখক সাধারণ ভাবে টুকরো করে ভেঙে দিয়েছেন।'\nকসমোপলিটান তাঁকে \"ভারতের অন্যতম জনপ্রিয় লেখক\" হিসাবে বর্ণনা করেছে।\n\n\n== সম্মান ও পুরস্কার ==\nতিনি ব্র্যাণ্ডস একাডেমি দ্বারা বছরের সেরা ভারতীয় পুরস্কারে ভূষিত হন এবং নিউ দিল্লি ম্যানেজমেন্ট ইনস্টিটিউট থেকে একটি ব্যবসায়িক শ্রেষ্ঠত্ব পুরস্কারও পান।\nতিনি বার্মিংহাম লিটারেচার ফেস্টিভ্যালের প্রধান বক্তা ছিলেন।\nতিনি তাঁর বই 'হোয়েন লাভ কাম কলিং'-এর জন্য অথার পিপল চয়েস পুরস্কারও জিতেছেন।\n\n\n== গ্রন্থপঞ্জি ==\nশেনয়, পি (২০০৮)। ৩৪ বাবলগাম অ্যাণ্ড ক্যাণ্ডি। সৃষ্টি পাবলিশার্স। আইএসবিএন 978-81-88575-68-8। \nশেনয়, পি (২০১১)। লাইফ ইজ হোয়াট ইউ মেক ইট। সৃষ্টি পাবলিশার্স অ্যাণ্ড ডিস্ট্রিবিউটরস। আইএসবিএন 978-93-80349-30-5। \nশেনয়, পি (২০১২)। টি ফর টু অ্যাণ্ড এ পিস অফ কেক। র‍্যানডম হাউস পাবলিশার্স ইণ্ডিয়া প্রাইভেট লিমিটেড। আইএসবিএন 978-81-8400-127-3। \nশেনয়, পি (২০১২)। দ্য সিক্রেট উইশ লিস্ট। ওয়েস্টল্যাণ্ড লিমিটেড। আইএসবিএন 978-93-82618-18-8। \nশেনয়, পি (২০১৩)। দ্য ওয়ান ইউ ক্যানট হ্যাভ। ওয়েস্টল্যাণ্ড লিমিটেড। আইএসবিএন 978-93-83260-68-3। \nশেনয়, পি (২০১৪)। ইট হ্যাপেনস ফর এ রিজন। ওয়েস্টল্যাণ্ড লিমিটেড। আইএসবিএন 978-93-84030-74-2। \nশেনয়, পি (২০১৫)। লাভ, কিসেস অ্যাণ্ড অল থিংস ওয়ার্ম। ওয়েস্টল্যাণ্ড লিমিটেড। আইএসবিএন 978-93-84030-97-1। \nশেনয়, পি (২০১৫)। হোয়াই উই লাভ দ্য ওয়ে উই ডু। ওয়েস্টল্যাণ্ড লিমিটেড। আইএসবিএন 978-93-85724-18-3। \nশেনয়, পি (২০১৬)। ইটস অল ইন দ্য প্ল্যানেট'স। ওয়েস্টল্যাণ্ড লিমিটেড। আইএসবিএন 978-93-86036-45-2। \nশেনয়, পি (২০১৭)। এ হাণ্ড্রেড লিটল ফ্লেম। ওয়েস্টল্যাণ্ড পাবলিকেশনস লিমিটেড। আইএসবিএন 978-93-86850-42-3। ৮ ডিসেম্বর ২০১৮ তারিখে মূল থেকে আর্কাইভ করা। সংগ্রহের তারিখ ১১ ফেব্রুয়ারি ২০২৪। \nশেনয়, পি (২০১৮)। লাভ এ লিটল স্ট্রংগার। সৃষ্টি পাবলিশার্স অ্যাণ্ড ডিস্ট্রিবিউটরস। আইএসবিএন 978-93-87022-13-3। \nশেনয়, পি (২০১৮)। দ্য রুল ব্রেকারস। ওয়েস্টল্যাণ্ড লিমিটেড। আইএসবিএন 978-93-87578-67-8। \nশেনয়, পি (২০১৯)। ওয়েক আপ, লাইফ ইজ কলিং। সৃষ্টি পাবলিশার্স অ্যাণ্ড ডিস্ট্রিবিউটরস। আইএসবিএন 978-93-87022-60-7। \nশেনয়, পি (২০২১)। দ্য ম্যাজিক মাইণ্ডসেট: হাউ টু ফাইণ্ড ইয়োর হ্যাপি প্লেস। হারপারকলিন্স। আইএসবিএন 978-93-54227-73-8। \n\n\n== আরও দেখুন ==\nভারতীয় লেখকদের তালিকা\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট"}