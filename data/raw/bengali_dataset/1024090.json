{"pageid": 1024090, "title": "জিলা খান", "url": "https://bn.wikipedia.org/wiki?curid=1024090", "content": "জিলা খান একজন ভারতীয় সুফি গায়িকা এবং অভিনেত্রী।  তিনি শাস্ত্রীয় এবং আধা-শাস্ত্রীয় বাদ্যযন্ত্রের গান  এবং ইমদাদখানি ঘরানার পরম্পরায় সঙ্গীত পরিবেশন করেন। তিনি সঞ্জয় লীলা বনশালির একটি ছবি বাজিরাও মাস্তানীতে অভিনয় করেছেন এবং গৌহরের মতো মঞ্চনাটকেও সক্রিয়ভাবে অভিনয় করেছেন। তিনি বলিউডের চলচ্চিত্র এবং বিজ্ঞাপনের প্লেব্যাক বা নেপথ্য গায়িকা। তিনি একাধারে সুরকার এবং সংগীত পরিচালিকা। জিলা তাঁর পিতা ওস্তাদ বিলায়েত খাঁর উপরে স্পিরিট টু সোল নামে একটি তথ্যচিত্র প্রযোজনা ও পরিচালনা করেছিলেন।\n\n\n== প্রাথমিক ও কর্মজীবন ==\nজিলা খান কিংবদন্তি সেতারাবাদক ওস্তাদ বিলায়েত খানের কন্যা এবং তাঁর শিষ্য। আমির খুসরুর জিলা কাফি রাগ অনুসারে তাঁর বাবা তাঁর নামকরণ করেছিলেন।\nঅল্প বয়স থেকেই জিলা খানকে তাঁর পিতা শিষ্যত্বের অধিকার প্রদান করেছিলেন। তিনি তাঁকে প্রতিদিন চৌদ্দ থেকে ষোল ঘণ্টা গান শিখাতেন এবং জিলা তাঁর পিতার সমস্ত রচনা আয়ত্ত করেছেন।\nতিনি প্রতিটি বৃহৎ ভারতীয় এবং আন্তর্জাতিক সংগীত উৎসব এবং স্থানগুলোতে সঙ্গীত পরিবেশন করেছেন। যেমন:\n\nলিংকন সেন্টার\nকেনেডি সেন্টার\nসিম্ফনি স্পেস, ব্রডওয়ে\nএমটিভি কোক স্টুডিও\nএমটিভি আইজিজিওয়াই\nট্রাফালগার স্কয়ার\nভারতীয় ‌ঐতিহ্য ও সংস্কৃতির প্রতিনিধি হয়ে জিলা ভারতের পর্যটন মন্ত্রকের দ্বারা অবিশ্বাস্য ভারত বিজ্ঞাপনী প্রচারে অংশ নেওয়ার জন্য নির্বাচিত হয়েছেন। তিনি ভারত সরকারের সাথে বিদেশে প্রতিনিধিত্বকারীদের সাথে নিয়মিত আমন্ত্রিত হন। তিনি কমনওয়েলথ গেমসের আয়োজক কমিটির অফিসিয়াল সদস্যও।\nজিলা খান একজন নিবেদিত সুরকার ও সুফি এবং সমসাময়িক কবিদের অনেক গান নির্বাচন করেছেন। তিনি কোক স্টুডিও @ এমটিভি সিজন ২-এর একাধিক প্রযোজক পর্বে প্রদর্শিত হয়েছিলেন।\n\n\n== সংগীত বিদ্যালয় ==\n২০০৮ সালে জিলা খান ওস্তাদগাহ ফাউন্ডেশন প্রতিষ্ঠা করেছিলেন। এর লক্ষ্য সঙ্গীত প্রতিভাধর শিশুদের পড়াশোনা করানো এবং সঙ্গীতে প্রশিক্ষিত করা। ফাউন্ডেশন শিক্ষার্থীদের বৃত্তি প্রদান করে এবং সংগীতের মাধ্যমে তাদের জীবিকা অর্জনের জন্য একটি সংগীত ভিত্তি, দৃষ্টি ও সামর্থ্য তৈরি করতে এবং জাতীয় ও আন্তর্জাতিকভাবে ভারতের সংস্কৃতি ও ঐতিহ্য প্রদর্শনে সহায়তা করে।\n\n\n== ব্যক্তিগত জীবন ==\nজিলা খানের ফয়জান শেখ নামে একটি ছেলে রয়েছে। ফয়জান ওস্তাদ বিলায়েত খানের একমাত্র নাতি যে তাঁর কাছ থেকে সেতার ও কণ্ঠ সংগীত শিক্ষা করেছে এবং তাঁর পরিচালনায় রয়েছে। সে ২০০৪ সালে ওস্তাদ বিলায়েত খান মারা যাওয়ার আগে ১২ বছর পর্যন্ত তাঁর সাথে ছিল।\n\n\n== পুরস্কার ==\nভারতের প্রধানমন্ত্রীর কাছ থেকে রোল অফ অনার প্রাপ্ত\n\n\n== সংগীতকর্ম ==\nইশ্ক কি নয়ি বাহার\nজিলা - শাস্ত্রীয় এবং আধা-শাস্ত্রীয় উপস্থাপনা।\n৯৯.৯ এফএম - বলিউড ফিল্ম\nসিক্রেটস অফ দ্য ডিভাইন- এতে জিলা খান সমস্ত গান রচনা করেছেন।\nদ্য রিয়েম অফ দ্য হার্ট\nসর মস্তি - আমির খুসরুর প্রতি শ্রদ্ধাঞ্জলি\nজিলা দ্য গার্ল চাইল্ড\nসিঙ্গ উইথ সুফী\nভাসল\nতেরে ইশ্ক মেঁ\nব্রেভহার্ট - মহিলাদের শ্রদ্ধাঞ্জলি\n\n\n== তথ্যসূত্র =="}