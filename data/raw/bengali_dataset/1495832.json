{"pageid": 1495832, "title": "সোনি রাজদান", "url": "https://bn.wikipedia.org/wiki?curid=1495832", "content": "সোনি রাজদান (জন্ম: ২৫ অক্টোবর ১৯৫৬) একজন ব্রিটিশ অভিনেত্রী এবং চলচ্চিত্র পরিচালক, যিনি ভারতীয় হিন্দি ভাষার চলচ্চিত্রে কাজ করেন। তিনি চলচ্চিত্র পরিচালক মহেশ ভাটের স্ত্রী এবং অভিনেত্রী আলিয়া ভাটের মা। তিনি ৩৬ চৌরঙ্গি লেন (১৯৮১) চলচ্চিত্রে রোজমেরি চরিত্রে অভিনয়ের মাধ্যমে অভিনয়ে আত্মপ্রকাশ করেন।\nতিনি সাফল্য পান ১৯৮৪ সালের নাট্য চলচ্চিত্র সারাংশ-এ অভিনয়ের মাধ্যমে, যে চলচ্চিত্রে অভিনয়ের জন্য তিনি শ্রেষ্ঠ অভিনেত্রী বিভাগে বেঙ্গল ফিল্ম জার্নালিস্ট অ্যাসোসিয়েশন পুরস্কার এবং শ্রেষ্ঠ পার্শ্ব অভিনেত্রী বিভাগে ফিল্মফেয়ার পুরস্কারের মনোনয়ন পেয়েছিলেন। তার অভিনীত উল্লেখযোগ্য চলচ্চিত্রগুলোর মধ্যে রয়েছে মন্ডি (১৯৮৩), ত্রিকাল (১৯৮৫), খামোশ (১৯৮৫), সাচ আ লং জার্নি (১৯৯৮), রাজি (২০১৮) এবং ইয়োরস ট্রুলি (২০১৮)। তিনি দ্য ভার্ডিক্ট - স্টেট ভার্সেস নানাবতী, আউট অব লাভ, কল মাই এজেন্ট: বলিউড এবং দিস ওয়ে আপ সহ অনেক ওটিটি ধারাবাহিকেও অভিনয় করেছেন।\n\n\n== প্রারম্ভিক জীবন ==\nসোনি রাজদান ১৯৫৬ সালের ২৫ অক্টোবর ইংল্যান্ডের বার্মিংহামের স্মল হিথ এলাকায় জার্মান বংশোদ্ভূত ব্রিটিশ মা গারট্রুড হোয়েলজার এবং কাশ্মীরি পণ্ডিত বংশোদ্ভূত ভারতীয় বাবা নরেন্দ্র নাথ রাজদানের ঘরে জন্মগ্রহণ করেন।\nসোনি ভারতের বোম্বেতে বড় হয়েছেন।\n\n\n== ব্যক্তিগত জীবন ==\nসোনি রাজদান ১৯৮৬ সালের ২০ এপ্রিল ভারতীয় চলচ্চিত্র পরিচালক মহেশ ভাটকে বিয়ে করেন। তিনি মহেশের দ্বিতীয় স্ত্রী। মহেশ তার প্রথম স্ত্রীকে তালাক না দিয়েই সোনিকে বিয়ে করেন। হিন্দু বিবাহ আইন অনুসারে এক পুরুষ তার স্ত্রীকে তালাক না দিয়ে দ্বিতীয় বিয়ে করতে পারে না, তাই মহেশ ও সোনি বিয়ের আগে ইসলাম ধর্ম গ্রহণ করেন। ইসলাম ধর্ম গ্রহণের পর সোনি তার মুসলিম নাম হিসেবে 'সকিনা' নামটি বেছে নেন।\nতিনি শাহিন ভাট ও আলিয়া ভাটের মা, পূজা ভাট ও রাহুল ভাটের সৎ মা।\n\n\n== চলচ্চিত্রের তালিকা ==\n\n\n=== অভিনেত্রী হিসেবে ===\n\n\n=== পরিচালক হিসেবে ===\n\n\n=== টেলিভিশন ===\n\n\n== পুরস্কার ও মনোনয়ন ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সোনি রাজদান  (ইংরেজি)\nবলিউড হাঙ্গামায় সোনি রাজদান"}