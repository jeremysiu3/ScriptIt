{"pageid": 1164399, "title": "ইবনুল জাজারি", "url": "https://bn.wikipedia.org/wiki?curid=1164399", "content": "আবুল খায়ের শামসুদ্দিন মুহাম্মাদ বিন মুহাম্মাদ বিন মুহাম্মাদ বিন আলি বিন ইউসুফ জাজারি (আরবি: أبو الخير شمس الدين محمد بن محمد بن محمد بن علي بن يوسف الجزري; ২৬ নভেম্বর ১৩৫০- ২ ডিসেম্বর ১৪২৯) কুরআনের কিরাআতের ক্ষেত্রে একজন পণ্ডিত ছিলেন, যাকে ইমাম সুয়ুতী \"এসব বিষয়ে চূড়ান্ত কর্তৃত্ব\" হিসাবে বিবেচনা করেছিলেন। তাজবিদ ও কিরাআত বিষয়ে তাঁর রচনাগুলিকে ধ্রুপদী বলে মনে করা হয়। তার নিসবত (বৈশিষ্ট্যসূচক নাম) জাযারি, জাজিরাতু ইবনে উমর থেকে একটি উৎসকে নির্দেশ করে।\n\n\n== জীবনী ==\nজাজারি শুক্রবার ২৭ নভেম্বর ১৩৫০ (২৫ রমজান ৭৫১ হিজরি) দামেস্কে জন্মগ্রহণ করেন। কথিত আছে যে, তার পিতা হজ্জের সময় একটি পুত্রের জন্য প্রার্থনার পরে তিনি জন্মগ্রহণ করেছিলেন।\nতিনি কিরাআত ও তাজবিদ নিয়ে দুটি বড় কবিতা লিখেছেন। একটি ছিল দুররাতুল মাযিয়াহ (আরবি: الدرة المضية), তিনটি প্রধান তিলাওয়াতকারীর পাঠে, শাতিবিয়্যাহতে সাতটির সাথে যোগ করে এটিকে দশটি করে। অন্যটি হল তাইয়্যিবাতুন নাশর (আরবি: طيبة النشر), যা দশটি প্রধান আবৃত্তিকারের উপর ১০১৫ লাইনে বিশদভাবে রয়েছে, যার মধ্যে তিনি একটি ভাষ্যও লিখেছেন।\nআল-জাজরি ইরানের শিরাজে ২ ডিসেম্বর ১৪২৯ (৫ রবিউল আউয়াল ৮৩৩ হিজরি) তারিখে শুক্রবার ৭৯ বছর বয়সে মারা যান।\n\n\n== শিষ্যবৃন্দ ==\nইবনুল জাজারি বেশ কিছু মুরীদ ও ছাত্রদেরকে শিক্ষা দিয়েছেন, যেমন:\n\nসিদি আবু ইসহাক (১৩৯৪-১৪৫৩)\n\n\n== নির্বাচিত কাজ ==\nজাজারি কিরাআত (কুরআন পঠনরীতি), হাদিস, তারিখ (ইতিহাস) এবং অন্যান্য বিষয়ে ৯০টিরও বেশি রচনা সংকলন করেছেন। এর মধ্যে রয়েছে:\n\nতাহবিরুত তাইসির ফি কিরাআতিল আশর (تحبير التيسير في قراءات العشر)\nতাকরিবুন নাশর ফিল কিরাআতিল আশর (تقريب النشر في القراءات العشر)\nআত-তামহীদ ফি ইলমুত তাজবীদ (التمهيد في علم التجويد)\nতায়্যিবাতুন নাশর ফিল কিরাআতিল আশর (طيبة النشر في القراءات العشر)\nমুনজিদুল মুকরিইন ওয়া মুর্শিদুত তালিবিন (منجد المقرئين ومرشد الطالبين)\nগায়াতুন নিহায়াহ ফি তাবাকাতুল কুররা (غاية النهاية في طبقات القرآء) পবিত্র কোরআনের পাঠকদের অভিধান\n\n\n== তথ্যসূত্র =="}