{"pageid": 1032173, "title": "জাতীয় স্টেডিয়াম, করাচি", "url": "https://bn.wikipedia.org/wiki?curid=1032173", "content": "জাতীয় স্টেডিয়াম (উর্দু: نیشنل اسٹڈیم‎‎, সিন্ধি: قومي اسٽيڊيم) হচ্ছে পাকিস্তানের করাচিতে অবস্থিত একটি ক্রিকেট স্টেডিয়াম যা পাকিস্তান ক্রিকেট বোর্ড এর মালিকানাধীন। করাচি কিংস সহ করাচির অন্যান্য ঘরোয়া দলগুলোর জন্য এটি হচ্ছে তাদের ঘরোয়া মাঠ। ৪০,০০০ আসনক্ষমতা সম্পন্ন এই স্টেডিয়ামটিই হচ্ছে ধারণক্ষমতার দিক দিয়ে পাকিস্তানের সর্ববৃহৎ  স্টেডিয়াম।\nএই মাঠে পাকিস্তান ক্রিকেট দলের টেস্ট ক্রিকেটে বেশ উল্লেখযোগ্য রেকর্ড রয়েছে, যাতে ৪০টি টেস্ট খেলে মাত্র দুটিতে পরাজিত হয়। (ইংল্যান্ডের সাথে ডিসেম্বর ২০০০-০১ মৌসুমে, ও দক্ষিণ আফ্রিকার সাথে, অক্টোবর ২০০৭-০৮ মৌসুমে)। স্টেডিয়ামটি অনেকগুলো স্মরণীয় স্মৃতির স্বাক্ষী, যেমন ১৯৮৭ ক্রিকেট বিশ্বকাপে শ্রীলঙ্কার বিপরীতে ভিভ রিচার্ডসের ১৮১ রান, মোহাম্মদ ইউসুফের রেকর্ড সংখ্যাক ৯ সেঞ্চুরি, যার ফলে এক পঞ্জিকা বর্ষে সর্বাধিক রান সংগ্রহের ভিভ রিচার্ডসের রেকর্ডটি ভেঙ্গে যায় ও কামরান আকমলের ২০০৬ সালে ভারতের বিপরীতে করা সেই স্মরণীয় সেঞ্চুরি, যখন ৩৯ রানে ৬ উইকেট হারিয়ে পাকিস্তান প্রায় ধ্বসে পড়েছিল, সেখান থেকে দলকে জয় দেখিয়েছিল।\n\n\n== ইতিহাস ==\n\nস্টেডিয়ামটি প্রতিষ্ঠিত হয় ১৯৫৫ সালের এপ্রিলে, যখন করাচি ছিল পাকিস্তানের রাজধানী, কিন্তু সেখানে স্বল্প-সীমিত আসন বিশিষ্ট কেবল একটি ক্রিকেট গ্রাউন্ড ছিল করাচি জীমখানা। একটি নতুন স্টেডিয়াম তৈরীর পরিকল্পনা চলছিল, যার জন্য করাচি কমিশনারের মাধ্যমে পাকিস্তান পাবলিক ওয়ার্ক ডিপার্টমেন্ট ১৭৪.৫ একর জমি বরাদ্দ নেয়। পরে পূর্ব পাকিস্তানের একজন সিভিল ইঞ্জিনিয়ার কফিলুদ্দিন আহমেদের পরামর্শে করাচিতে স্টেডিয়ামটি নির্মাণ করা হয়। ফলে করাচিতে ৫ম এবং সারা পাকিস্তানে ১১তম প্রথম-শ্রেণির ক্রিকেট মাঠ সংযুক্ত হয়।\nএনএসকেতে উদ্বোধনী প্রথম-শ্রেণীর ম্যাচটি অনুষ্ঠিত হয় পাকিস্তান ও ভারতের মধ্যে, ২০-২৪ এপ্রিল ১৯৯৫, পরে যা পাকিস্তান ক্রিকেটের দুর্গে পরিণত হয়। প্রথম টেস্ট ম্যাচ থেকে ডিসেম্বর ২০০০ পর্যন্ত মোট ৩৪টি টেস্ট ম্যাচে পাকিস্তান ১৭টিতে জয়ী হয়, কোন পরাজয় নেই। এই মাঠে একমাত্র পরাজয় আসে ২০০০-০১ এ ইংল্যান্ড এর সাথে।\nউক্ত স্টেডিয়ামে প্রথম ওডিআই ম্যাচটি হয় ওয়েস্ট ইন্ডিজ এর সাথে ২১ নভেম্বর ১৯৮০ তে এবং খেলাটি শেষ বল পর্যন্ত মাঠে গড়ায়, যেখানে গর্ডন গ্রিনিজ ইমরান খানের বলে ৩ রানের জন্য উপরে তুলে কভার বাউন্ডারীতে বল নিয়ে যায়। ফলে এ স্টেডিয়ামটি সাধারণ সীমিত ওভারের খেলায় খুব কম সফলতা পেয়েছে। এমনকি শুরু থেকে ১৯৯৬ পর্যন্ত পাচঁ বছরে পাকিস্তান একটিও ম্যাচ জেতে নি। এই মাঠেই ১৯৯৬-৯৭ ক্রিকেট বিশ্বকাপের কোয়ার্টার ফাইনাল খেলাগুলো অনুষ্ঠিত হয়।\nশচীন তেন্ডুলকর ও ওয়াকার ইউনুস তাদের প্রথম টেস্ট ম্যাচটি এই মাঠেই খেলেছেন।\n২০১৯ এর সেপ্টেম্বরে, পাকিস্তান ক্রিকেট বোর্ড (পিসিবি) ২০১৯-২০ কায়েদ-ই-আজম ট্রফি প্রতিযোগিতার মাঠগুলোর একটি হিসাবে ঘোষণা করে।\n\n\n== রেকর্ড ==\n\n\n=== টেস্ট ===\nসর্বাধিক দলীয় সংগ্রহ:৭৬৫/৬ঘো - পাকিস্তান, প্রতিপক্ষ - শ্রীলঙ্কা (২০০৯)।\nসর্বনিম্ন দলীয় সংগ্রহ: ৮০ - অস্ট্রেলিয়া, প্রতিপক্ষ - পাকিস্তান (১৯৫৬)\nসর্বাধিক রান তাড়া করে জয়: ৩১৫/৯ - পাকিস্তান, প্রতিপক্ষ - অস্ট্রেলিয়া (১৯৯৪-৯৫)\nসর্বাধিক ব্যক্তিগত স্কোর: ৩১৩ - ইউনুস খান, প্রতিপক্ষ - শ্রীলঙ্কা (২০০৯)\nসর্বোচ্চ রানের জুটি: ৪৩৭ - মাহেলা জয়াবর্ধনে ও থিলান সামারাবীরা প্রতিপক্ষ পাকিস্তান (২০০৯)\n\n\n=== একদিনের আন্তর্জাতিক ===\nসর্বাধিক দলীয় সংগ্রহ: ৩৭৪/৪ - ভারত, প্রতিপক্ষ হংকং (২৫ জুন ২০০৮ - এশিয়া কাপ)\nসর্বাধিক রান তাড়া (জয় বা পরাজয়) ২৮৮/৫ - পাকিস্তান, প্রতিপক্ষ ভারত, (১৩ মার্চ ২০০৪)\nসর্বনিম্ন দলীয় সংগ্রহ: ১১৫ - বাংলাদেশ, প্রতিপক্ষ পাকিস্তান, (৪ জুলাই ২০০৮)\nসর্বাধিক সফল রান তাড়া: ৩১০/৪ - ভারত, প্রতিপক্ষ শ্রীলঙ্কা, (৩ জুলাই ২০০৮)\nসর্বাধিক ব্যক্তিগত স্কোর: ১৮১ - ভিভ রিচার্ডস, প্রতিপক্ষ শ্রীলঙ্কা, (১৩ অক্টোবর ১৯৮৭)\nসর্বোচ্চ রানের জুটি: ২০১ - সনাথ জয়াসুরিয়া ও কুমার সাঙ্গাকারা, প্রতিপক্ষ বাংলাদেশ, (৩০ জুন ২০০৮)\n\n\n=== টি২০ আন্তর্জাতিক ===\nসর্বাধিক দলীয় সংগ্রহ: ২০৫/৩ - পাকিস্তান প্রতিপক্ষ ওয়েস্ট ইন্ডিজ, (২ এপ্রিল ২০১৮)\nসর্বনিম্ন দলীয় সংগ্রহ: ৬০/৯ - ওয়েস্ট ইন্ডিজ প্রতিপক্ষ পাকিস্তান, (১ এপ্রিল ২০১৮)\nসর্বোচ্চ ব্যক্তিগত স্কোর: ৯৭* - বাবর আজম প্রতিপক্ষ ওয়েস্ট ইন্ডিজ, (২ এপ্রিল ২০১৮)\nসর্বোচ্চ রানের জুটি: ১১৯ - বাবর আজম ও হোসাইন তালাত  প্রতিপক্ষ ওয়েস্ট ইন্ডিজ, (২ এপ্রিল ২০১৮)\n\n\n== ক্রিকেট বিশ্বকাপ ==\n\n\n=== ১৯৯৬ ক্রিকেট বিশ্বকাপ ===\n\n\n== ২০১৮ ক্রিকেট ফেরা ==\nপাকিস্তান ক্রিকেট বোর্ড (পিসিবি)'র সাবেক চেয়ারম্যান নাজাম শেঠি ২০১৭ সালের এক ঘোষণায় বলেন যে, ২০১৮ পাকিস্তান সুপার লীগ এর ফাইনাল খেলাটি এ মাঠে অনুষ্ঠিত হবে ২০১৮ এর মার্চে।\nফাইনালের জন্য মাঠের অবস্থার উন্নয়ন করা হয়েছে। ঐতিহাসিক এ ম্যাচ অনুষ্ঠিত হয় ইসলামাবাদ ইউনাইটেড ও পেশাওয়ার জলমি এর মধ্যে। যার ফলে এ মাঠে আন্তর্জাতিক তারকাদের দেখা মিলে দীর্ঘ নয় বছরের ব্যবধানে। খেলাটি এক-পেশে আকারে শেষ হয়, এবং বরাবরের মতো ইসলামাবাদ ইউনাইটেডকে বিজয়ের শিরোপা তুলে দেয়া হয়। ২০০৯ এর পর এটিই ছিল উক্ত মাঠে আয়োজিত প্রথম বড় কোন খেলার আসর এবং জনস্রোতের উপস্থিতিতে এটি হয়ে উঠে একটি স্মরণীয় খেলা। খেলাটিকে সফলভাবে সমাপ্ত করতে ও এর নিরাপত্তা নিশ্চিত করতে মাঠের ভিতরে ও চারপাশে অসংখ্য নিরাপত্তা কর্মীকে কাজে লাগানো হয়, যাদের অক্লান্ত চেষ্টায় খেলাটি সফলভাবে সম্পন্ন হয়।\n\n\n=== শ্রীলঙ্কা বনাম পাকিস্তান ===\n২০১৯-এর মে মাসে, সিঙ্গাপুরে অনুষ্ঠিত এশিয়ান ক্রিকেট কাউন্সিলের (এসিসি) সভায় পাকিস্তান ক্রিকেট বোর্ড (পিসিবি) পাকিস্তানে দুটি টেস্ট ম্যাচ খেলার জন্য শ্রীলঙ্কা ক্রিকেট (এসএলসি) কে অনুরোধ করে। ২০১৯-এর জুলাইয়ে, এসএলসি পাকিস্তানের অবস্থা পর্যবেক্ষণ করতে নিরাপত্তা বিশেষজ্ঞদের পাঠায়, এবং তাদের রিপোর্ট বলে যে, দেশটিতে একটি টেস্ট ম্যাচ খেলা যেতে পারে। পরবর্তীতে করাচী ও লাহোরের নিরাপত্তা পর্যবেক্ষণ প্রতিবেদনের পরিপ্রেক্ষিতে ২০১৯ এর আগস্টে শ্রীলঙ্কা তাদের সিদ্ধান্ত প্রকাশ করে। নিরাপত্তা ডেলিগেশন দল \"খুবই সম্মতিসূচক প্রতিবেদন\" প্রদান করে শ্রীলঙ্কা ক্রিকেট দল পাকিস্তানে টেস্ট ম্যাচ খেলতে পারবে এমন পরামর্শ প্রদান করে। ২০১৯ এর ২২ আগস্ট, শ্রীলঙ্কা ক্রীড়া মন্ত্রী নিশ্চিত করে যে, তারা অক্টোবরে পাকিস্তানে ৩টি একদিনের আন্তর্জাতিক ম্যাচ খেলবে, কিন্তু টেস্ট ম্যাচগুলোকে বাতিল করা হয়। ২৩ আগস্ট পিসিবি, ওডিআই ও টি২০আই সিরিজের সূচী প্রকাশ করে, শ্রীলঙ্কা ৩ ম্যাচের ওডিআই সিরিজ খেলবে জাতীয় স্টেডিয়ামে ২৭ সেপ্টেম্বর থেকে।  ২১ জানুয়ারি ২০০৯ এর পর এটিই হবে এ মাঠে অনুষ্ঠিত ১ম ওডিআই, কিন্তু প্রথম ওডিআইটি ভারী বৃষ্টির কারণে বাতিল করা হয় এবং এ মাঠে এটিই প্রথম কোন ওডিআই বাতিল হওয়ার দৃষ্টান্ত। ফলে, পিসিবি ২য় ওডিআইকে একদিন পিছিয়ে ৩০ সেপ্টেম্বর ২০১৯ এ নিয়ে যায়।\nঅক্টোবর ২০১৯, সংযুক্ত আরব আমিরাতের পরিবর্তে দুটি টেস্ট ম্যাচের সিরিজ পাকিস্তানের রাওয়ালপিন্ডি ও  করাচীতে আয়োজন করার প্রস্তাব দেয়। জবাবে শ্রীলঙ্কা ক্রিকেট জানায়, পাকিস্তানে টেস্ট ম্যাচ এগিয়ে নিয়ে যেতে তারা আগ্রহী। ২০১৯ এর নভেম্বরে, পিসিবি টেস্ট সিরিজের তারিখ ও স্থান নিশ্চিত করে। টেস্ট সিরিজটি খেলতে সম্মত হওয়ার ফলে, পিসিবি আন্তর্জাতিক সূচীর আয়োজন করতে গিয়ে ২০১৯-২০ কায়েদ-ই-আজম ট্রফির ফাইনালকে পিছিয়ে দেয়। ২য় টেস্ট খেলাটি অনুষ্ঠিত হয় ১৯ ডিসেম্বর, জাতীয় স্টেডিয়াম, করাচিতে।\n\n\n== আরও দেখুন ==\nটেস্ট ক্রিকেট মাঠের তালিকা\nধারণক্ষমতা অনুযায়ী স্টেডিয়ামের তালিকা\n\n\n== তথ্যসূত্র ==\n\n\n== বহিঃসংযোগ ==\nCricinfo.com ground profile\nGround Profile – PCB.com  ওয়েব্যাক মেশিনে আর্কাইভকৃত ২৬ জানুয়ারি ২০২১ তারিখে\nList of all Test matches played at National Stadium, Karachi\nList of all ODI matches played at National Stadium, Karachi\nLarge re-play screen being installed at National Stadium Karachi – The News  ওয়েব্যাক মেশিনে আর্কাইভকৃত ২৬ সেপ্টেম্বর ২০০৮ তারিখে\nটেমপ্লেট:পাকিস্তানের ক্রিকেট মাঠ\nটেমপ্লেট:Karachi topics"}