{"pageid": 1453108, "title": "সান্তিয়াগো হিমেনেস", "url": "https://bn.wikipedia.org/wiki?curid=1453108", "content": "সান্তিয়াগো তোমাস হিমেনেস (স্পেনীয়: Santiago Giménez; জন্ম: ১৮ এপ্রিল ২০০১; সান্তিয়াগো হিমেনেস নামে সুপরিচিত) হলেন একজন আর্জেন্টিনীয়–মেক্সিকীয় পেশাদার ফুটবল খেলোয়াড়। তিনি বর্তমানে ওলন্দাজ ক্লাব ফেইয়ানর্ট এবং মেক্সিকো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত কেন্দ্রীয় আক্রমণভাগের খেলোয়াড় হিসেবে খেলেন।\n২০১৬ সালে, হিমেনেস মেক্সিকো অনূর্ধ্ব-১৬ দলের হয়ে মেক্সিকোর বয়সভিত্তিক পর্যায়ে অভিষেক করেছিলেন। প্রায় এক বছর যাবত মেক্সিকোর বয়সভিত্তিক দলের হয়ে খেলার পর, তিনি ২০২১ সালে মেক্সিকোর হয়ে আন্তর্জাতিক পর্যায়ে অভিষেক করেছেন; মেক্সিকোর জার্সি গায়ে তিনি এপর্যন্ত ২৭ ম্যাচে ৪টি গোল করেছেন।\n\n\n== প্রারম্ভিক জীবন ==\nসান্তিয়াগো তোমাস হিমেনেস ২০০১ সালের ১৮ই এপ্রিল তারিখে আর্জেন্টিনার বুয়েনোস আইরেসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nহিমেনেস মেক্সিকো অনূর্ধ্ব-১৬ দলের হয়ে খেলার মাধ্যমে মেক্সিকোর প্রতিনিধিত্ব করেছেন। ২০১৬ সালে তিনি  মেক্সিকো অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। মেক্সিকোর বয়সভিত্তিক দলের হয়ে তিনি প্রায় ১ বছরে ৩ ম্যাচে অংশগ্রহণ করেছেন।\n২০২১ সালের ২৮শে অক্টোবর তারিখে, ২০ বছর, ৬ মাস ও ১০ দিন বয়সে, বাম পায়ে ফুটবল খেলায় পারদর্শী হিমেনেস ইকুয়েডরের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মেক্সিকোর হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৯ নম্বর জার্সি পরিধান করে কেন্দ্রীয় আক্রমণভাগের খেলোয়াড় হিসেবে খেলেছিলেন। ম্যাচটি ইকুয়েডর ৩–২ গোলের ব্যবধানে জয়লাভ করেছিল। মেক্সিকোর হয়ে অভিষেকের বছরে হিমেনেস সর্বমোট ২ ম্যাচে ১টি গোল করেছেন। জাতীয় দলের হয়ে অভিষেকের ১ মাস ও ১১ দিন পর, মেক্সিকোর জার্সি গায়ে প্রথম গোলটি করেছেন; ২০২১ সালের ৯ই ডিসেম্বর তারিখে, চিলির বিরুদ্ধে ম্যাচের ৮ম মিনিটে উরিয়েল আন্তুনার অ্যাসিস্ট হতে মেক্সিকোর হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৩০ জুন ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে সান্তিয়াগো হিমেনেস  (ইংরেজি)  \nসকারবেসে \nবিডিফুটবলে সান্তিয়াগো হিমেনেস  (ইংরেজি)  \nট্রান্সফারমার্কেটে সান্তিয়াগো হিমেনেস (ইংরেজি) \nওয়ার্ল্ডফুটবল.নেটে সান্তিয়াগো হিমেনেস (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে সান্তিয়াগো হিমেনেস (ইংরেজি)"}