{"pageid": 1092308, "title": "পিনার গুলটেকিন হত্যাকাণ্ড", "url": "https://bn.wikipedia.org/wiki?curid=1092308", "content": "পিনার গুলটেকিন (১৯৯৩ – ১৬/২১ জুলাই ২০২০) ছিলেন একজন তুর্কি মহিলা যিনি ২০২০ সালের ১৬ই জুলাই নিখোঁজ হয়ে যান। ২০২০ সালের ২১ জুলাই তারিখে মেন্টিসের ইয়ারকেসিক গ্রামাঞ্চলে তাঁর মৃতদেহ পাওয়া গিয়েছিল, তাঁকে হত্যা করা হয়েছিল। ২০২০ সালের জুলাই মাসে, গুলটেকিন হত্যার প্রেক্ষিতে তুর্কি মহিলাদের একটি দল চ্যালেঞ্জএকসেপ্টেড (নারীর ক্ষমতায়নের বিষয়ে একটি সচেতনতা অভিযান) নামে একটি বিশ্বব্যাপী ইনস্টাগ্রাম হ্যাশট্যাগ প্রচার অভিযান আবার চালু করেছিল।\n\n\n== নিখোঁজ ==\nগুলটেকিন মুলা ইউনিভার্সিটি স্কুল অফ ইকোনমিক্সের ছাত্রী ছিলেন,  উলা শহরের আকায়াকা পাড়ায় তিনি একা থাকতেন। ১৬ই জুলাই তিনি নিজের বাড়ি থেকে বার হন। এর পরে তাঁর পরিবার এবং বন্ধুরা তাঁর কোন খোঁজ পাননি। তাঁর ছোট বোন সিবেল গুলটেকিন এবং মা সেফিকা গুলটেকিন মুলাতে এসে আকিয়ার জেন্ডারমেরি জেনারেল কমান্ডের কাছে তাঁর নিখোঁজ হবার খবর দেন এবং সামাজিক মাধ্যম কে ব্যবহার করে সাহায্য প্রার্থনা করেন।\n\n\n== হত্যাকাণ্ড ==\nমামলার প্রধান সন্দেহভাজন হিসেবে চিহ্নিত, ৩২ বছর বয়সী সিমাল মেটিন অ্যাভকি, সাক্ষ্যদানের সময় বলেছিলেন যে তিনি বিবাহিত এবং দুই সন্তানের জনক। কিন্তু, তিনি পিনার গুলটেকিনের সাথে তাঁর সম্পর্ক পুনরায় গড়ে তুলতে চেয়েছিলেন, তাঁদের দুজনের মধ্যে আগে সম্পর্ক ছিল। গুলটেকিন তাঁর প্রস্তাব গ্রহণ করতে অস্বীকার করার পর, দুজন তর্ক -বিতর্কে জড়িয়ে পড়েছিলেন। সেই সময় অ্যাভকি তাঁকে মারধর করেছিলেন এবং তাঁকে অজ্ঞান অবস্থায় ফেলে রাখেন। এরপর তিনি তাঁকে শ্বাসরোধ করে হত্যা করেন। কিন্তু, গুলটেকিনের পরিবার তাঁদের দুজনের মধ্যে কোন সম্পর্ক থাকার দাবিকে অস্বীকার করেছিলেন, তাঁরা বলছিলেন অ্যাভকি একজন প্রেমে হতাশ হয়রান কারী। তাঁদের দুজনের একটি বারে দেখা হয়েছিল এবং তারপরেই তিনি গুলটেকিনকে আবেগপূর্ণ মেসেজ করা শুরু করেছিলেন। তাঁর বাবা দাবি করেন, সামাজিক মাধ্যমে অ্যাভকিকে ব্লক করার পর তিনি গুলটেকিনকে হত্যা করেছিলেন কারণ অ্যাভকি ব্লক করা সহ্য করতে পারেন নি।\nঅ্যাভকির সাক্ষ্য এবং আরও পর্যালোচনার মাধ্যমে প্রাপ্ত তথ্য অনুযায়ী, এটা পরিষ্কার হয়ে গিয়েছিল যে অ্যাভকি যেদিন গুলটেকিনকে হত্যা করেছিলেন, সেই একই দিনে তিনি গ্যাস স্টেশন থেকে ২ বোতল গ্যাসোলিন নিয়েছিলেন, এবং ইয়ারকেসিক পাড়ার বনাঞ্চলে একটি আবর্জনার পিপেতে তাঁর দেহ রেখে তা পুড়িয়ে এবং তাতে কংক্রিট ঢেলে দিয়ে হত্যার চিহ্ন মুছে ফেলার চেষ্টা করেছিলেন।  কেন তিনি গুলটেকিনকে হত্যা করেছিলেন, এই প্রশ্নের জবাবে অ্যাভকি বলেছিলেন: \"আমি তাকে রাগের মুহূর্তে হত্যা করেছি\"। কিন্তু গুলটেকিন পরিবারের আইনজীবী রেজান এপোজদেমির বলেছিলেন যে তাঁরা বিশ্বাস করেন এটি একটি পূর্ব পরিকল্পিত হত্যাকাণ্ড, যেখানে অন্যরা জড়িত ছিল এবং তাঁরা তাঁদের সন্দেহের কথা অভিশংসকের কাছে জানিয়েছিলেন।\n\n\n== টীকা ==\n\n\n== তথ্যসূত্র =="}