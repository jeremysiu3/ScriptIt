{"pageid": 1372724, "title": "ওবেইদ সিদ্দিকী", "url": "https://bn.wikipedia.org/wiki?curid=1372724", "content": "ওবেইদ সিদ্দিকী এফআরএস (৭ জানুয়ারি ১৯৩২ - ২৬ জুলাই ২০১৩) ছিলেন একজন ভারতীয় জাতীয় গবেষণা অধ্যাপক এবং টাটা ইনস্টিটিউট অফ ফান্ডামেন্টাল রিসার্চ (টিআইএফআর) ন্যাশনাল সেন্টার ফর বায়োলজিক্যাল সায়েন্সেসের প্রতিষ্ঠাতা-পরিচালক। তিনি ড্রসোফিলার বংশাণুবিজ্ঞান এবং স্নায়ুবিজ্ঞান ব্যবহার করে আচরণগত নিউরোজেনেটিক্সের ক্ষেত্রে গুরুত্বপূর্ণ অবদান রাখেন। তার কাজের স্বীকৃতিস্বরূপ তিনি ১৯৮৪ সালে পদ্মভূষণ এবং ২০০৬ সালে পদ্মবিভূষণ লাভ করেন।\n\n\n== প্রাথমিক জীবন এবং শিক্ষা ==\nওবেইদ সিদ্দিকী ১৯৩২ সালে উত্তর প্রদেশের বাস্তি জেলায় জন্মগ্রহণ করেন। তিনি আলিগড় মুসলিম বিশ্ববিদ্যালয়ে প্রাথমিক শিক্ষা লাভ করেন যেখানে তিনি এমএসসি সম্পন্ন করেন। তিনি গ্লাসগো বিশ্ববিদ্যালয়ে গিদো পন্তেকর্ভো‌র তত্ত্বাবধানে পিএইচডি সম্পন্ন করেন। তিনি কোল্ড স্প্রিং হারবার ল্যাবরেটরি এবং পেনসিলভানিয়া বিশ্ববিদ্যালয়ে তার পোস্ট ডক্টরেট গবেষণা সম্পন্ন করেন। ১৯৬২ সালে বোম্বেতে টাটা ইনস্টিটিউট অফ ফান্ডামেন্টাল রিসার্চ (টিআইএফআর) এ আণবিক জীববিজ্ঞান ইউনিট স্থাপনের জন্য হোমি ভাভা তাকে আমন্ত্রণ জানিয়েছিলেন। ত্রিশ বছর পর, তিনি ব্যাঙ্গালোরে টিআইএফআর ন্যাশনাল সেন্টার ফর বায়োলজিক্যাল সায়েন্সেস- এর প্রতিষ্ঠাতা পরিচালক হন, যেখানে তিনি জীবনের শেষ দিনগুলিতে তাঁর গবেষণা চালিয়ে যান।\n\n\n== গবেষণা ==\nনিউরোজেনেটিক্সের ক্ষেত্রে সিদ্দিকীর গবেষণা জিন, আচরণ এবং মস্তিষ্কের মধ্যে যোগসূত্র উন্মোচন করেছে। ১৯৭০-এর দশকে, ক্যালটেক-এ সিমুর বেনজার এর সাথে তার কাজ তাপমাত্রা-সংবেদনশীল প্যারালাইটিক ড্রসোফিলা মিউট্যান্ট এবং স্নায়বিক সংকেত তৈরি ও প্রেরণ আবিষ্কারের দিকে পরিচালিত করে। এটি নিউরোজেনেটিক্সের ক্ষেত্রে এক নতুন দিগন্তের সূচনা করে।\nটিআইএফআর-এ, সিদ্দিকী এবং তার স্নাতক ছাত্রী, ভেরোনিকা রড্রিগেস, ড্রসোফিলার গন্ধ এবং স্বাদে ত্রুটি সৃষ্টিকারী মিউট্যান্টদের প্রথম সংগ্রহকে আলাদা করে চিহ্নিত করেছেন। নিউরোজেনেটিক্সে সিদ্দিকীর কাজ মস্তিষ্কে স্বাদ এবং গন্ধ কীভাবে শনাক্ত এবং এনকোড করা হয় তা বোঝার ক্ষেত্রে মৌলিক অগ্রগতি সাধন করেছে।\n\n\n== পুরস্কার ও সম্মাননা ==\nইন্ডিয়ান অ্যাকাডেমি অফ সায়েন্সেসের সভাপতি\nসদস্য, রয়্যাল সোসাইটি, লন্ডন\nসদস্য, ইউএস ন্যাশনাল একাডেমি অফ সায়েন্সেস, ওয়াশিংটন\nসদস্য, তৃতীয় বিশ্ব একাডেমি, ট্রিস্টে\nইয়েল বিশ্ববিদ্যালয়ের ভিজিটিং প্রফেসরশিপ\nভিজিটিং প্রফেসর, ম্যাসাচুসেটস ইনস্টিটিউট অফ টেকনোলজি\nক্যালিফোর্নিয়া ইনস্টিটিউট অফ টেকনোলজির ভিজিটিং প্রফেসর\nকেমব্রিজ বিশ্ববিদ্যালয়ের ভিজিটিং প্রফেসর\nদুইবার শেরম্যান ফেয়ারচাইল্ড ক্যালটেকের বিশিষ্ট পণ্ডিত\nজীবন বিজ্ঞানের জন্য স্যার সৈয়দ আহমদ খান আন্তর্জাতিক পুরস্কার ২০০৯\nপদ্মবিভূষণ, ২০০৬\nড. বিসি রায় পুরস্কার, ২০০৪\nস্যার সৈয়দ লাইফ টাইম অ্যাচিভমেন্ট অ্যাওয়ার্ড, AMUAA নিউ ইয়র্ক, ২০০৪\nপ্রাইড অফ ইন্ডিয়া অ্যাওয়ার্ড, AFMI, যুক্তরাষ্ট্র, ২০০৪\nইনসা আর্যভট্ট পদক ১৯৯২;\nগয়াল পুরস্কার ১৯৯১;\nবিড়লা স্মারক কোষ জাতীয় পুরস্কার ১৯৮৯;\nপদ্মভূষণ ১৯৮৪;\nভাটনগর পুরস্কার ১৯৭৬;\nক্লেয়ার হল, কেমব্রিজের আজীবন সদস্য।\nসম্মানসূচক ডিএসসি, আলিগড় মুসলিম বিশ্ববিদ্যালয়, আলিগড়\nসম্মানসূচক ডিএসসি, বেনারস হিন্দু বিশ্ববিদ্যালয়, বেনারস\nসম্মানসূচক ডিএসসি, জামিয়া হামদর্দ, দিল্লি\nসম্মানসূচক ডিএসসি, কল্যাণী বিশ্ববিদ্যালয়, কল্যাণী\nসম্মানসূচক ডিএসসি, ইন্ডিয়ান ইনস্টিটিউট অফ টেকনোলজি, বোম্বে\nসম্মানসূচক ডিএসসি, জামিয়া মিলিয়া, দিল্লি\nসম্মানসূচক ডিএসসি, সেন্ট্রাল ইউনিভার্সিটি অফ হায়দ্রাবাদ\n\n\n== উত্তরকথা ==\nসিদ্দিকী ২৬ জুলাই ২০১৩ তারিখে বেঙ্গালুরুতে মারা যান। ২১ জুলাই ২০১৩-এ একটি বিধ্বংসী সড়ক দুর্ঘটনার ফলে তার মস্তিষ্কের মারাত্মক ক্ষতি হয়। তিনি স্ত্রী আসিয়া, ছেলে ইমরান ও কলিম এবং মেয়ে ইউমনা ও দিবাকে রেখে গেছেন।\n\n\n== নির্বাচিত প্রকাশনা ==\n \n\n\n== তথ্যসূত্র ==\n\n\n== বহিঃসংযোগ ==\nপাবমেডে ওবায়েদ সিদ্দিকীর প্রকাশনা\nটেমপ্লেট:PadmaBhushanAwardRecipients 1980–89টেমপ্লেট:SSBPST recipients in Biological Science"}