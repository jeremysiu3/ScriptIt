{"pageid": 1522098, "title": "ইবনে হাবিব", "url": "https://bn.wikipedia.org/wiki?curid=1522098", "content": "ইবনে হাবিব ছিলেন এক বিশিষ্ট মুসলিম পণ্ডিত, ঐতিহাসিক ও ফকিহ। তিনি ইসলামী আইন, ইতিহাস ও জ্ঞানচর্চায় গুরুত্বপূর্ণ অবদান রেখেছেন। তাঁর পুরো নাম ছিল আবু মারওয়ান আবদুল মালিক ইবনে হাবিব  ( আরবি: أبو مروان عبدالملك بن حبيب السلمي   ) (১৮০-২৩৮ হিজরি ) (৭৯৬-৮৫৩ খ্রিস্টাব্দ)। তিনি আন্দালুসে (বর্তমান স্পেন) জন্মগ্রহণ করেন।  তিনি নবম শতাব্দীর একজন আন্দালুসীয় বহুবিদ্যাবিদ্যায় পারদর্শীদের একজন ছিলেন। ইসলামী সভ্যতার স্বর্ণযুগে তিনি জ্ঞানের বিভিন্ন শাখায় দক্ষতা অর্জন করেন। তাঁর আগ্রহের বিষয় ছিল চিকিৎসা, ফিকহ, ইতিহাস, ব্যাকরণ এবং বংশতালিকা। তিনিই প্রথম ব্যক্তি যিনি আল-আন্দালুসে চিকিৎসাবিদ্যার উপর একটি বই লিখেছিলেন বলে জানা গেছে।  তাঁর ব্যতিক্রমী জ্ঞানের কারণে তিনি স্পেনের পণ্ডিত হিসেবে পরিচিতি লাভ করেন। \nআবু মারওয়ান আব্দুল মালিক ইবনে হাবিব ৭৯০ খ্রিস্টাব্দে জন্মগ্রহণ করেন হিসন ওয়াত নামক গ্রামে। গ্রামটি বর্তমানে গ্রানাডা শহরের কাছে হুয়েতর ভেগা নামে পরিচিত। তিনি আরব গোত্র বনু সুলায়মের বংশধর বলে দাবি করতেন। তাই তিনি আল-সুলামি নিসবা গ্রহণ করেন। তার পিতা ছিলেন একজন উট্টার (ঔষধ বিক্রেতা বা সুগন্ধি ব্যবসায়ী), এবং ইবনে হাবিবও তার পিতার সাথে ঔষধ ব্যবসায় কাজ করতেন। তিনি প্রথমে এলভিরায় পড়ালেখা শুরু করেন এবং পরে কর্দোবা শহরে শিক্ষা চালিয়ে যান, যেটি তখন উমাইয়া আমিরাতের রাজধানী ছিল।   ৮২২ সালের মার্চ মাসে ইবনে হাবিব তার পিতার আর্থিক সহায়তায় মক্কায় হজ পালন করতে যান। হজ্জ পালনের পর তিনি মদিনা ও মিশরে মালিকি ফিকহ অধ্যয়নের জন্য অবস্থান করেন।  সেখানে তিনি ইবনে আব্দুল হাকাম এবং আবদুল্লাহ ইবনে আল-মুবারকের অধীনে পড়াশোনা করেন। ইবনে হাবিব ৮৫৩ সালে অসুস্থতার পর মারা যান এবং কর্ডোবার উম্মে সালামা কবরস্থানে তাকে দাফন করা হয়। তিনি দুই পুত্র :মুহাম্মদ ও উবাইদ আল্লাহ এবং একটি নাম না জানা কন্যাও রেখে গেছেন।\n\n\n== কাজ ==\nতিনি অনেক বই লিখেছেন। ইবনে ফারহুন এবং আল-মাক্কারির মতো লেখকরা তাকে এক হাজারেরও বেশি বই রচনা লিখেছেন   বলে মনে করেন। তবে এটি বিতর্কের জন্ম দিয়েছে এবং কিছু লেখক এই বিষয়ে ভিন্নমত পোষণ করেছেন।\n\nআল-ওয়াদিহা ( الواضحة ; মালিকি আইনের সংকলন)\nগারিব আল-হাদিস ( غريب الحديث )\nতাফসীর আল-মুওয়াতা' ( تفسير الموطأ ; মুওয়াত্তার ব্যাখ্যা)\nহুরুব আল-ইসলাম ( حروب الإسلام ; ইসলামের যুদ্ধসমূহ )\nআদাব আল-নিসা' ( أدب النساء ; নারীর নীতিশাস্ত্র ) \nআস-সামা' ( السماء ; আকাশ )\nতাবাকাত আল-ফুকাহা ওয়া তাবিয়ীন ( طبقات الفقهاء والتابعين ; ফুকহা ও তাবেঈনদের শ্রেণী )\nআল-তারীখ ( التأريخ ; উপাখ্যান )\nকিতাব আল-ওয়ারা' ( كتاب الورع ; ধর্মপরায়ণতার বই )\nওয়াসফ আল-ফিরদাউস ( وصف الفردوس ; স্বর্গের বর্ণনা )\nমুখতাসার ফি আল-ত্বিব ( مختصر في الطب ; চিকিৎসা সংক্রান্ত সংকলন )\n\n\n== বহিঃসংযোগ ==\nভেষজ দিয়ে চিকিত্সা (বিনামূল্যে অনলাইন বই) العلاج بالأعشاب — عبد الملك بن حبيب (ت 238)\n\n\n== তথ্যসূত্র =="}