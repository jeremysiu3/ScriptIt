{"pageid": 1506865, "title": "পাটুলি ভাসমান বাজার", "url": "https://bn.wikipedia.org/wiki?curid=1506865", "content": "পাটুলি ভাসমান বাজার হল ভাসমান বাজার হল কলকাতার পাটুলিতে অবস্থিত একটি কৃত্রিম ভাসমান বাজার। এই বাজারটি কলকাতা মেট্রোপলিটন ডেভেলপমেন্ট অথরিটি তৈরি করেছে। বাজারটি তৈরি করতে ১০ কোটি টাকা ব্যয় হয়েছে। এটি ইস্টার্ন মেট্রোপলিটান বাইপাস পাশের খালের ধারে গড়ে তোলা হয়েছে।\n\n\n== ইতিহাস ==\nবাজারটি ২০১৮ সালের জানুয়ারি মাসে ১১২টি নৌকা এবং প্রায় ২০০টি দোকান নিয়ে চালু করা হয়। বাজারটি তৈরি করতে ৬ কোটি টাকা খরচ হয়েছিল এবং ৪ কোটি টাকা ব্যয় করা হয়েছিল একটি ভূগর্ভস্থ নিকাশি ব্যাবস্থা তৈরিতে। দুটি জলাশয় একত্রিত করে সেখানে জলরোধক কাঠের পথ, কাঠের বিম এবং কাঠের ফুটপাথ তৈরি করা হয়েছিল। এর ফলে ক্রেতা ও বিক্রেতারা নৌকাগুলিতে সহজে পৌঁছাতে পারেন। \nবাজারটি চালুর পর থেকেই সফল হয়। তবে ২০২০ সালের মে মাসে আম্পান ঝড়ের পর বাজারের অবস্থা খারাপ হতে শুরু করে। ৯০ শতাংশ নৌকা বা দোকান বন্ধ হয়ে যায়। ২০২০ সালের অক্টোবর মাসে বড় সংস্কার কাজ শুরু হয়। প্রথম ধাপে ৫৭টি নৌকা মেরামত করা হয়। দ্বিতীয় ধাপের পর প্রায় ১০০টি নৌকা বাজারে ফিরে আসে। সংস্কারের জন্য পশ্চিমবঙ্গ সরকার ৩ কোটি টাকা ব্যয় করে।\nতবে মিউনিসিপ্যাল কর্তৃপক্ষ এবং দোকানদারদের ব্যবহৃত আলোর কারণে ওই অঞ্চলে পরিযায়ী পাখিদের আগমন বন্ধ হয়ে যায় বলে জানা যায়।\n\n\n== বাজার ==\n২০২০ সালের হিসাব অনুযায়ী, বাজারে প্রায় ১০০টি নৌকা এবং ২০০টির বেশি দোকান রয়েছে। জলাশয়টি ২৪,০০০ বর্গমিটার এলাকাজুড়ে বিস্তৃত, যার দৈর্ঘ্য ৫০০ মিটার এবং প্রস্থ ৬০ মিটার। বাজারটি ইস্টার্ন মেট্রোপলিটান বাইপাসের পাশেই অবস্থিত।  প্রশস্ত এলাকায় বিস্তৃত। বাজারে চারটি আলাদা জোন রয়েছে: মাছ, মাংস, সবজি এবং ফলের জোন। প্রতিটি নৌকায় দুটি দোকান রয়েছে। দোকানদাররা সবজি, ফল, ফুল, মাছ, মাংস, ফাস্ট ফুড, চা ইত্যাদি বিক্রি করেন। তবে পর্যটকদের ভিড় বেশি হলেও ক্রেতাদের সংখ্যা কম থাকায় (২০২০ সালের হিসাবে) বিক্রি কমে যাচ্ছে।\n\n\n== তথ্যসূত্র =="}