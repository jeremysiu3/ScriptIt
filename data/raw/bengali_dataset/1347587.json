{"pageid": 1347587, "title": "কিল হিম", "url": "https://bn.wikipedia.org/wiki?curid=1347587", "content": "কিল হিম ২০২৩ সালের একটি বাংলাদেশী অ্যাকশনধর্মী চলচ্চিত্র। প্রযোজনা ও পরিচালনা করেছেন মোহাম্মদ ইকবাল। প্রধান চরিত্রে অভিনয় করেছেন অনন্ত জলিল ও বর্ষা। যা ২২ এপ্রিল বাংলাদেশের প্রেক্ষাগৃহে মুক্তি পায়।\nএই চলচ্চিত্রে অনন্ত জলিল ও বর্ষা প্রথমবারের মতো নিজেদের প্রযোজনা ছাড়া অন্য প্রযোজনায় অভিনয় করেছেন।\n\n\n== অভিনয়শিল্পী ==\nঅনন্ত জলিল\nআফিয়া নুসরাত বর্ষা\nমিশা সওদাগর\nমাসুম পারভেজ রুবেল\nরাহুল দেব\n\n\n== নির্মাণ ==\n৩ সেপ্টেম্বর বিএফডিসিতে জমকালো মহরত অনুষ্ঠানের মধ্য দিয়ে ‘কিল হিম’ সিনেমার ঘোষণা দেন নির্মাতা মোহাম্মদ ইকবাল। প্রথমবারের মত নিজস্ব প্রযোজনার বাইরে অভিনয় করেন তারকা দম্পতি অনন্ত জলিল ও বর্ষা।\nপ্রযোজক ও পরিচালক এম ডি ইকবাল জানান, \"৮ ডিসেম্বর বগুড়ায় ‘কিল হিম’ সিনেমার শূটিং শুরু হবে। তিনি বলেন, এই সিনেমার মাধ্যমে অনন্ত-বর্ষাকে নতুন রূপে দেখা যাবে, যা দর্শক আগে কখনো এ রূপে তাদের দেখেনি। সব ঠিকমতো আগাতে পারলে আগামী বছর সিনেমাটি মুক্তি দেওয়ার ইচ্ছা আছে।\"\nতিনি বলেন, ‘শুটিং ঘিরে হাজারেরও বেশি মানুষ জড়ো হয়েছিল, অবশেষে পুলিশের সহায়তা নিয়ে ভিড় সামলাতে হয়েছে।\nঅনন্ত জলিল জানান, ‘কখনো কিলার, কখনো ড্রাইভারসহ নানা চরিত্রে অভিনয় করতে দেখা যাবে আমাকে। এই সিনেমার জন্য বডি বিল্ডিং থেকে শুরু করে মার্শাল আর্ট প্র্যাকটিস করছি। দর্শক ভিন্ন লুকে দেখতে পাবেন আমাকে।’ চিত্রনায়ক অনন্ত জলিল মার্শাল আর্ট হিরো রুবেলের সঙ্গে অ্যাকশন দৃশ্যে অভিনয় করছেন 'কিল হিম' সিনেমার। \n\n\n== সঙ্গীত ==\n\n\n== মুক্তি ==\n১০ এপ্রিল ২০২৩ রবিবার ছবিটির পোস্টার প্রকাশ পায়। অনন্ত-বর্ষা দুজনেই তাদের ফ্যান পেজে পোস্ট দিয়ে লিখেন, ঈদুল ফিতরে সারাদেশে মুক্তি পাবে ‘কিল হিম’। ২০২৩ সালের ঈদ উল ফিতরে চলচ্চিত্রটি সর্বমোট ২৭ টি হলে মুক্তি পায়। তবে হলসংখ্যা নিয়ে এ তথ্য সঠিক নয়। শেষ পর্যন্ত জানা গেছে ১০ টি সিনেমা হলে মুক্তি পেয়েছে।\n\n\n== বাজেট ও বক্স অফিস ==\nসিনেমার মহরতে জানানো হয় অনন্ত নায়ক হিসেবে পাবেন ৪০ লাখ টাকা আর নায়িকা বর্ষা পাবেন ১০ লাখ। জানা গেছে, ‘কিল হিম’ সিনেমার বাজেটও অনেক বেশি। যা সচরাচর বাংলাদেশের সিনেমায় খরচ করা হয় না। তবে নির্দিষ্ট অঙ্ক এখনো জানা যায়নি।\nমুক্তি পাওয়ার পর কিছু গনমাধ্যমে এসেছে যে সিনেমাটি দর্শক টানতে পারছে না। তবে অনন্ত জলিলের দাবি, ছবিটি দর্শকের মাঝে ব্যাপক সাড়া ফেলেছে।\n\n\n== সিক্যুয়েল ==\nঈদে হলে গিয়ে সিনেমাটি দেখে দর্শকদের ব্যাপক সাড়া পেয়ে আবেগে আপ্লুত অনন্ত। এরপরই নতুন সিনেমার ঘোষণা দিয়ে বসেন এই নায়ক। সেখানেই এই সিনেমার সিক্যুয়েল নির্মাণের ঘোষণা দেন অনন্ত জলিল। তার সঙ্গে সুর মিলিয়ে একই তথ্য জানান সিনেমাটির পরিচালক মোহাম্মদ ইকবাল। এ প্রসঙ্গে অনন্ত জলিল বলেন,“কিল হিম’ সিনেমার শেষের দিকে নায়িকা কিন্তু ভিলেনের মতো চোখটা খুলেছে। তার মানে ‘কিল হিম’ পার্ট টু আসছে।’\n\n\n== বিতর্ক ==\nকিল হিম ছবির শো দেখাতে লোক ভাড়া করে আনার অভিযোগ উঠেছে সিনেমাটির নায়ক অনন্ত জলিল ও পরিচালক ইকবালের বিরুদ্ধে। পাশাপাশি সিনেমার শো'তে গনমাধ্যমকর্মীদের হেনস্তার অভিযোগও উঠেছে। সেই ভাড়া করে আনা লোকদের হাতে বেশ ক'জন নারী গণমাধ্যমকর্মী হেনস্তার শিকার হয়েছে বলে জানা গেছে। এ ব্যাপারে অনন্ত জলিল জানান, সাংবাদিক ভাই ও সাংবাদিক বোনদের সঙ্গে ঘটে যাওয়া ঘটনায় তিনি ‘কষ্ট’ পেয়েছেন।\nএছাড়া এ ছবির প্রচারণায় শাহরুখের সঙ্গে অনন্তের তুলনা করেন সিনেমার নায়িকা ও অনন্ত জলিলের স্ত্রী আফিয়া নুসরাত বর্ষা। একইভাবে বর্ষা'কে বলিউডের দিপীকা'র সাথে তুলনা করেন অনন্ত জলিল। তার আগে নিজের জন্মদিন উপলক্ষে আয়োজিত অনুষ্ঠানে সবাইকে নিয়ে কেক কাটার সময় সাংবাদিকদের ক্যামেরার সামনেই রোজা রেখে কেক খেয়ে ফেলার মতো হাস্যরস ঘটনার জন্ম দেন নায়ক অনন্ত জলিল।\n'কিল হিম' সিনেমা নিয়ে উঠতি মডেল শাকিলা পারভীনের বিরুদ্ধে মিথ্যা রিভিউ দেওয়ার অভিযোগ উঠেছে। ৩০ এপ্রিল ২০২৩ তারিখে 'কিল হিম'র শোতে দর্শক নেই বলে একটি ভিডিও ভাইরাল হয় সামাজিক যোগাযোগ মাধ্যমে। সেই ভিডিওটি সামাজিক মাধ্যমে প্রকাশ করেন চলতি প্রজন্মের উঠতি মডেল-অভিনেত্রী শাকিলা পারভীন। যেখানে তিনি 'কিল হিল' ছবিটি দেখার পর নেগটিভ রিভিউ দেন। সিনেমা দেখার পর দর্শক হল থেকে বের হয়ে গেলে সেই ফাঁকা প্রেক্ষাগৃহের ভিডিও করে সামজিক যোগাযোগ মাধ্যমে শেয়ার করে তিনি বলেন ছবিটির দর্শক ছিল মাত্র সাত-আটজন। ভিডিওটি প্রকাশ্যে আসতেই বিষয়টি সিনেমার ব্যবসায়িক ক্ষতি করার জন্য উদ্দেশ্যপ্রণোদিতভাবে এটি করা হয় বলে অভিযোগ উঠেছে এই উঠতি মডেল-অভিনেত্রীর বিরুদ্ধে। এ বিষয়ে শাকিলা পারভীনের জিজ্তিঞেস করা হলে তিনি বেশ চটে যান এবং বলেন, আমাকে এই বিষয় নিয়ে কল দেবেন না।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কিল হিম   (ইংরেজি)\nবাংলা মুভি ডেটাবেজে কিল হিম"}