{"pageid": 152679, "title": "ময়মনসিংহ মেডিকেল কলেজ", "url": "https://bn.wikipedia.org/wiki?curid=152679", "content": "ময়মনসিংহ মেডিকেল কলেজ বাংলাদেশের ময়মনসিংহ শহরে অবস্থিত একটি চিকিৎসা শিক্ষাপ্রতিষ্ঠান। এ কলেজ ৫ বৎসর অধ্যয়ন এবং ১ বৎসর শিক্ষানবিশের ভিত্তিতে এমবিবিএস ও বিডিএস ডিগ্রি প্রদান করে থাকে। এছাড়াও স্নাতকোত্তর কোর্স রয়েছে। এই কলেজে প্রতি বছর এমবিবিএস কোর্সের জন্য ২৫০ জন বাংলাদেশি এবং ৩০ জন বিদেশি শিক্ষার্থী ও বিডিএস কোর্সের জন্যে প্রায় ৫০ জন শিক্ষার্থী ভর্তি করানো হয়। এটা একটি সরকারি শিক্ষাপ্রতিষ্ঠান; যদিও প্রশাসনিকভাবে এটি ঢাকা বিশ্ববিদ্যালয়ের চিকিৎসা অনুষদের নিয়ন্ত্রণাধীন।\n\n\n== অবস্থান ==\nএটি রাজধানী ঢাকা থেকে ১২০ কিলোমিটার উত্তরে ময়মনসিংহ জেলায় অবস্থিত বাংলাদেশের সেরা সরকারি মেডিকেল কলেজগুলোর মধ্যে একটি।\n\n\n== ইতিহাস ==\n১৯২৪  সালে ব্রিটিশ ঔপনিবেশিক শাসনামলে বাংলার তৎকালীন গভর্নরের নামে বাঘমারা এলাকায় প্রতিষ্ঠিত হয় \"লিটন মেডিকেল স্কুল\"; এই প্রতিষ্ঠানে চার বছরমেয়াদী এল.এম.এফ. কোর্স চালু ছিল। ১৯৬২ সালে একে \"ময়মনসিংহ মেডিকেল কলেজ\"-এ উন্নীত করা হয়। মাত্র ৩২ জন শিক্ষার্থী নিয়ে কলেজের প্রথম ব্যাচ \"ম-০১\"-এর যাত্রা শুরু হয়।\n১৯২৪   লিটন মেডিকেল স্কুল প্রতিষ্ঠা।\n১৯৬২   লিটন মেডিকেল স্কুলকে ময়মনসিংহ মেডিকেল কলেজে উন্নীতকরণ।\n১৯৭০   ইনডোর স্বাস্থ্যসেবা চালু।\n১৯৭২   বাঘমারা হতে বর্তমান অবস্থানে (চরপাড়া) কলেজ স্থানান্তর।\n১৯৭৯   অর্থোপেডিক্স বিভাগ প্রতিষ্ঠা।\n১৯৮১   হাসপাতালে ফ্যামিলি প্ল্যানিং মডেল ক্লিনিক প্রতিষ্ঠা।\n১৯৮৮   হৃদরোগ বিভাগ প্রতিষ্ঠা।\n১৯৯২   সেন্টার ফর নিউক্লিয়ার মেডিসিন অ্যান্ড আলট্রাসাউন্ড প্রতিষ্ঠা। অনুজীববিদ্যা বিভাগ ও প্রাণরসায়নবিভাগ পৃথকীকরণ।\n২০০০   প্রথম পোস্টগ্রাজুয়েশন কোর্স হিসেবে ডিপ্লোমা ইন চাইল্ড হেলথ চালু। নিউরোমেডিসিন, নিউরোসার্জারি, শিশু সার্জারি, এন্ডোক্রাইন মেডিসিন ও নেফ্রোলজি বিভাগের যাত্রা শুরু।\n২০০২   ২৭টি পোস্টগ্রাজুয়েট কোর্স (এম ডি, এম এস, এম   ফিল, এম পি এইচ, ডিপ্লোমা) চালু। ময়মনসিংহ মেডিকেল জার্নাল ইনডেক্স মেডিকাস, পাবমেড, মেডিলাইন এ নিবন্ধিত। অনলাইনে বিশ্বব্যাপী যা বর্তমানে সুলভ।\n\n\n== অবকাঠামো ==\nমেডিকেল কলেজ উন্নত শিক্ষার পাশাপাশি মানসম্মত চিকিৎসা সেবা প্রদান করে থাকে। শহরের চরপাড়া এলাকায় ৮৪ একর এর বিস্তৃত ক্যাম্পাস রয়েছে, ১০০০ শয্যাবিশিষ্ট ময়মনসিংহ মেডিক্যাল কলেজ হাসপাতাল যার অন্তর্ভূত। এছাড়া রয়েছে ছাত্রনিবাস, ছাত্রীনিবাস, ব্যাংক, মসজিদ, মিলনায়তন, পরমাণু চিকিৎসা কেন্দ্র, নার্সিং কলেজ, শিক্ষানবিস পুরুষ চিকিৎসকদের জন্য \"শহীদ ডা. মিলন হোস্টেল\" এবং মহিলা চিকিৎসকদের জন্য \"ইন্টার্নী ডাক্তার মহিলা হোস্টেল\"।\nকলেজ ক্যাম্পাসে শিক্ষির্থীদের জন্য রয়েছে ক্যান্টিন।\nকৃষ্ণচূড়া চত্ত্বরে প্রতিবছর বসন্তবরণ উৎসব ও পহেলা বৈশাখ পালিত হয়।\n\n\n== অনুষদ এবং বিভাগ ==\n\n\n== সংগঠন ==\nমেডিসিন ক্লাব\nসন্ধানী\nলিও ক্লাব\nরোটার‍্যাক্ট ক্লাব\nঅক্ষর পরিবার\nস্পন্দন\nবৃত্ত\nময়মনসিংহ মেডিকেল ডিবেটিং সোসাইটি(এম.এম.ডি.এস)\nময়মনসিংহ মেডিকেল কলেজ ফোটোগ্রাফী সোসাইটি(এম.এম.সি.পি.এস)\n\n\n== কৃতি শিক্ষার্থী ==\nষাটের দশক থেকে শুরু করে দেশের বহু কৃতী চিকিৎসক এই শিক্ষাপ্রতিষ্ঠান থেকে ব্যাচেলর ডিগ্রি অর্জন করেছেন।\n\nতসলিমা নাসরিন, বাংলাদেশী কবি, সাহিত্যিক, ও কলাম লেখিকা\nলোটে শেরিং, ভূটানের প্রধানমন্ত্রী\nটান্ডি দর্জি, ভুটানের পররাষ্ট্রমন্ত্রী\nমেহদী হাসান খান, অভ্র কী-বোর্ডের উদ্ভাবক\nকামরুল হাসান খান, সাবেক উপাচার্য (বিএসএমএমইউ)\nবাহারুল আলম — পুলিশের ৩১তম মহাপরিদর্শক\nএ জেড এম জাহিদ হোসেন, চিকিৎসক ও রাজনীতিবিদ\nআবদুল্লাহ-আল-মাহমুদ\nদীন মোহাম্মদ নূরুল হক\nদেওয়ান মোহাম্মদ সালাউদ্দিন\nমুরাদ হাসান\nআবু হাসান শাহরিয়ার\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nবাংলাদেশের মেডিকেল কলেজের তালিকা\nজাতীয় বার্ন ও প্লাস্টিক সার্জারি ইনস্টিটিউট\n\n\n== তথ্যসূত্র ==\n\n\n== বহিঃসংযোগ ==\n উইকিমিডিয়া কমন্সে ময়মনসিংহ মেডিকেল কলেজ সম্পর্কিত মিডিয়া দেখুন।\nওয়েবসাইট\nস্বাস্থ্য অধিদপ্তর"}