{"pageid": 1466459, "title": "মাইলস গর্ডন রবিনসন", "url": "https://bn.wikipedia.org/wiki?curid=1466459", "content": "মাইলস গর্ডন রবিনসন (ইংরেজি: Miles Robinson; জন্ম: ১৪ মার্চ ১৯৯৭; মাইলস রবিনসন নামে সুপরিচিত) হলেন একজন মার্কিন পেশাদার ফুটবল খেলোয়াড়। তিনি বর্তমানে মার্কিন ক্লাব সিনসিনাটি এবং মার্কিন যুক্তরাষ্ট্র জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৬ সালে, রবিনসন মার্কিন যুক্তরাষ্ট্র অনূর্ধ্ব-২০ দলের হয়ে মার্কিন যুক্তরাষ্ট্রের বয়সভিত্তিক পর্যায়ে অভিষেক করেছিলেন। প্রায় এক বছর যাবত মার্কিন যুক্তরাষ্ট্রের বয়সভিত্তিক দলের হয়ে খেলার পর, তিনি ২০১৯ সালে মার্কিন যুক্তরাষ্ট্রের হয়ে আন্তর্জাতিক পর্যায়ে অভিষেক করেছেন; মার্কিন যুক্তরাষ্ট্রের জার্সি গায়ে তিনি এপর্যন্ত ২৯ ম্যাচে ৩টি গোল করেছেন।\n\n\n== প্রারম্ভিক জীবন ==\nমাইলস গর্ডন রবিনসন ১৯৯৭ সালের ১৪ই মার্চ তারিখে মার্কিন যুক্তরাষ্ট্রের ম্যাসাচুসেটসে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nরবিনসন মার্কিন যুক্তরাষ্ট্র অনূর্ধ্ব-২০ এবং মার্কিন যুক্তরাষ্ট্র অনূর্ধ্ব-২৩ দলের হয়ে খেলার মাধ্যমে মার্কিন যুক্তরাষ্ট্রের প্রতিনিধিত্ব করেছেন। ২০১৬ সালের ২০শে মার্চ তারিখে তিনি  মার্কিন যুক্তরাষ্ট্র অনূর্ধ্ব-২০ দলের হয়ে আন্তর্জাতিক পর্যায়ে অভিষেক করেছেন। রবিনসন ফ্রান্সে অনুষ্ঠিত ২০২৪ গ্রীষ্মকালীন অলিম্পিকের জন্য প্রকাশিত মার্কিন যুক্তরাষ্ট্র অলিম্পিক দলে স্থান পেয়েছেন।\n২০১৯ সালের ৭ই সেপ্টেম্বর তারিখে, ২২ বছর, ৫ মাস ও ২৪ দিন বয়সে, ডান পায়ে ফুটবল খেলায় পারদর্শী রবিনসন মেক্সিকোর বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে মার্কিন যুক্তরাষ্ট্রের হয়ে অভিষেক করেছেন। উক্ত ম্যাচের ৫৮তম মিনিটে রক্ষণভাগের খেলোয়াড় ওয়াকার জিমারম্যানের বদলি খেলোয়াড় হিসেবে তিনি মাঠে প্রবেশ করেছিলেন; ম্যাচে তিনি ২২ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি মেক্সিকো ৩–০ গোলের ব্যবধানে জয়লাভ করেছিল। মার্কিন যুক্তরাষ্ট্রের হয়ে অভিষেকের বছরে রবিনসন সর্বমোট ২ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর, ৪ মাস ও ২৫ দিন পর, মার্কিন যুক্তরাষ্ট্রের জার্সি গায়ে প্রথম গোলটি করেছেন; ২০২১ সালের ১লা ফেব্রুয়ারি তারিখে, ত্রিনিদাদ ও টোবাগোর বিরুদ্ধে ম্যাচের ৫২তম মিনিটে অ্যারন লংয়ের অ্যাসিস্ট হতে মার্কিন যুক্তরাষ্ট্রের হয়ে ম্যাচের পঞ্চম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n৫ আগস্ট ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nসকারওয়েতে মাইলস গর্ডন রবিনসন  (ইংরেজি)  \nসকারবেসে মাইলস গর্ডন রবিনসন (ইংরেজি) \nবিডিফুটবলে \nট্রান্সফারমার্কেটে মাইলস গর্ডন রবিনসন (ইংরেজি) \nওয়ার্ল্ডফুটবল.নেটে মাইলস গর্ডন রবিনসন (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে মাইলস গর্ডন রবিনসন (ইংরেজি)"}