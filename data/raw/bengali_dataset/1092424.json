{"pageid": 1092424, "title": "গুলসার ইলদিরিম", "url": "https://bn.wikipedia.org/wiki?curid=1092424", "content": "গুলসার ইলদিরিম (জন্ম ১ জানুয়ারি ১৯৬৩, নুসাইবিন, মারদিন ) পিপলস ডেমোক্রেটিক পার্টির (এইচডি পি) একজন কুর্দি রাজনীতিবিদ।\n\n\n== জীবনের প্রথমার্ধ এবং শিক্ষা ==\nতিনি নুসাইবিনে জন্মগ্রহণ করেছিলেন, যেখানে তিনি তাঁর প্রাথমিক ও মাধ্যমিক বিদ্যালয়ে পড়াশোনা সফলভাবে সম্পন্ন করেছিলেন। ২০১০ সালে কুর্দিস্তান কমিউনিটিজ ইউনিয়নের (কেসিকে) কার্যক্রমের তদন্তের কারণে তাঁকে গ্রেফতার করা হয়। কারাবাস সত্ত্বেও, তিনি ২০১১ সালের সংসদ নির্বাচনে মারদিন প্রদেশের স্বতন্ত্র প্রার্থী হন।\n\n\n== রাজনৈতিক জীবন ==\nতিনি রাজনৈতিকভাবে অনেক বেশি সোচ্চার ছিলেন, নানা প্রতিবন্ধকতা সত্ত্বেও কাজ করতে পিছিয়ে যান নাই। কারাবাসসহ নানা ধরনের বাধার মুখেও প্রতিবাদ ও আন্দোলন চালিয়ে গিয়েছেন তিনি। তিনি মারদিনের প্রতিনিধিত্ব করে ২০১১ সালের সাধারণ নির্বাচনে তুরস্কের গ্র্যান্ড ন্যাশনাল অ্যাসেম্বলির একজন স্বতন্ত্র সদস্য হিসেবে নির্বাচিত হন। তার কারাবাসের কারণে, পিস অ্যান্ড ডেমোক্রেসি পার্টি (বিডিপি) থেকে নির্বাচিত অন্য তিনজন রাজনীতিবিদসহ, তাঁকে তাঁর পদ গ্রহণ করতে দেওয়া হয়নি। ২০১৪ সালের জানুয়ারিতে পিস অ্যান্ড ডেমোক্রেসি পার্টি (বিডিপি) রাজনীতিবিদ ইব্রাহিম আয়হানের সাথে তাঁকে মুক্তি দেওয়া হয়েছিল, এই কারণে যে নির্বাচিত সংসদ সদস্য হিসেবে তাঁদের কারাদণ্ডের মাধ্যমে তাঁদের অধিকার লঙ্ঘন করা হয়েছে। ইন্টার পার্লামেন্টারিয়ান ইউনিয়ন তাঁদের মুক্তি সন্তোষজনকভাবে উল্লেখ করেছে। তিনি ২০১৫ সালের জুন মাসের সাধারণ নির্বাচনে তুর্কি পার্লামেন্টে নির্বাচিত হয়েছিলেন, এবং ২০১৫ সালের নভেম্বরে স্ন্যাপ নির্বাচনের সময় পুনরায় নির্বাচিত হয়েছিলেন, দুবারই  পিপলস ডেমোক্রেটিক পার্টির (এইচডিপির) পক্ষে মারদিনের প্রতিনিধিত্ব করেছিলেন। ২০১৬ সালের নভেম্বরে  পিপলস ডেমোক্রেটিক পার্টির (এইচডিপির) এগারোজন সংসদ সদস্যের সাথে তাঁকে আটক করা হয়। ২০১৮ সালের এপ্রিল মাসে, কুর্দিশ সংখ্যাগরিষ্ঠ শহরে কারফিউর বিরোধিতা এবং কুর্দিস্তান ওয়ার্কার্স পার্টির (পিকেকে) যোদ্ধাদের অন্ত্যেষ্টিক্রিয়া সেবার জন্য তিনি সাত বছর ছয় মাসের কারাদণ্ডে দণ্ডিত হন। এইচডিপির (পিপলস ডেমোক্রেটিক পার্টি) বারোজন রাজনীতিবিদকে সমর্থন করে জার্মান বুন্দেস্ট্যাগের একটি প্রোগ্রামে ইলদিরিমকে অন্তর্ভুক্ত করা হয়। অনুষ্ঠানের মাধ্যমে, জার্মানির সোশ্যাল ডেমোক্রেটিক পার্টি (এসপিডি) এর নিলস শ্মিদ তার মুক্তির পক্ষে সমর্থন করেছিলেন। ২০২০ সালের অক্টোবরে, কোবানে বিক্ষোভের তদন্ত সংক্রান্ত একটি শুনানিতে তাঁর উপস্থিতির পর, তাঁকে বিচারের অপেক্ষায় গৃহবন্দী করা হয়।\n\n\n== ব্যক্তিগত জীবন ==\nতিনি বিবাহিত এবং তাঁর চারটি সন্তান রয়েছে।\n\n\n== তথ্যসূত্র =="}