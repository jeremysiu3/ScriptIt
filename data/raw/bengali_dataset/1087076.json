{"pageid": 1087076, "title": "নুরসেল আয়দোগান", "url": "https://bn.wikipedia.org/wiki?curid=1087076", "content": "নুরসেল আয়দোগান (জন্ম: ১৭ই নভেম্বর ১৯৫৮, ইয়েনেশেহির, বুরসা, তুরস্ক) হলেন একজন তুর্কি রাজনীতিবিদ এবং দিয়ারবাকিরের প্রাক্তন সাংসদ।\n\n\n== প্রাথমিক জীবন এবং শিক্ষা ==\n১৯৮৩ সালে তিনি হাসেটিপ বিশ্ববিদ্যালয় থেকে খাদ্য প্রকৌশল বিভাগে স্নাতক হন। তারপর থেকে তিনি একজন খাদ্য প্রকৌশলী হিসাবে কাজ করেছেন।\nতিনি মানবাধিকার গোষ্ঠী এবং রাজনীতিতে সক্রিয় হয়ে ওঠেন এবং ২০০৩ সালে তিনি ফেডারেশন অফ অ্যাসোসিয়েশন অফ ফ্যামিলি অব ডিটেনিস অ্যান্ড কনভিক্টস ফর কোঅপারেশন (টিইউএডি-ফেড) এর মুখপাত্র ছিলেন তিন বছর পর তিনি টিইউএডি-ফেড- এর চেয়ারম্যান হিসেবে নিযুক্ত হন।\n\n\n== রাজনৈতিক কর্মজীবন ==\nনুরসেল আয়দোগান পিস অ্যান্ড ডেমোক্রেটিক পার্টির প্রতিষ্ঠাতা সদস্য ছিলেন। ২০১১ সালের জুনের সাধারণ নির্বাচনে, একজন স্বতন্ত্র প্রার্থী হিসাবে প্রতিদ্বন্দিতা করে, তিনি তুরস্কের গ্র্যান্ড ন্যাশনাল অ্যাসেম্বলিতে দিয়ায়ারবাকির সংসদ সদস্য হিসেবে নির্বাচিত হন। ২০১১ সালের অক্টোবরে, তাঁর বিরুদ্ধে, একটি সন্ত্রাসী সংগঠনের হয়ে প্রচার করার অভিযোগ আনা হয়। বাদী পক্ষের মুখ্য আইনজীবী তাঁর ৭২ বছরের কারাদণ্ড চেয়েছিলেন।২০১৫ জুনের নির্বাচনে এবং ২০১৫ নভেম্বরের নির্বাচনে তিনি দিয়াবাকির প্রদেশে এইচডিপির জন্য পুনরায় সংসদ সদস্য নির্বাচিত হন। ২০১৬ সালের ২০ মে তারিখে তাঁর অনাক্রম্যতা প্রত্যাহার করা হয় এবং ২০১৬ সালের ৪ঠা নভেম্বর তারিখে তাঁকে আটক করা হয়। তাঁর দলের মতে, তাঁর বিরুদ্ধে অভিযোগ ছিল \"একটি অন্ত্যেষ্টিক্রিয়ায় যোগ দেওয়া, একটি প্রতিবাদ কর্মসূচিতে যোগদান করা, একটি ব্যানার নিয়ে দাঁড়ানো যেখানে প্রতিবাদ চলাকালীন লেখা ছিল \"যথেষ্ট হয়েছে, আর মৃত্যু নয়, স্বাধীনতা আসুক\", এবং সংবাদ সম্মেলনের সময় বক্তৃতা দেওয়া।\" এই অপরাধগুলির জন্য ২০১৭ সালের ১৩ই জানুয়ারি তারিখে তাঁকে ৪ বছর ৮ মাস এবং ৭ দিনের কারাদণ্ড দেওয়া হয়েছিল। ২০১৭ সালের ২১শে এপ্রিল, তারিখে তাঁকে শর্তসাপেক্ষে বা প্রবেশনে মুক্তি দেওয়া হয় কিন্তু ২৮শে এপ্রিল আবার একটি নতুন গ্রেপ্তারি পরোয়ানা তাঁর নামে জারি করা হয়। ২০১৭ সালের মে মাসে তুরস্ক সংসদের রায় আয়দোগানের কাছ থেকে ছিনিয়ে নেওয়া হয়েছিল, এরপর তিনি তুরস্ক ছেড়ে ইউরোপে চলে যান। ২০২১ সালের ১৭ই মার্চ, তুরস্কে কোর্ট অব ক্যাসেশন বা আপিল সুপ্রিম কোর্টে রাষ্ট্রীয় মুখ্য আইনজীবী বেকির শাহিন সাংবিধানিক আদালতে একটি মামলা দায়ের করেন, তিনি আয়দোগান এবং অন্যান্য ৬৮৬ জন এইচডিপি রাজনীতিবিদদের তুরস্কের রাজনীতিতে অংশ নেওয়ার জন্য পাঁচ বছরের নিষেধাজ্ঞা দাবি করেন। একই সময়ে, শাহিন এইচডিপি বন্ধ করার জন্য বলেছিলেন, তাঁর যুক্তি ছিল এটি কুর্দিস্তান ওয়ার্কার্স পার্টি (পিকেকে) থেকে আলাদা নয়।\n\n\n== তথ্যসূত্র ==\n\n\n== বহিঃসংযোগ ==\nProfile on website of Turkish parliament"}