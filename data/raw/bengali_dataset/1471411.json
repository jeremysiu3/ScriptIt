{"pageid": 1471411, "title": "ফরিদপুর জেলা কারাগার", "url": "https://bn.wikipedia.org/wiki?curid=1471411", "content": "ফরিদপুর জেলা কারাগার ফরিদপুর শহরে অবস্থিত বাংলাদেশের একটি জেলা কারাগার। ফরিদপুর জেলা প্রতিষ্ঠিত হওয়ার ৩৯ বছর পর ১৮২৫ সালে এই কারাগারটি নির্মাণ করা হয়। ১৯৫২ সালে ভাষা আন্দোলনের সময় শেখ মুজিবুর রহমান ও মহিউদ্দিন আহমেদ এই কারাগারে বন্দি হিসেবে ছিলেন। কারাগারটি বর্তমানে বাংলাদেশ জেল কর্তৃক পরিচালিত হচ্ছে।\n\n\n== জেলা কারাগারে শেখ মুজিব ==\n১৯৫০ সালের ১ জানুয়ারি থেকে নিরাপত্তা আইনে ঢাকা কেন্দ্রীয় কারাগারে রাজবন্দী হিসেবে আটক ছিলেন তৎকালীন পূর্ব পাকিস্তান আওয়ামী মুসলিম লীগের যুগ্ন সাধারণ সম্পাদক শেখ মুজিবুর রহমান ও বরিশাল মুসলিম লীগের সাধারণ সম্পাদক মহিউদ্দিন আহমেদ।\nঢাকা কেন্দ্রীয় কারাগারে থাকাকালীন ১৯৫২ সালের ১৬ ফেব্রুয়ারি শেখ মুজিব অনশন শুরু করেন। সরকারের নির্দেশনানুযায়ী ১৮ ফেব্রুয়ারি তাকে ফরিদুপুর জেলা কারাগারে নেওয়া হয়। ২৬ ফেব্রুয়ারি শেখ মুজিবুর রহমান কারামুক্ত হন।\n১৯৫২ সালের ৫ মার্চ এক সংবাদপত্রের প্রতিবেদন লেখা হয়েছিল:\n\nপূর্ব-পাকিস্তান আওয়ামী মুসলিম লীগের জয়েন্ট সেক্রেটারি শেখ মুজিবুর রহমান বিগত ২৬ ফেব্রুয়ারি ফরিদপুর জেল থেকে মুক্তিলাভ করেন। জনাব রহমান ১৯৫০ সালে নিরাপত্তা আইনে বন্দী হন। কয়েকমাস যাবৎ তিনি হৃদরোগে ভুগিতেছিলেন। কর্তৃপক্ষ চিকিৎসার জন্য ঢাকা মেডিক্যাল হাসপাতালে স্থানান্তরিত করে কিন্তু সরকার টাকার অজুহাতে তাকে পুনরায় জেলে প্রেরণ করে।\n\n\n== তথ্যসূত্র =="}