{"pageid": 1529632, "title": "ওসমান নুহু শারুবুতু", "url": "https://bn.wikipedia.org/wiki?curid=1529632", "content": "ওসমানু নুহু শারুবুতু (জন্ম: ২৩ এপ্রিল ১৯১৯) একজন ঘানার ইসলামী ধর্মগুরু। তিনি বর্তমানে ঘানার প্রধান ইমাম হিসেবে দায়িত্ব পালন করছেন।তিনি জাতীয় শান্তি পরিষদের সদস্য হিসেবেও  দায়িত্ব পালন করছেন। ১৯৭৪ সালে উপজাতি নেতা, শিক্ষাবিদ, ইসলামি পণ্ডিত ও ধর্মীয় ব্যক্তিত্বদের মধ্যে দীর্ঘ আলোচনার পর তাকে উপ-আঞ্চলিক প্রধান ইমাম নিযুক্ত করা হয়। তখন তিনি তার চাচাতো ভাই ইমাম মুহাম্মদ মুখতার আব্বাসের সহকারী ছিলেন। তিনি ডঃ শেখ ওসমানু নুহু শারুবুতু এডুকেশন ট্রাস্ট ফান্ড (দ্য সনসেটফান্ড) এবং ঘানার ইসলামিক পিস অ্যান্ড সিকিউরিটি কাউন্সিল (আইপিএএসইসি) এর প্রতিষ্ঠাতা।\n\n\n== জীবনের প্রথমার্ধ ==\nওসমানু নুহু শারুবুতু ১৯১৯ সালের এপ্রিলে আক্রার কাউ-লেনে জন্মগ্রহণ করেন। তার বাবা ছিলেন নুহু শারুবুতু এবং মা হাজ্জা আয়শাতু আব্বাস।\nশারুবুতু দিনের বেলায় তার বাবার কাছে এবং রাতে তার মায়ের কাছে বাড়িতে পড়াশোনা শুরু করেছিলেন। বই এবং জ্ঞানের প্রতি ওসমানের নিষ্ঠা দেখে তার বাবা তাকে একটি নতুন শিক্ষার পরিবেশে পাঠিয়েছিলেন। তাকে কুমাসিতে নিয়ে যাওয়া হয়। সেখানে তিনি আবদুল্লাহ দান তানোর কাছে শিক্ষা গ্রহণ করেন। তিনি আরবি ব্যাকরণ, আরবি সাহিত্য ও গ্রন্থ, ইসলামী আইনশাস্ত্র এবং হাদিস শিক্ষা গ্রহণ করেন।\nকুমাসিতে পড়াশোনা শেষ করার পর, তিনি মুসলিম যুবকদের ইসলামি শিক্ষা দেওয়ার কাজে আত্মনিয়োগ করেন। নিজেও নতুন নতুন জ্ঞান অর্জনের চেষ্টা অব্যাহত রাখেন।\n\n\n== নিয়োগ ==\n১৯৭৪ সালে ইসলামি ব্যক্তিত্বদের আলোচনার পর তাকে ঘানার উপ-আঞ্চলিক প্রধান ইমাম নিযুক্ত করা হয়।\nইসলাম শিক্ষার প্রতি তার নিষ্ঠার কথা বিবেচনা করে তাকে নিয়োগ দেওয়া হয়েছিল। প্রথমে তিনি প্রস্তাব প্রত্যাখ্যান করেন। কিন্তু কিছু মুসলিম নেতার চাপে তিনি ইমামের দায়িত্ব গ্রহণ করতে করতে রাজি হন।\n১৯৯৩ সালে তাকে ঘানার জাতীয় প্রধান ইমাম হিসেবে নিয়োগ দেওয়া হয়।\n\n\n== পরবর্তী জীবন ==\n২০১৯ সালের ২৩ এপ্রিল শারুবুতু ১০০ বছর পূর্ণ করেন।  ৩ মার্চ ২০২১ তারিখে, তিনি আক্রার ফাদামা উপশহরে নিজ বাসভবনে কোভিড-১৯ টিকা গ্রহণ করেন।\n২০২১ সালের মার্চ মাসে, শারুবুতু এজুরার ইমাম এবং জোঙ্গো প্রধানের মধ্যে বিরোধ নিষ্পত্তির জন্য এজুরার প্রধানের প্রশংসা করেন। তিনি দুটি দলকে ঐক্যবদ্ধ হওয়ার আহ্বান জানান এবং তাদের সম্প্রদায়ে শান্তিপূর্ণ থাকার পরামর্শ দেন। \n২০২১ সালের মে মাসে গডফ্রেড ডেম বলেন, শারুবুতু আফ্রিকায় ঘানাকে মানবাধিকারের আলোকবর্তিকা হিসেবে গড়ে তুলতে গুরুত্বপূর্ণ ভূমিকা পালন করেন। তিনি আকুয়াপেমের নেতা ও জনগণকে শান্তি গ্রহণ এবং মতভেদ ভুলে যেতে উৎসাহিত করেন। তিনি আকুয়াপেমের প্রধান এবং জনগণকে শান্তি গ্রহণ এবং তাদের মতপার্থক্য দূর করার আহ্বান জানান।\n১৬ জুলাই ২০২১ তারিখে, তিনি আক্রার উপকণ্ঠ কান্দায় অবস্থিত ঘানা জাতীয় মসজিদে প্রথম জুম্মার নামাজের ইমামতি করেন।\n\n\n== পুরষ্কার এবং স্বীকৃতি ==\n২০২০ সালের নভেম্বরে তার সম্প্রদায় নিউ ফাদামায় নির্মিত একটি আধুনিক ক্রীড়া কমপ্লেক্স তার নামে নামকরণ করে। সাবেক রাষ্ট্রপতি কুফুর দাবি করেছিলেন যে ঘানার উন্নয়নে অবদানের জন্য ওসমান নোবেল শান্তি পুরষ্কারের যোগ্য ছিলেন।\n২০২০ সালের ডিসেম্বরে তিনি মুস্তফা হামিদকে ‘২০১৯/২০২০ সালের সেরা জঙ্গো মন্ত্রী ও মুসলিম রাজনীতিবিদ’ পুরস্কার দেন।\n২০১৫ সাল থেকে জঙ্গো সম্প্রদায়ের জন্য ‘রমজান কাপ’ নামে একটি ফুটবল টুর্নামেন্ট তার সম্মানে আয়োজিত হয়, যার মূলমন্ত্র ‘জঙ্গো সম্প্রদায়কে একত্রিত করা’। এটি ঘানার মুসলিম সম্প্রদায়ে শান্তি ও ঐক্য প্রচারে কাজ করে।\n\n\n== ব্যক্তিগত জীবন ও দানশীলতা ==\nওসমানু হাজ্জা রহমাতু তাহউই শেখ শারুবুতুকে বিয়ে করেন। সে ২০২৪ সালের ২৭ মার্চ মারা যায়।\n২০২২ সালের আগস্ট মাসে, ওসমান বৃহত্তর আক্রা অঞ্চলের আবলেকুমা-জোমায় একটি মসজিদ এবং একটি ইসলামি স্কুল নির্মাণ এবং চালু করেন।\n\n\n== তথ্যসূত্র =="}