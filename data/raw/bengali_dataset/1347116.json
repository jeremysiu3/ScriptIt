{"pageid": 1347116, "title": "আরিসেলু", "url": "https://bn.wikipedia.org/wiki?curid=1347116", "content": "আরিসেলু ( তেলুগু: అరిసెలు ) বা আরিসা ( ওড়িয়া: ଆରିସା ) হল ভারতের অন্ধ্র প্রদেশ, ওড়িশা, তেলেঙ্গানার রাজ্যের একটি মিষ্টি । একে কন্নড় ভাষায় কাজ্জায় ( কন্নড়: ಕಜ್ಜಾಯ ),তামিলনাড়ুতে অধিরসাম ( তামিল: அதிரசம் ) , কেরালায় নেয়াপ্পাম ( মালয়ালম: നെയ്യപ്പം ) , মারাঠিতে আনারসা, উত্তরাখণ্ড, বিহার এবং ঝাড়খণ্ডে আরসা বা আনারসা নামে অভিহিত করা হয়।\nআরিসেলু একটি ঐতিহ্যবাহী খাবার এবং এটি সংক্রান্তি, দশেরা, দীপাবলি, বিবাহের মতো উৎসবের সময় প্রস্তুত করা হয়। \n\n\n== উপাদান ==\nএটি চালের আটা, গুড় ( তেলুগুতে বেল্লামু ) এবং ঘি বা ভোজ্য তেল দিয়ে তৈরি। গুড়ের বদলে চিনি ব্যবহার করা যেতে পারে।\n\n\n== প্রস্তুতি ==\n\nপ্রথমে চালের আটা বা ভেজানো চাল এবং গলিত তরল গুড় দিয়ে মেখে একটি মন্ড তৈরি করা হয়। মন্ডটি প্রথমে মাখা এবং তারপর ছোট ছোট অংশে লেচি কেটে নিয়ে চ্যাপ্টা করে পুরি বা চাপাতি তৈরি করার মত বেলতে হয়। এই চ্যাপ্টা অংশগুলো ঘি বা তেলে ভাজা হয়। শেষে এর উপরে তিল বা পোস্ত বীজ চেপে দেওয়া হয়।\n\n\n== গাড়োয়ালে আরসা ==\nআরিসেলু খাবার হিসাবে ভারতের উত্তরাঞ্চলের হিমালয়ের মানুষদেরও প্রিয়। উত্তর ভারতে, আরিসেলু \"আরসা\" নামে পরিচিত। আরসা মিঠাই অত্যন্ত জনপ্রিয় এবং দেশের বিভিন্ন অঞ্চলে বিভিন্ন নামে একে ডাকা হয়। এটি ভারতের প্রাচীনতম মিষ্টিগুলির মধ্যে একটি। উত্তরাখণ্ডের গাড়ওয়াল অঞ্চলে, প্রায়শই সমস্ত শুভ অনুষ্ঠানে আরসা তৈরি করা হয়। উত্তরাখণ্ডের গাড়ওয়ালে আরসা একটি খুব জনপ্রিয় মিষ্টি। \n\n\n== তথ্যসূত্র =="}