{"pageid": 1511826, "title": "মনির হায়দার", "url": "https://bn.wikipedia.org/wiki?curid=1511826", "content": "মনির হায়দার একজন বাংলাদেশী সাংবাদিক, লেখক এবং রাজনৈতিক বিশ্লেষক। তিনি বর্তমানে বাংলাদেশের অন্তর্বর্তীকালীন সরকারের প্রধান উপদেষ্টা মুহাম্মদ ইউনূসের বিশেষ সহকারী হিসেবে সিনিয়র সচিব পদমর্যাদায় দায়িত্ব পালন করছেন।\n\n\n== প্রাথমিক জীবন ==\nমনির হায়দার বাংলাদেশের মেহেরপুর জেলার সদর উপজেলার ইসলামনগর গ্রামের বাসিন্দা। পেশাগত জীবনে তিনি সাংবাদিকতা ও মিডিয়া সংশ্লিষ্ট কাজের সঙ্গে যুক্ত থাকলেও ব্যক্তিগতভাবে তিনি নাগরিক অধিকার ও রাজনৈতিক বিশ্লেষণ নিয়ে সক্রিয় ভূমিকা পালন করেন।\n\n\n== কর্মজীবন ==\nমনির হায়দার প্রায় তিন দশক ধরে সাংবাদিকতা করছেন। তিনি দৈনিক পূর্বকোণ, ভোরের কাগজ, জনকণ্ঠ, যায়যায়দিন, ইত্তেফাক এবং মানবজমিন পত্রিকায় কাজ করেছেন। বর্তমানে তিনি বাংলাভিশন টিভি চ্যানেলের উপদেষ্টা হিসেবে দায়িত্ব পালন করছেন। এছাড়া, তিনি রাজনৈতিক ভাষ্যকার হিসেবেও পরিচিত।\n২০২৫ সালের ৫ ফেব্রুয়ারি, তিনি বাংলাদেশ সরকারের প্রধান উপদেষ্টা ড. মুহাম্মদ ইউনুসের বিশেষ সহকারী হিসেবে সিনিয়র সচিব পদমর্যাদায় নিয়োগ পান। এই সংক্রান্ত প্রজ্ঞাপন জনপ্রশাসন মন্ত্রণালয় থেকে জারি করা হয়।\nবিশেষ সহকারী হিসেবে মনির হায়দার প্রধান উপদেষ্টার পক্ষে জাতীয় ঐকমত্য গঠনের লক্ষ্যে বিভিন্ন রাজনৈতিক দল ও শক্তির সঙ্গে লিয়াজোঁ এবং যোগাযোগ রক্ষার দায়িত্ব পালন করবেন।\n\n\n== তথ্যসূত্র =="}