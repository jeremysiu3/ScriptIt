{"pageid": 1003147, "title": "উত্তর ছোটনাগপুর বিভাগ", "url": "https://bn.wikipedia.org/wiki?curid=1003147", "content": "উত্তর ছোটনাগপুর বিভাগ ভারতে অবস্থিত ঝাড়খণ্ড রাজ্যের পাঁচটি প্রশাসনিক বিভাগের একটি। এর বিভাগীয় সদর দপ্তর রয়েছে হাজারিবাগ জেলার হাজারিবাগ শহরে।\n\n\n== ইতিহাস ==\n\nএটি পূর্বতন ছোটনাগপুর বিভাগের অন্তর্গত ছিল। ১৯০৫ খ্রিস্টাব্দে বঙ্গভঙ্গের সময় ছোটনাগপুর বিভাগের অন্তর্গত জেলাগুলি ছিলো, হাজারিবাগ, মানভূম, পালামৌ, রাঁচি, পূর্ব ও পশ্চিম সিংভূম৷ ১৯৫৬ খ্রিষ্টাব্দে ১লা নভেম্বর বা ১৫ই কার্তিক ১৩৬৩ বঙ্গাব্দে রাজ্য পুনর্গঠন এর সময় পূর্বতন মানভূম জেলার ধানবাদ মহকুমা এবং চাস ও চন্দনকিয়ারী থানা একত্রিত করে তৈরি হয় তৎকালীন বিহারের নতুন ধানবাদ জেলা। ২০শে অগ্রহায়ণ ১৩৭৯ বঙ্গাব্দে বা ৬ই ডিসেম্বর ১৯৭২ খ্রিষ্টাব্দে হাজারিবাগ জেলা থেকে গিরিডি জেলা গঠন করা হয়৷ ১৭ই চৈত্র ১৩৯৭ বঙ্গাব্দে বা ১লা এপ্রিল ১৯৯১ খ্রিষ্টাব্দে ধানবাদ জেলার চাস ও চন্দনকিয়ারী ব্লক ও হাজারিবাগ জেলা থেকে পৃথক হওয়া গিরিডি জেলার বেরমো মহকুমা একত্রিত করে বোকারো জেলা গঠিত হয়৷ ১৪ই জ্যৈষ্ঠ ১৩৯৮ বঙ্গাব্দে বা ২৯শে মে ১৯৯১ খ্রিষ্টাব্দে পূর্বতন হাজারিবাগ জেলা থেকে নতুন চাতরা জেলা গঠিত হয়৷ ১৯৯২ খ্রিস্টাব্দে ছোটনাগপুর বিভাগ থেকে উত্তর ছোটনাগপুর বিভাগ খণ্ডিত হয়৷ ২৭ই চৈত্র ১৪০০ বঙ্গাব্দে বা ১০ই এপ্রিল ১৯৯৪ খ্রিষ্টাব্দে হাজারিবাগ জেলা থেকে নতুন কোডারমা জেলা গঠন করা হয়। পরে ২৯শে কার্তিক ১৪০৭ বঙ্গাব্দে বা ২০০০ সালের ১৫ই নভেম্বর তারিখে বিহার রাজ্য থেকে ঝাড়খণ্ড রাজ্য গঠিত হলে উক্ত সমস্ত জেলা নবগঠিত ঝাড়খণ্ড রাজ্যে যুক্ত হয়৷ ২৫শে ভাদ্র ১৪১৪ বঙ্গাব্দে বা ১২ই সেপ্টেম্বর ২০০৭ খ্রিষ্টাব্দে হাজারিবাগ জেলা থেকে রামগড় জেলা গঠিত হয়৷\n\n\n== জেলা তালিকা ==\n২০২০ খ্রিষ্টাব্দ পর্যন্ত এই বিভাগটি সাতটি জেলা নিয়ে গঠিত। এগুলি হলো: বোকারো জেলা, চাতরা জেলা, ধানবাদ জেলা, গিরিডি জেলা, হাজারিবাগ জেলা, কোডারমা জেলা এবং রামগড় জেলা।‌\n\nউত্তর ছোটনাগপুর বিভাগটি ২১,০৩৯ বর্গকিমি ক্ষেত্রফল জুড়ে বিস্তৃত এবং মোট জনসংখ্যা ১,১৬,৩৫,৩৭৪ জন৷ বিভাগে সর্বাধিক ক্ষেত্রফল বিশিষ্ট জেলা গিরিডি ও সর্বাধিক জনবহুল জেলা ধানবাদ৷\nআয়তনানুসারে জেলাগুলির শতকরা ভাগ নিম্নরূপ:\n\nজনসংখ্যানুসারে জেলাগুলির শতকরা ভাগ নিম্নরূপ:\n\n\n== ধর্ম ও ভাষা ==\n\n\n=== ধর্ম ===\n\n\n=== ভাষা ===\nউত্তর ছোটনাগপুর মূলত পশ্চিমা খোট্টা বা খোট্টা-মাগধীভাষী অঞ্চল। তবে এই বিভাগের পূর্ব দিকের জেলাগুলিতে বাংলা এবং সাঁওতালি ভাষাভাষীর যথেষ্ট প্রভাব লক্ষ্য করা যায়। বিভাগটিতে কথিত ভাষার পাইচিত্র নিম্নরূপ:\n\n\n== তথ্যসূত্র =="}