{"pageid": 1069211, "title": "আজমান", "url": "https://bn.wikipedia.org/wiki?curid=1069211", "content": "আজমান (আরবি: عجمان) হচ্ছে সংযুক্ত আরব আমিরাতের অধীনস্থ আজমান আমিরাতের রাজধানী। এটি দুবাই, আবুধাবি, শারজাহ এবং আল আইনের পর সংযুক্ত আরব আমিরাতের পঞ্চম বৃহত্তম শহর, যা পারস্য উপসাগর বরাবর অবস্থিত। এটি সংযুক্ত আরব আমিরাতের ক্ষুদ্রতম আমিরাত এবং শারজাহের দ্বারা আবদ্ধ।\n\n\n== শিক্ষা ==\nআজমান বিজ্ঞান ও প্রযুক্তি বিশ্ববিদ্যালয় আজমানের প্রধান উচ্চশিক্ষা প্রতিষ্ঠান, যেখানে ইঞ্জিনিয়ারিং, তথ্য প্রযুক্তি, ডেন্টিস্ট্রি, গণযোগাযোগ, ফার্মাসি এবং স্বাস্থ্য বিজ্ঞান, ব্যবসায় প্রশাসন, পরিবেশ, পানি ও জ্বালানি, শিক্ষা এবং আইন বিষয়ে বিশেষায়িত শিক্ষা প্রদান করা হয়।\n২০০৮ সালের জুলাই হতে গালফ মেডিকেল কলেজটি গালফ মেডিকেল ইউনিভার্সিটিতে পরিণত হয়েছে যা সংযুক্ত আরব আমিরাতের বৃহত্তম স্বাস্থ্যসেবা প্রদানকারী প্রতিষ্ঠান।\n\n\n== যোগাযোগ ব্যবস্থা ==\nআজমানের প্রাকৃতিক বন্দরটি একটি প্রাকৃতিক খাঁড়িতে অবস্থিত যেটি শহরের ভেতরে প্রবেশ করেছে। আজমান আরবের ভারী শিল্পের জন্য বিশেষভাবে পরিচিত; এখানে বিশ্বের অন্যতম বৃহত্তম জাহাজ উত্পাদনকারী সংস্থার অবস্থান রয়েছে।\nআজমানের বাসিন্দারা শারজাহ আন্তর্জাতিক বিমানবন্দরটি বিমানপথে যাতায়াতের ক্ষেত্রে ব্যবহার করতে পারেন, যা মাত্র কয়েক কিলোমিটার দূরে অবস্থিত।\n\n\n== পর্যটন ==\nআল জোরাহ্ সংরক্ষিত এলাকা আজমানের মূল পর্যটন আকর্ষণ, যা এক মিলিয়ন বর্গমিটার ব্যাপী বিস্তৃত এবং পাখির স্বর্গরাজ্য। \n\n\n== তথ্যসূত্র ==\n\n\n== বহিঃসংযোগ ==\nগলফ মেডিক্যাল ইউনিভার্সিটি – সরকারি ওয়েবসাইট।\nআজমান পর্যটন বিভাগ – সরকারি ওয়েবসাইট।\nটেমপ্লেট:আজমান"}