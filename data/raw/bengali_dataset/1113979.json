{"pageid": 1113979, "title": "মানসুর নাসিরুদ্দীন মুহাম্মাদ", "url": "https://bn.wikipedia.org/wiki?curid=1113979", "content": "মানসুর নাসিরুদ্দীন মুহাম্মাদ বিন আজিজ (আরবি: المنصور ناصر الدين محمد بن العزيز; ১১৮৯ - ১২১৬ এর কিছু পরে) ছিলেন মিশরের তৃতীয় আইয়ুবীয় সুলতান। তিনি ১১৯৮ - ১২০০ খ্রিস্টাব্দ পর্যন্ত শাসন করেন।\n\n\n== জীবনী ==\nআইয়ুবীয় রাজবংশের প্রতিষ্ঠাতা সালাহউদ্দিনের পৌত্র মানসুর ১১৯৮ খ্রিস্টাব্দে মাত্র বার বছর বয়সে পিতা আজিজ উসমানের উত্তরাধিকার হিসেবে সুলতান হন। তার আতাবেগ আসাকির (বা কমান্ডার ইন চিফ) এবং কার্যকর রাজপ্রতিনিধি কাকে বানানো উচিত; এই নিয়ে সামরিক দল কয়েক ভাগে বিভক্ত হয়ে যায়। সালাহিয়া মামলুকরা সালাহউদ্দিনের ভাই আদিলকে এই ভূমিকা দিতে সচেষ্ট হয়। কারণ, তারা তাকে দক্ষ এবং অভিজ্ঞ হিসেবে দেখে আসছিল। অন্যদিকে আসাদিয়া মামলুকরা সালাহউদ্দিনের সবচেয়ে বড় পুত্র আফযালকে এই জায়গায় দেখতে চেয়েছিল।\nআফযাল পরবর্তী কার্যক্রমে মিশরে থাকার কারণে প্রাথমিক সুবিধা পেয়েছিলেন। কারণ, তখন আদিল সিরিয়ায় ছিলেন। এমনকি আফযালকে আতাবেগ ঘোষণা করা হয়েছিল। শেষপর্যন্ত তাদের মধ্যে যুদ্ধ শুরু হয়। আফযাল দামেস্ক আক্রমণ করেন। কিন্তু নিজের সুবিধাজনক অবস্থান হারান।  কিছুকাল পরেই ১২০০ খ্রিস্টাব্দে ফেব্রুয়ারিতে (৫৯৪ হিজরীর রবিউস সানী) আদিল কায়রোতে প্রবেশ করেন। কয়েকদিন পরে তিনি জুমার খুতবায় মানসুরের নাম সরিয়ে নিজের নাম দিতে ঘোষণা করেন। যার ফলে মানসুরকে পদচ্যুত করা হয়েছিল।\nপদত্যাগের পর মানসুর সিরিয়ার আলেপ্পোতে নির্বাসিত হন। সেখানে তিনি তার চাচা আমির যাহির গাজীর দরবারে থাকতেন। যাহির ১২১৬ খ্রিস্টাব্দে তাকে আমিরাতের উত্তরাধিকারের সারিতে রেখেছিলেন, যদি তার নিজের ছেলেরা তার পূর্ববর্তী হন। মানসুর সম্পর্কে আর কিছু জানা যায়নি।\n\n\n== পাদটীকা ==\n\n\n== তথ্যসূত্র =="}