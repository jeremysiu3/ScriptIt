{"pageid": 1209501, "title": "ধীরেন বসু", "url": "https://bn.wikipedia.org/wiki?curid=1209501", "content": "ধীরেন বসু (১৯৩০ - ২৯ ডিসেম্বর ২০০৬) ছিলেন বিশিষ্ট বাঙালি সঙ্গীত শিল্পী। \n\n\n== সঙ্গীত জীবন ==\nধীরেন বসু বিশ শতকের আটের দশকে নজরুলগীতির অত্যন্ত জনপ্রিয় শিল্পী ছিলেন। তৎকালীন সময়ে কলেজ পড়ুয়াদের অনুষ্ঠানে তার ছিল এক স্বতন্ত্র নাম। তিনি রবীন্দ্রসঙ্গীত ও বাংলা আধুনিক গানেও সাবলীল ছিলেন। সমৃদ্ধ করেছেন বাংলা গানের জগত। তবে নজরুলগীতির বিশিষ্ট শিল্পী হিসাবেই দুই বাংলায় জনপ্রিয ছিলেন। \nশিল্পী ধীরেন বসুর কণ্ঠে গীত জনপ্রিয় কয়েকটি গান-\n\nনজরুলগীতি-\nশূন্য এ বুকে পাখি মোর\nগঙ্গা সিন্ধু নর্মদা\nযেদিন লব বিদায়\nমালতী মঞ্জুর ফুটিবে যবে\nমোরা আর জনমে হংসমিথুন ছিলাম\nখেলিছ এ বিশ্ব লয়ে বিরাট শিশু আনমনে\nঘুমিয়ে গেছে শ্রান্ত হয়ে\nনয়ন ভরা জল\nশাওন রাতে যদি স্মরণে\nতুমি আমার সকালবেলার\nসই ভালো করে বিনোদবেণী\nচিরদিন কাহারও সমান নাহি যায়\nআধুনিক গান-\nএকটুখানি হাসলে যদি সূর্য হাসে\nচলনা হারিয়ে যাই রূপকথার দেশে\n\nকাজী নজরুল ইসলামকে স্মরণে রেখে কলকাতায় পঞ্চাশের দশকে রূপমঞ্জরী  গঠিত হলে ধীরেন বসু তার সভাপতি হন। \n\n\n== জীবনাবসান ==\nধীরেন বসু ২০০৬ খ্রিস্টাব্দের ২৭ ডিসেম্বর এক ব্যাপক হৃদরোগে আক্রান্ত হলে দক্ষিণ কলকাতার এক বেসরকারি হাসপাতালে ভর্তি করানো হয়, কিন্তু ২৯ ডিসেম্বর শুক্রবার রাত্রি সাড়ে এগারোটায় ৭৬ বৎসর বয়সে শেষ নিঃশ্বাস ত্যাগ করেন\n\n\n== তথ্যসূত্র =="}