{"pageid": 1465397, "title": "বাবলি (চলচ্চিত্র)", "url": "https://bn.wikipedia.org/wiki?curid=1465397", "content": "বাবলি ২০২৪ সালের একটি বাংলা ভাষার ভারতীয় প্রণয়ধর্মী নাট্য চলচ্চিত্র। বুদ্ধদেব গুহর একই নামের উপন্যাস অবলম্বনে চলচ্চিত্রটি পরিচালনা করেছেন রাজ চক্রবর্তী। সিকাবা হাউস ও রাজ চক্রবর্তী এন্টারটেইনমেন্টের ব্যানারে প্রযোজনা করেছেন শুভশ্রী গাঙ্গুলী। প্রধান চরিত্রে অভিনয় করেছেন আবীর চট্টোপাধ্যায় ও শুভশ্রী গঙ্গোপধ্যায়। \nচলচ্চিত্রটি ২০২৪ সালের ১৫ই আগস্ট ভারতের স্বাধীনতা দিবসে প্রেক্ষাগৃহে মুক্তি পাবে। এর সঙ্গীত আয়োজন করেছেন ইন্দ্রদীপ দাশগুপ্ত। মানস গাঙ্গুলীর চিত্রগ্রহণে সম্পাদনা করেছেন সংলাপ ভৌমিক। ২০২৪ সালের জানুয়ারিতে চলচ্চিত্রের চিত্রগ্রহণ শুরু হয়। এর মাধ্যমে আবীর- শুভশ্রী প্রথমবারের মতো জুটি বাঁধে। দ্বিতীয় সন্তান ইয়ালিনির জন্মের পর এটাই শুভশ্রীর প্রথম কাজ। কানামাছি (২০১৩) ছবিটির পর প্রায় ১০ বছর পর রাজ চক্রবর্তীর সঙ্গে আবারও কাজ করেন আবীর চট্টোপাধ্যায়।\n\n\n== পটভূমি ==\nজঙ্গলে ঘুরতে গিয়ে অভিরূপ (আবীর চট্টোপাধ্যায়) ও বাবলি (শুভশ্রী গাঙ্গুলী) আলাপ হয়। সেখানেই বাবলি অভির প্রতি আকর্ষণ অনুভব করতে শুরু করে। কিন্তু হঠাৎ একদিন সে জানতে পারে অভি ঝুমা (সৌরসেনী মৈত্র) নামের এক মেয়েকে ভালবাসে, যে আবার বাবলিরই বান্ধবী। হাজারও গুণের অধিকারী ঝুমা দেখতেও বেশ সুন্দরী। গল্পের মোড়ে মোড়ে মানসিক দ্বন্দ্ব ও টানাপোড়েনের মধ্যে গল্প এগিয়ে যায়।\n\n\n== অভিনয়শিল্পী ==\nআবীর চট্টোপাধ্যায় - অভিরূপ সেন\nশুভশ্রী গঙ্গোপাধ্যায় - বাবলি \nইয়াসির আরাফাত রহিম\nসৌরসেনী মৈত্র  - ঝুমা\nসোহিনী সেনগুপ্ত - বাবলির মাসি\nসন্দীপ ভট্টাচার্য - বাবলির মেশো\nকৌশিক সেন - নিমেশ কাকু\nরেশমি সেন - বাবলির কাকিমা\n\n\n== নির্মাণ ==\n\n\n=== উৎপাদন পূর্ববর্তী ===\nরাজ চক্রবর্তী দ্বিতীয় ওয়েব সিরিজ হিসেবে ‘বাবলি’র চিত্রগ্রহণ শুরু হয়।\n\n\n=== চিত্রগ্রহণ ===\n২০২৪ সালের ২৫শে ফেব্রুয়ারি ছবির শুভ মহরৎ অনুষ্ঠিত হয়। ডুয়ার্সের চালসা, সামসিং, মূর্তি নদী, ধূপঝোড়া অঞ্চলে হয়েছে 'বাবলি'র চিত্রগ্রহণ করা হয়েছে।\n\n\n=== উৎপাদন পরবর্তী ===\n২০২৪ সালের ১৪ই এপ্রিল নববর্ষে উপলক্ষে চলচ্চিত্রের টিজার প্রকাশ করা হয়।\n\n\n== সঙ্গীত ==\n\nচলচ্চিত্রের সঙ্গীত পরিচালনা করেছেন ইন্দ্রদীপ দাশগুপ্ত । থাকবে পাঁচটি প্রেমের গান। বারিশ \"ডুবে আছি\" ও \"এলোমেলো রাত\" গানের গীতিকার । মিনার রহমান প্রথম গানে ও শ্রেয়া ঘোষাল দ্বিতীয় গানে কণ্ঠ দিয়েছেন। \"ভালোবেসে ফেলেছি তোমায়\" গানটি ৩১ জুলাই প্রকাশ করা হয়, এই গানটি গেয়েছেন রূপম ইসলাম এবং গানের কথা লিখেছেন সৈকত কুণ্ডু ও ইন্দ্রদীপ দাশগুপ্ত।\n\n\n== মুক্তি ==\nচলচ্চিত্রটি প্রথমদিকে ২০২৪ সালের ৩০শে আগস্ট মুক্তির কথা থাকলেও পরে তা ১৫ই আগস্ট ভারতের স্বাধীনতা দিবসে সৃজিত মুখোপাধ্যায় পরিচালিত মৃণাল সেনের জীবনীমূলক পদাতিক চলচ্চিত্রের সাথে সংঘর্ষে পশ্চিমবঙ্গের প্রেক্ষাগৃহে মুক্তি পায়।\n\n\n== তথ্যসূত্র ==\n\n\n== বহিঃসংযোগ ==\n\nইন্টারনেট মুভি ডেটাবেজে বাবলি   (ইংরেজি)"}