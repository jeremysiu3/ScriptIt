{"pageid": 1487940, "title": "ইলিয়া জাবারনি", "url": "https://bn.wikipedia.org/wiki?curid=1487940", "content": "ইলিয়া বোরিসোভিচ জাবারনি (ইউক্রেনীয়: Ілля Борисович Забарний; জন্ম: ১ সেপ্টেম্বর ২০০২; ইলিয়া জাবারনি নামে সুপরিচিত) হলেন একজন ইউক্রেনীয় পেশাদার ফুটবল খেলোয়াড়। তিনি বর্তমানে ইংরেজ ক্লাব বোর্নমাথ এবং ইউক্রেন জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেলেন।\n২০১৭ সালে, জাবারনি ইউক্রেন অনূর্ধ্ব-১৬ দলের হয়ে ইউক্রেনের বয়সভিত্তিক পর্যায়ে অভিষেক করেছিলেন। প্রায় দুই বছর যাবত ইউক্রেনের বয়সভিত্তিক দলের হয়ে খেলার পর, তিনি ২০২০ সালে ইউক্রেনের হয়ে আন্তর্জাতিক পর্যায়ে অভিষেক করেছেন; ইউক্রেনের জার্সি গায়ে তিনি এপর্যন্ত ৩৪ ম্যাচে ১টি গোল করেছেন।\n\n\n== প্রারম্ভিক জীবন ==\nইলিয়া বোরিসোভিচ জাবারনি ২০০২ সালের ১লা সেপ্টেম্বর তারিখে ইউক্রেনের কিয়েভে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nজাবারনি ইউক্রেন অনূর্ধ্ব-১৭ এবং ইউক্রেন অনূর্ধ্ব-২১ দলের হয়ে খেলার মাধ্যমে ইউক্রেনের প্রতিনিধিত্ব করেছেন। ২০১৭ সালের ১৭ই অক্টোবর তারিখে তিনি ইতালি অনূর্ধ্ব-১৬ দলের বিরুদ্ধে ম্যাচে ইউক্রেন অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ইউক্রেনের বয়সভিত্তিক দলের হয়ে তিনি প্রায় ২ বছরে ৮ ম্যাচে অংশগ্রহণ করে ৫টি গোল করেছেন।\n২০২০ সালের ৭ই অক্টোবর তারিখে, ১৮ বছর, ১ মাস ও ৬ দিন বয়সে, ডান পায়ে ফুটবল খেলায় পারদর্শী জাবারনি ফ্রান্সের বিরুদ্ধে অনুষ্ঠিত প্রীতি ম্যাচে অংশগ্রহণ করার মাধ্যমে আন্তর্জাতিক ফুটবলে ইউক্রেনের হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ৪ নম্বর জার্সি পরিধান করে কেন্দ্রীয় রক্ষণভাগের খেলোয়াড় হিসেবে খেলেছিলেন। ম্যাচটি ফ্রান্স ৭–১ গোলের ব্যবধানে জয়লাভ করেছিল। ইউক্রেনের হয়ে অভিষেকের বছরে জাবারনি সর্বমোট ৪ ম্যাচে অংশগ্রহণ করেছেন। জাতীয় দলের হয়ে অভিষেকের ২ বছর, ৮ মাস ও ৯ দিন পর, ইউক্রেনের জার্সি গায়ে প্রথম গোলটি করেছেন; ২০২৩ সালের ১৬ই জুন তারিখে, উত্তর মেসিডোনিয়ার বিরুদ্ধে ম্যাচের ৬২তম মিনিটে ভিক্তোর সিগাঙ্কভের অ্যাসিস্ট হতে ইউক্রেনের হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৭ অক্টোবর ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nইলিয়া জাবারনি – ফিফা প্রতিযোগিতার রেকর্ড (ইংরেজি) \nইলিয়া জাবারনি – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে ইলিয়া জাবারনি  (ইংরেজি)  \nসকারবেসে ইলিয়া জাবারনি (ইংরেজি) \nবিডিফুটবলে ইলিয়া জাবারনি  (ইংরেজি)  \nইইউ-ফুটবলে ইলিয়া জাবারনি (ইংরেজি) \nট্রান্সফারমার্কেটে ইলিয়া জাবারনি (ইংরেজি) \nওয়ার্ল্ডফুটবল.নেটে ইলিয়া জাবারনি (ইংরেজি) \nইএসপিএন এফসিতে \nন্যাশনাল-ফুটবল-টিমস.কমে ইলিয়া জাবারনি (ইংরেজি)"}