{"pageid": 1436319, "title": "ইন্দ্রাণী রায়", "url": "https://bn.wikipedia.org/wiki?curid=1436319", "content": "ইন্দ্রাণী রায় (জন্ম ৫ সেপ্টেম্বর ১৯৯৭) একজন ভারতীয় মহিলা ক্রিকেটার।  তিনি ঘরোয়া ক্রিকেটে ঝাড়খণ্ডের হয়ে খেলেন।\nমাত্র ১৫ বছর বয়স থেকে তিনি ক্রিকেট খেলা শুরু করেন, এবং মহেন্দ্র সিংহ ধোনিকে অনুসরণ করে চলেন। ২০১৪-এ ঝাড়খণ্ডে খেলার আগে তিনি বাংলার অনূর্ধ্ব-১৯ দলের হয়ে খেলেছিলেন। ২০১৮-এ, তিনি ভারত ব্লু ও ভারত সি দলের হয়ে খেলেছিলেন। ২০১৯–২০ মহিলাদের সিনিয়র ওয়ান ডে ট্রফিতে, তিনি একদিনের ম্যাচে প্রথম শতরান করেন, মোট ১৩২ রান সংগ্রহ করেন সেই ম্যাচে। তার এই দুর্ধর্ষ ইনিংস ঝাড়খণ্ডকে নকআউট পর্বে উত্তীর্ণ হতে সাহায্য করেছিল, যদিও পরে টুর্নামেন্ট কোভিড-১৯ মহামারীর জন্য বাতিল ঘোষিত হয়। ২০২০–২১ মরসুমে তিনি দুটি অপরাজিত শতরানের ইনিংস খেলেন। মরসুমের সর্বোচ্চ রান সংগ্রাহক হন, ৮ ম্যাচে মোট ৪৫৬ রান করেন।\nমে ২০২১-এ, ইংল্যান্ড সফরের জন্য জাতীয় দলে প্রথম ডাক পান। একমাত্র টেস্ট ম্যাচে এবং ওডিআই ও টি২০আই ম্যাচেও তার নাম রাখা হয়েছিল। কিন্তু সিরিজে তাকে খেলতে দেখা যায়নি। এরপর সেপ্টেম্বর ও অক্টোবর ২০২১-এ অনুষ্ঠিত ভারত-অস্ট্রেলিয়া সিরিজে তার নাম বাদ পড়ায় তিনি দুঃখ প্রকাশ করেন।\n\n\n== তথ্যসূত্র =="}