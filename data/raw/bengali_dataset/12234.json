{"pageid": 12234, "title": "কাসাব্লাঙ্কা (চলচ্চিত্র)", "url": "https://bn.wikipedia.org/wiki?curid=12234", "content": "কাসাব্লাঙ্কা (ইংরেজি: Casablanca) মাইকেল কার্টিজ পরিচালিত ১৯৪২ সালের মার্কিন প্রণয়ধর্মী নাট্য চলচ্চিত্র। এতে শ্রেষ্ঠাংশে অভিনয় করেছেন হামফ্রি বোগার্ট, ইংরিদ বারিমান ও পল হেনরাইড এবং পার্শ্ব চরিত্রে অভিনয় করেছেন ক্লদ রেইন্স, কনরাড ফাইট, সিডনি গ্রিনস্ট্রিট, পেটার লরা ও ডুলি উইলসন। দ্বিতীয় বিশ্বযুদ্ধের সময়ে ধারণকৃত ও সে সময়ের পটভূমিতে নির্মিত চলচ্চিত্রটির গল্প একজন মার্কিন প্রবাসীকে (বোগার্ট) কেন্দ্র করে গড়ে ওঠেছে, যাকে তার প্রেমিকা (বারিমান) কিংবা তার প্রেমিকার স্বামী ও চেকস্লোভাক নেতাকে (হেনরাইড) জার্মানদের বিরুদ্ধে যুদ্ধ চালিয়ে যেতে ভিশি নিয়ন্ত্রিত কাসাব্লাঙ্কা শহর থেকে পালানোয় সাহায্য করার মধ্য থেকে যে কোন একটি বিকল্প বাছাই করতে হবে। চলচ্চিত্রটির চিত্রনাট্য মারি বার্নেট ও জোন অ্যালিসনের অ-মঞ্চস্থ এভরিবডি কামস টু রিক'স নাটক থেকে নেওয়া হয়েছে। \n১৯৪২ সালে জানুয়ারি মাসে ওয়ার্নার ব্রসের গল্প সম্পাদক আইরিন ডায়মন্ড প্রযোজক হাল বি. ওয়ালিসকে এভরিবডি কামস টু রিক'স নাটকের চলচ্চিত্র স্বত্ব ক্রয়ের জন্য বলেন। জুলিয়াস জে. ও ফিলিপ জি. এপস্টাইন ভ্রাতৃদ্বয়কে শুরুতে চিত্রনাট্য রচনার দায়িত্ব অর্পণ করা হয়। স্টুডিওর মানা স্বত্ত্বেও তারা ১৯৪২ সালের প্রারম্ভে ফ্রাঙ্ক কাপ্রার হোয়াই উই ফাইট ধারাবাহিকের কাজ করতে চলে যান। এ সময়ে এপস্টাইন ভ্রাতৃদ্বয় ফিরে আসার পূর্ব পর্যন্ত হাওয়ার্ড কোখকে চিত্রনাট্য রচনার দায়িত্ব দেওয়া হয়। ১৯৪২ সালের ২৫শে মে মূল চিত্রগ্রহণ শুরু হয়, যা ৩রা আগস্ট সমাপ্ত হয়। সম্পূর্ণ চলচ্চিত্রটি ক্যালিফোর্নিয়ার বারব্যাঙ্কে ওয়ার্নার ব্রস স্টুডিওতে ধারণ করা হয়, শুধু একটি দৃশ্য লস অ্যাঞ্জলেসের ভ্যান নাইজ বিমানবন্দরে ধারণ করা হয়।\nযদিও কাসাব্লাঙ্কা প্রতিষ্ঠিত তারকা ও প্রথম সারির লেখকদের নিয়ে নির্মিত এ-তালিকাভুক্ত চলচ্চিত্র ছিল না, চলচ্চিত্রটি নির্মাণের সাথে সংশ্লিষ্ট কেউই প্রত্যাশা করেনি এটি সে সময়ে হলিউডে নির্মিত অন্যান্য চলচ্চিত্রের সাথে প্রতিযোগিতা করে আলাদাভাবে জায়গা করে নিতে পারবে। ১৯৪২ সালের ২৬শে নভেম্বর নিউ ইয়র্ক সিটিতে চলচ্চিত্রটির বৈশ্বিক উদ্বোধনী প্রদর্শনী হয় এবং ১৯৪৩ সালের ২৩শে জানুয়ারি মার্কিন যুক্তরাষ্ট্রে মুক্তি পায়।\nকাসাব্লাঙ্কা শ্রেষ্ঠ চলচ্চিত্র বিভাগে একাডেমি পুরস্কার অর্জন করে এবং কার্টিজ শ্রেষ্ঠ পরিচালনা বিভাগে একাডেমি পুরস্কার ও এপস্টাইন ভ্রাতৃদ্বয় ও কোখ শ্রেষ্ঠ উপযোগকৃত চিত্রনাট্য বিভাগে একাডেমি পুরস্কার অর্জন করেন। চলচ্চিত্রটির খ্যাতি ধীরে ধীরে বাড়তে থাকে এবং এর মূল চরিত্রাবলি, স্মরণীয় সংলাপ, ও পরিব্যাপক থিম গান প্রতীকী হয়ে ওঠে এবং ধারাবাহিকভাবে ইতিহাসের সেরা চলচ্চিত্রের তালিকায় শীর্ষে অবস্থান করে। \"সাংস্কৃতিক, ঐতিহাসিক, বা নান্দনিকভাবে গুরুত্বপূর্ণ\" হিসেবে গণ্য করে ১৯৮৯ সালে মার্কিন যুক্তরাষ্ট্রের লাইব্রেরি অব কংগ্রেস চলচ্চিত্রটিকে তাদের ন্যাশনাল ফিল্ম রেজিস্ট্রিতে সংরক্ষণের জন্য নির্বাচিত করে।\n\n\n== কাহিনীসংক্ষেপ ==\nদ্বিতীয় বিশ্বযুদ্ধের প্রেক্ষাপটে মরোক্কোর ক্যাসাব্লাঙ্কা শহরে গড়ে উঠেছে এই চলচ্চিত্রের কাহিনী।\n\n\n== অভিনয়শিল্পীদল ==\nহামফ্রি বোগার্ট\nইংরিদ বারিমান\nপল হেনরাইড\nক্লদ রেইন্স\nকনরাড ফাইট\nসিডনি গ্রিনস্ট্রিট\nপেটার লরা\n\n\n== তথ্যসূত্র ==\n\n\n== বহিঃসংযোগ ==\n\nP.O.V. Number 14, December 2002 (pdf) – issue of a film studies journal that is entirely devoted to Casablanca\nঅলমুভিতে কাসাব্লাঙ্কা (ইংরেজি)\nআমেরিকান ফিল্ম ইন্সটিটিউট ক্যাটালগে কাসাব্লাঙ্কা \nইন্টারনেট মুভি ডেটাবেজে কাসাব্লাঙ্কা   (ইংরেজি)\nটিসিএম চলচ্চিত্র ডেটাবেজে কাসাব্লাঙ্কা\nবক্স অফিস মোজোতে কাসাব্লাঙ্কা (ইংরেজি)\nমেটাক্রিটিকে কাসাব্লাঙ্কা (ইংরেজি)\nরটেন টম্যাটোসে কাসাব্লাঙ্কা (ইংরেজি)\nস্ট্রিমিং অডিও\n\nকাসাব্লাঙ্কা — দ্য স্ক্রিন গিল্ড থিয়েটার: এপ্রিল ২৬, ১৯৪৩\nকাসাব্লাঙ্কা — লাক্স রেডিও থিয়েটার: জানুয়ারি ২৪, ১৯৪৪\nকাসাব্লাঙ্কা — থিয়েটার অব রোমান্স: ডিসেম্বর ১৯, ১৯৪৪"}