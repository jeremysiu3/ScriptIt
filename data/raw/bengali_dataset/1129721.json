{"pageid": 1129721, "title": "বিড বন্ড", "url": "https://bn.wikipedia.org/wiki?curid=1129721", "content": "বিড বন্ড (ইংরেজি: Bid Bond) হচ্ছে একধরনের নিশ্চয়তা পত্র যার মাধ্যমে একজন ঠিকাদার কর্তৃক কোনো কাজের টেন্ডারদাতাকে অর্থাৎ মালিক পক্ষকে নিশ্চয়তা দেয়া হয় যদি ঐ ঠিকাদার বিড পায় তবে সে টেন্ডারে বা চুক্তিতে উল্লেখিত শর্ত পূরণ সাপেক্ষে কাজ সম্পন্ন করবে। \nটেন্ডার পাওয়া ঠিকাদার যদি চুক্তি মোতাবেক কাজ সম্পন্ন না করতে পারে তবে বিড বন্ডের সম্পূর্ণ বা আংশিক অর্থ বাজেয়াপ্ত সাপেক্ষে মালিককে দেয়া হয়। বিড বন্ড এটিও নিশ্চিয়তা দেয় যে, যদি ঠিকাদার বিড পায় তবে মালিক এবং ঠিকাদারের মধ্যে একটি চুক্তি হবে এবং সেই সাথে ঠিকাদার নতুন একটি নিশ্চয়তা বন্ড প্রদান করবে।\n\n\n== বিস্তারিত ==\nবিড বন্ডের পরিমাণ সাধারণত মূল কাজের ৫-১০% হয়ে থাকে। তবে এই পরিমাণ ১০% এর বেশি হয় না। বিড বন্ড একজন ঠিকাদারের প্রাক-যোগ্যতার নিশ্চয়তা দেয় এবং মালিককে চুক্তি মোতাবেক কাজ সম্পন্ন করার নিশ্চয়তা দেয়। ফলে শুধুমাত্র সঠিক ঠিকাদাররাই বিডে অংশ নিতে পারে। কোনো অনাকাঙ্ক্ষিত ঠিকাদার বিডে অংশ নিতে পারে না অর্থাৎ অযথা ঝামেলা এড়ানো সম্ভব হয়।\nঠিকাদাররাও বিড বন্ড ব্যবহার করতে পছন্দ করে কারণ এটি অন্যসব বিকল্পের থেকে কম ব্যয়বহুল। মালিক এবং সাধারণ ঠিকাদাররাও বিড বন্ড ব্যবহার করে কারণ বিড বন্ড এটা নিশ্চিত করে যে বিডিং ঠিকাদার বা সরবরাহকারী প্রকল্পটি গ্রহণ করার জন্য যোগ্য।\n\n\n== তথ্যসূত্র =="}