{"pageid": 1433289, "title": "এলেন ক্রোকার", "url": "https://bn.wikipedia.org/wiki?curid=1433289", "content": "এলেন ক্রোকার ছিলেন একজন ব্রিটিশ ভোটাধিকার আন্দোলনকর্মী এবং এমেলিন পেথিক-লরেন্সের চাচাতো ভাই।\n\n\n== জীবন ==\nএলেন ক্রোকার (নেলি বা নেলি নামে পরিচিত) ১৮৭২ সালে সমারসেটের স্টগাম্বারে জন্মগ্রহণ করেন। তার বাবা একজন ডাক্তার ছিলেন এবং তার এমা নামক একটি বোন ছিল।\nক্রোকার ভোটাধিকার আন্দোলনে যোগ দিয়েছিলেন। তবে তার কিছুদিন পরই চাচাতো বোন এমেলিন পেথিক-লরেন্স এবং স্বামী ফ্রেডরিককে মহিলা সামাজিক ও রাজনৈতিক ইউনিয়ন থেকে বহিষ্কার করা হয়েছিল।\n১৯০৬ সালে ক্রোকার ছিলেন একজন শক্তিশালী লিবারেল পার্টির সমর্থক এবং ওয়েলিংটনের উইমেন লিবারেল অ্যাসোসিয়েশনের সেক্রেটারি।\nক্রোকার উইমেন সোশ্যাল অ্যান্ড পলিটিক্যাল ইউনিয়নের (WSPU) বাথ শাখার প্রতিষ্ঠাতা সভায় বক্তৃতা করেন এবং তিনি ছিলেন প্রথম ভোটাধিকার বিষয়ক বন্দী যিনি এমিলি ব্লাথওয়েটের ঈগল হাউসে অবস্থান করেন। মুক্তি পাবার পর পরবর্তী সময়ে ফেব্রুয়ারী ১৯১১) তার কারাবাসের যন্ত্রণার স্মরণে একটি গাছ রোপণ করেন। ।\n১৮৮০ এর দশকের শেষের দিক থেকে একটি কট্টর লিবারেল আসন মিড-ডেভনের উপ-নির্বাচনে লিবারেলদের বিরুদ্ধে লবিং করতে ক্রোকার এমেলিন প্যানখার্স্ট, নেলি মার্টেল, র্যাচেল ব্যারাট এবং অ্যাটা ল্যাম্বের সাথে সেখানে গিয়েছিলেন। নিউটন অ্যাবট- এ প্রচারাভিযানের ইভেন্টের সময় 'তরুণ রাফ'রা অশ্লীল ভাষা ব্যবহার করে। শেষ পর্যন্ত কনজারভেটিভরা আসনটি জিতেছিল।\nতিনি সাতটি উপ-নির্বাচনে ডব্লিউপিএসইউ-এর প্রচারণায় সাহায্য করেছিলেন। অবস্থা এমন পর্যায়ে পৌঁছেছিল যে তার গাড়িতে সুরক্ষার জন্য লোহার দণ্ড সহ একজন ড্রাইভার ছিল।\n১৯০৮ সালে হাইড পার্কের সমাবেশে ক্রোকার অন্যতম প্রধান বক্তা ছিলেন। সেই বছরই তাকে চার দিনের কারাদণ্ড দেওয়া হয়েছিল।\n১৯০৯ সালে তিনি WPSU এর ইয়র্কশায়ার শেফিল্ড শাখায় এবং তারপর নটিংহাম এলাকায় সংগঠক ছিলেন। তিনি চার দিনের জন্য অনশন করেছিলেন এবং জেলে তাকে জোর করে খাওয়ানো হয়েছিল। কারাগারে তাকে কেবল বাইবেল এবং 'হাউ টু হ্যাভ এ হ্যাপি হোম অ্যান্ড কিপ ইট' নামে একটি বই পড়তে হয়েছিল। আরেকবার তিনি ভিন্ন কারণে কারাগারের গভর্নরের সমালোচনা করেছিলেন।\n\n\n== তথ্যসূত্র ==\nটেমপ্লেট:Eagle House"}