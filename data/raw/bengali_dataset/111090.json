{"pageid": 111090, "title": "জাতীয় তাইওয়ান বিশ্ববিদ্যালয়", "url": "https://bn.wikipedia.org/wiki?curid=111090", "content": "জাতীয় তাইওয়ান বিশ্ববিদ্যালয় (ম্যান্ডারিন ভাষায়: 國立臺灣大學) তাইওয়ানের, রাজধানী তাইপেতে অবস্থিত একটি সরকারি বিশ্ববিদ্যালয়। স্থানীয়ভাবে এটি “তাইদা” নামে পরিচিত। বিশ্ববিদ্যালয়টির ক্যাম্পাস ১,০৮৬,১৬৭ বর্গমিটার এলাকাজুড়ে তাইপে-এর দায়ান অঞ্চলে অবস্থিত। এছাড়া তাইওয়ানে বিশ্ববিদ্যালয়টির আরও ৬টি ক্যাম্পাস রয়েছে, যেগুলোর ক্যাম্পাসের মোট ক্ষেত্রফল ৩৪৫,৮৩০,০০০ বর্গমিটার। বর্তমানে বিশ্ববিদ্যালয়টি ১১টি কলেজ, ৫৪টি ডিপার্টমেন্ট, ৯৬ গ্রাজুয়েট ইন্সটিটিউট এবং ৪টি গবেষণা ইন্সটিটিউটের সমন্বয়ে গঠিত।\nজাতীয় তাইওয়ান বিশ্ববিদ্যালয় তাইওয়ানের শীর্ষস্থানীয় বিশ্ববিদ্যালয় এবং কয়েকটি বিখ্যাত বিশ্ববিদ্যালয় জরিপ যেমন- টাইমস্‌ হায়ার এডুকেশন ২০০৯, গ্লোবাল ইউনিভার্সিটি রাঙ্কিং ২০০৯, ওয়েবোমেট্রিক্স রাঙ্কিং অফ ওয়ার্ল্ড ইউনিভার্সিটিস অনুসারে বিশ্বের সেরা ৯৫টি বিশ্ববিদ্যালয়ের মধ্যে অন্যতম।\nজাতীয় তাইওয়ান বিশ্ববিদ্যালয় ১৯২৮ সালে তাইওয়ানে জাপানি ঔপনিবেশিক আমলে জাপানিদের দ্বারা প্রতিষ্ঠিত হয়। প্রতিষ্ঠাকালীন সময়ে বিশ্ববিদ্যালয়টি তাইহকু ইম্পেরিয়াল বিশ্ববিদ্যালয় নামে পরিচিত ছিল। দ্বিতীয় বিশ্বযুদ্ধের পর চীন সরকার বিশ্ববিদ্যালয়টির প্রশাসনের দায়িত্বভার নেয় এবং ১৯৪৫ সালের ১৫ নভেম্বরে এর নতুন নামকরণ করে জাতীয় তাইওয়ান বিশ্ববিদ্যালয়।\n\n\n== তথ্যসূত্র ==\n\n\n== বহিঃসংযোগ ==\nজাতীয় তাইওয়ান বিশ্ববিদ্যালয়র দাপ্তরিক ওয়েবসাইট (চীনা)\nজাতীয় তাইওয়ান বিশ্ববিদ্যালয়র দাপ্তরিক ওয়েবসাইট (ইংরেজি)"}