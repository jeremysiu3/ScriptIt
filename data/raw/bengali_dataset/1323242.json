{"pageid": 1323242, "title": "পামেলা বোর্দে", "url": "https://bn.wikipedia.org/wiki?curid=1323242", "content": "পামেলা চৌধুরী সিং (জন্ম ১৯৬১), যিনি কিছু বছর ধরে পামেলা বোর্দে নামে পরিচিত, তিনি হলেন একজন ভারতীয় আলোকচিত্রশিল্পী (ফটোগ্রাফার) এবং প্রাক্তন মিস ইন্ডিয়া।\n\n\n== ব্যক্তিগত জীবন ==\nপামেলা ১৯৬১ সালে নতুন দিল্লিতে জন্মগ্রহণ করেন; তাঁর বাবা মেজর মহিন্দর সিং কাদিয়ান ছিলেন ভারতীয় সেনাবাহিনীর একজন আধিকারিক। পামেলা জয়পুরের মহারানী গায়ত্রী দেবী গার্লস পাবলিক স্কুলে পড়াশোনা করেন এবং তারপর সাহিত্য অধ্যয়নের জন্য দিল্লির লেডি শ্রী রাম কলেজে চলে যান। তিনি ১৯৮২ সালে মিস ইন্ডিয়ার মুকুট জিতেছিলেন এবং একই বছর মিস ইউনিভার্স প্রতিযোগিতায় ভারতের প্রতিনিধিত্ব করেছিলেন। তিনি পরবর্তীকালে ইউরোপে চলে যান। সেখানে হেনরি বোর্দের সাথে তাঁর পরিচয় হয় এবং তাঁরা বিয়ে করেন।\nপামেলা নিউইয়র্কের পার্সন্স স্কুল অফ ডিজাইন, প্যারিসের আমেরিকান বিশ্ববিদ্যালয় এবং নিউইয়র্কের ইন্টারন্যাশনাল সেন্টার অফ ফটোগ্রাফিতে পড়াশোনা করেছেন। তিনি ১৯৯৭ সালে ফটোগ্রাফিকে নিজের কর্মজীবন হিসাবে বেছে নিয়েছিলেন\n\n\n== অভিযোগ ==\n১৯৮০ এর দশকের শেষের দিকে পামেলা একটি পতিতালয়ে কাজ করতেন, যেখানে ব্রিটিশ সংবাদপত্র লেখক ম্যাক্স ক্লিফোর্ডের একজন মক্কেলকে বিভিন্ন পরিষেবা প্রদান করা হয়েছিল। ক্লিফোর্ড ম্যাডামকে তাঁর মেয়েদের এবং মক্কেলদের বিবরণ প্রকাশ করতে বলেছিলেন এবং এইসময় তিনি দেখতে পান যে একজন যৌনকর্মী, পামেলা বোর্দে একই সাথে অ্যান্ড্রু নেইল (তৎকালীন দ্য সানডে টাইমস সম্পাদক), ডোনাল্ড ট্রেলফোর্ড (তৎকালীন দ্য অবজারভারের সম্পাদক), ক্রীড়া বিষয়ক রক্ষণশীল মন্ত্রী কলিন ময়নিহান এবং বিলিয়নিয়ার অস্ত্র ব্যবসায়ী আদনান খাশোগির সাথে ডেটিং করছেন।  ক্লিফোর্ড নিউজ অফ দ্য ওয়ার্ল্ড সম্পাদক প্যাটসি চ্যাপম্যানকে ফোন করেন এবং ম্যাডামের উপর অনুসন্ধান করার জন্য তিনি যে তদন্তকারী প্রতিবেদককে ব্যবহার করছেন তার মাধ্যমে তাঁকে পামেলার গল্পটি ধীরে ধীরে শোনান। গল্পটি মার্চ ১৯৮৯-এ \"কল গার্ল ওয়ার্কস ইন কমন্স\" শিরোনামে প্রকাশিত হয়েছিল, কারণ আবিষ্কৃত হয়েছিল যে পামেলার কাছে সংসদ সদস্য ডেভিড শ এবং হেনরি বেলিংহাম দ্বারা ব্যবস্থা করা হাউস অফ কমন্সের একটি নিরাপত্তা পাস ছিল।\nক্লিফোর্ড দাবি করেছিলেন যে পামেলা কখনই তাঁর মক্কেল ছিলেন না এবং তিনি গল্পটি \"লেখার\" জন্য পারিশ্রমিক অর্জন করেছিলেন। এই ঘটনা শেষ পর্যন্ত ম্যাডামকে কোনও প্রতিকূল প্রচার বা আদালতের মামলা থেকে বাঁচিয়েছিল।\n\n\n== তথ্যসূত্র ==\n\n\n== বহিঃসংযোগ ==\nহিন্দুস্তান টাইমসের ফিচার\nhttps://www.indiatoday.in/magazine/special-report/story/19890415-pamella-bordes-sexual-escapades-with-high-and-mighty-rock-british-establishment-815974-1989-04-15\n\nটেমপ্লেট:মিস ইউনিভার্স ১৯৮২ প্রতিনিধি"}