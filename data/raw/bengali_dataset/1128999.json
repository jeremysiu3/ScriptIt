{"pageid": 1128999, "title": "আনন্দলহরী", "url": "https://bn.wikipedia.org/wiki?curid=1128999", "content": "আনন্দলহরী (সংস্কৃত: आनन्दलहरी) ভারত ও বাংলাদেশের লোকসঙ্গীতে ব্যবহৃত ততযন্ত্র। মূলত বাংলা ভাষাভাষী অঞ্চল, ওড়িশার লোক সঙ্গীতে এ যন্ত্রের ব্যবহার হয়, এছাড়াও দক্ষিণ ভারতে ভিন্ন নামে অনুরূপ যন্ত্রের ব্যবহার রয়েছে। যন্ত্রটি সুর এবং তাল দিয়ে প্রায়শই নাচের সাথে বাজানো হয়। বাউল বিশ্বাসের গায়করা বেশি ব্যবহার করেন।\n\n\n== নাম ==\nআনন্দলহরী নামের অর্থ \"আনন্দ তরঙ্গ\"; এটি মূলত শাস্ত্রীয় নাম। যন্ত্রটিকে ‘গাব গুবাগুব’ বা ‘গুবগুবি’ নামেও ডাকা হয়। 'খমক' নামেও জনপ্রিয়।\n\n\n== বর্ণনা ==\nআনন্দলহরীর মূল অংশটি একটি পিপা-আকৃতির শূন্যগর্ভ খোল, যার একপাশে খোলা, অন্যপ্রান্ত চামড়া দিয়ে আবৃত ও আবদ্ধ থাকে, মধ্যখানে কাঠি বা ধাতব চাকতি দিয়ে একগাছি অথবা একটি সুতা আটকানো থাকে, এই সুতা চামড়ার আবরণ ভেদ করে বের করা থাকে। যন্ত্রের খোল সাধারণত মাটি অথবা কাঠের তৈরি হয়, প্রাথমিকভাবে দুই পাশে খোলা থাকে; এক পাশে ঝিল্লিটি চামড়ার হুপ এবং দড়ি দিয়ে নীচের এবং উপরের অংশে স্থির করা হয়। কিছু যন্ত্রের উপরের ডায়াফ্রামে ছিদ্র থাকে, সবযন্ত্রে নেই; পুরানো যন্ত্রগুলিতে এটি সম্পূর্ণ অনুপস্থিত হতে পারে। মূল তার, বাঁশ বা অন্যান্য উপাদানের একটি টুকরা দিয়ে নীচে যুক্ত করা হয়। তার বা সূতার গাছির অন্য প্রান্তটি একটি তামার পাত্রের আটকানো হয়। খমকের সাথে আনন্দলহরীর পার্থক্য হচ্ছে, এটির তারের উন্মুক্ত প্রান্তে তামার পাত্র থাকে, খমকে থাকে না।\n\n\n== বাদন ==\nআনন্দলহরীর মূলখোল বাম বগলে চেপে ধরা হয়, সূতা বা তার যুক্ত পাত্রটি বাম হাতে নেওয়া হয়। সূতার মাথা বাম হাত দিয়ে টেনে ধরে খুটনি অথবা শলাকা ব্যবহার করে ডান হাতে বাজানো হয়। দক্ষিণ ভারতেরপুলুভান কুদাম বাদনের ধরন অনুয়ায়ি অনুরূপ একটি যন্ত্র গোপীযন্ত্র কেন্দ্র নামে পরিচিত আরেকটি অনুরূপ যন্ত্র পশ্চিমবঙ্গ ও ওড়িশার মুন্ডা উপজাতি ব্যবহার করে। গোপীযন্ত্র এবং আনন্দলহরি উভয়ই সাধু ঘরানার ধর্মীয় ভিক্ষাজীবী সন্ন্যাসী এবং বিশেষ করে ভিন্নধর্মী বাউল বিশ্বাসের গায়করা ব্যবহার করেন।\n\n\n== শ্রেণিবিভাগ ==\nজার্মান সঙ্গীতজ্ঞ কার্ট শ্যাক্‌স বিশ্বাস করতেন যে আনন্দলহরী এবং সংশ্লিষ্ট যন্ত্রগুলি সম্পূর্ণরূপে ভারতীয় আচ্ছাদনযন্ত্রের একটি পৃথক শ্রেণি তবে নৃতাত্ত্বিক সঙ্গীতবিদ, লরেন্স পিকেন এবং অন্যান্যরা দেখিয়েছেন যে যন্ত্রটি দেখতে ঢোলের মত হলেও এটি স্পষ্টতই একটি ততযন্ত্র।\n\n\n== তথ্যসূত্র ==\n\n\n== বহিঃসংযোগ ==\n\nবাংলাপিডিয়ায় আনন্দলহরী"}