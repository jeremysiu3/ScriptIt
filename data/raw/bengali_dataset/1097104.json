{"pageid": 1097104, "title": "সেলভারাঘবন", "url": "https://bn.wikipedia.org/wiki?curid=1097104", "content": "সেলভারাঘভান হলেন একজন ভারতীয় চলচ্চিত্র পরিচালক এবং চিত্রনাট্যকার, যিনি প্রধানত তামিল চলচ্চিত্র পরিচালনা করেন। থুল্লুভাধো ইলামাই (২০০২) চলচ্চিত্রটি পরিচালনার মধ্য দিয়ে তিনি পরিচালনায় আত্মপ্রকাশ করেন, অবশ্য ব্যবসায়িক কারণে তার বাবাকে এই চলচ্চিত্র পরিচালনার কৃতিত্ব দেওয়া হয়, এই চলচ্চিত্রে তার ভাই ধনুষ প্রধান ভূমিকায় অভিনয় করেছিলেন। সেলভারাঘভন পরে কাধল কোন্ডেইন (২০০৩) (ধনুষ অভিনীত) এবং ৭জি রেনবো কলোনি (২০০৪) সহ বেশ কয়েকটি প্রণয়ধর্মী নাটকীয় চলচ্চিত্র নির্মাণ করেন। তিনি বৈজ্ঞানিক কল্পকাহিনী এবং ফ্যান্টাসি চলচ্চিত্র তৈরিতেও উদ্যোগী হয়েছেন, যেমন আইরাথিল ওরুভান (২০১০)-এ একটি অলীক চোল রাজ্য এবং ইরানদাম উলাগাম (২০১৩)-এ সমান্তরাল মহাবিশ্বের তত্ত্বকে ব্যবহার করেছেন। তিনি তার দক্ষ পরিচালনার মাধ্যমে সমালোচকদের প্রশংসা পেয়েছেন।\n\n\n== তথ্যসূত্র =="}