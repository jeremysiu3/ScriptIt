{"pageid": 1446617, "title": "বোরনা সোসা", "url": "https://bn.wikipedia.org/wiki?curid=1446617", "content": "বোরনা সোসা (ক্রোয়েশীয়: Borna Sosa; জন্ম: ২১ জানুয়ারি ১৯৯৮) হলেন একজন ক্রোয়েশীয় পেশাদার ফুটবল খেলোয়াড়। তিনি বর্তমানে ওলন্দাজ ক্লাব আয়াক্স এবং ক্রোয়েশিয়া জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত বাম পার্শ্বীয় রক্ষণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।\n২০১৪ সালে, সোসা ক্রোয়েশিয়া অনূর্ধ্ব-১৬ দলের হয়ে ক্রোয়েশিয়ার বয়সভিত্তিক পর্যায়ে অভিষেক করেছিলেন। প্রায় নয় বছর যাবত ক্রোয়েশিয়ার বয়সভিত্তিক দলের হয়ে খেলার পর, তিনি ২০২১ সালে ক্রোয়েশিয়ার হয়ে আন্তর্জাতিক পর্যায়ে অভিষেক করেছেন; ক্রোয়েশিয়ার জার্সি গায়ে তিনি এপর্যন্ত ১৯ ম্যাচে ১টি গোল করেছেন।\n\n\n== প্রারম্ভিক জীবন ==\nবোরনা সোসা ১৯৯৮ সালের ২১শে জানুয়ারি তারিখে ক্রোয়েশিয়ার জাগরেবে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== আন্তর্জাতিক ফুটবল ==\nসোসা ক্রোয়েশিয়া অনূর্ধ্ব-১৫, ক্রোয়েশিয়া অনূর্ধ্ব-১৬, ক্রোয়েশিয়া অনূর্ধ্ব-১৭, ক্রোয়েশিয়া অনূর্ধ্ব-১৮, ক্রোয়েশিয়া অনূর্ধ্ব-১৯ এবং ক্রোয়েশিয়া অনূর্ধ্ব-২১ দলের হয়ে খেলার মাধ্যমে ক্রোয়েশিয়ার প্রতিনিধিত্ব করেছেন। ২০১৪ সালের ১১ই মার্চ তারিখে তিনি ইতালি অনূর্ধ্ব-১৬ দলের বিরুদ্ধে ম্যাচে ক্রোয়েশিয়া অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। ক্রোয়েশিয়ার বয়সভিত্তিক দলের হয়ে তিনি প্রায় ৯ বছরে ৫৬ ম্যাচে অংশগ্রহণ করে ১টি গোল করেছেন।\n২০২১ সালের ১লা সেপ্টেম্বর তারিখে, ২৩ বছর, ৭ মাস ও ১১ দিন বয়সে, বাম পায়ে ফুটবল খেলায় পারদর্শী সোসা রাশিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে ক্রোয়েশিয়ার হয়ে অভিষেক করেছেন। তিনি উক্ত ম্যাচের মূল একাদশে অন্তর্ভুক্ত ছিলেন; ম্যাচে তিনি ২১ নম্বর জার্সি পরিধান করে বাম পার্শ্বীয় রক্ষণভাগের খেলোয়াড় হিসেবে খেলেছিলেন। ম্যাচটি রাশিয়া ০–০ গোলের ব্যবধানে জয়লাভ করেছিল। ক্রোয়েশিয়ার হয়ে অভিষেকের বছরে সোসা সর্বমোট ৫ ম্যাচে অংশগ্রহণ করেছেন। জাতীয় দলের হয়ে অভিষেকের ১ বছর ও ২১ দিন পর, ক্রোয়েশিয়ার জার্সি গায়ে প্রথম গোলটি করেছেন; ২০২২ সালের ২২শে সেপ্টেম্বর তারিখে, ডেনমার্কের বিরুদ্ধে ম্যাচের ৪৯তম মিনিটে ক্রোয়েশিয়ার হয়ে ম্যাচের প্রথম গোলটি করার মাধ্যমে তিনি আন্তর্জাতিক ফুটবলে তার প্রথম গোলটি করেছেন।\n\n\n== পরিসংখ্যান ==\n\n\n=== আন্তর্জাতিক ===\n২৪ মে ২০২৪ পর্যন্ত হালনাগাদকৃত।\n\n\n== তথ্যসূত্র ==\n\n\n== বহিঃসংযোগ ==\n\nবোরনা সোসা – উয়েফা প্রতিযোগিতার রেকর্ড (আর্কাইভ) (ইংরেজি) \nসকারওয়েতে বোরনা সোসা  (ইংরেজি)  \nসকারবেসে বোরনা সোসা (ইংরেজি) \nবিডিফুটবলে \nইইউ-ফুটবলে বোরনা সোসা (ইংরেজি) \nট্রান্সফারমার্কেটে বোরনা সোসা (ইংরেজি) \nওয়ার্ল্ডফুটবল.নেটে বোরনা সোসা (ইংরেজি) \nইএসপিএন এফসিতে বোরনা সোসা (ইংরেজি) \nন্যাশনাল-ফুটবল-টিমস.কমে বোরনা সোসা (ইংরেজি)"}