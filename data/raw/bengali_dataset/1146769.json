{"pageid": 1146769, "title": "ফিয়ার দ্য বুম অ্যান্ড বাস্ট", "url": "https://bn.wikipedia.org/wiki?curid=1146769", "content": "ফিয়ার দ্য বুম অ্যান্ড বাস্ট হলো ২০১০ সালের একটি হিপ হপ সঙ্গীতভিত্তিক চলচ্চিত্র। এতে দেখানো হয় ২০শ শতাব্দীর অর্থনীতিবিদ জন মেনার্ড কেইনস ও ফ্রায়েডরিখ ফন হায়েক (তাদের চরিত্রে অভিনয় করেন যথাক্রমে বিলি স্ক্যাফুরি ও অ্যাডাম লাস্টিক) অর্থনীতি নিয়ে র‍্যাপযুদ্ধে অবতীর্ণ হয়েছেন। বিশেষত তাদের বুম অ্যান্ড বাস্ট নামের অর্থনৈতিক চক্র নিয়ে কথা বলতে শোনা যায়, যার জন্য এই চলচ্চিত্রের নামকরণ করা হয়েছে। এই ভিডিওটি ইউটিউবে সাত মিলিয়নের বেশিবার দেখা হয়েছে।\n\n\n== পরিদর্শন ==\nস্পাইক টিভির সাবেক সৃজনশীলতা পরিচালক ও নির্মাতা প্রতিষ্ঠান ইমার্জেন্ট অর্ডারের সহপ্রতিষ্ঠাতা জন প্যাপোলা এবং জর্জ মেসন বিশ্ববিদ্যালয় মার্কেটাস সেন্টারের অর্থনীতিবিদ রাস রবার্টস এই ভিডিওটা নির্মাণ করেন। হার্ভার্ড সেইলিং টিম ও আপরাইট সিটিজেন ব্রিগেডের কমেডিয়ান বিলি স্ক্যাফুরি ও অ্যাডাম লাস্টিক যথাক্রমে কেইনস ও হায়েকের চরিত্রে অভিনয় করেন।\n\n\n== সিক্যুয়েল ==\n২০১১ সালের এপ্রিলে ফলো-আপ সঙ্গীত ভিডিও ফাইট অব দ্য সেঞ্চুরি: কেইনস ভার্সাস হায়েক রাউন্ড টু মুক্তি পায়। এই ভিডিওতে অর্থনৈতিক মহামন্দার সময়ে এই দুই অর্থনীতিবিদের প্রতিক্রিয়া পর্যবেক্ষণ করে। ভিডিওর মূল প্রশ্ন হলো কোন ধরনের বাজারব্যবস্থার অর্থনীতি অধিক সফল হয়।\n\n\n== তথ্যসূত্র ==\n\n\n== বহিঃসংযোগ ==\nইউটিউবে ফিয়ার দ্য বুম অ্যান্ড বাস্ট: এ হায়েক ভার্সেস কেইনেস র‍্যাপ অ্যানথেম\nইউটিউবে ফাইট অফ দ্য সেঞ্চুরি: কেইনেস ভার্সেস হায়েক রাউন্ড টু\nইউটিউবে দ্য মেকিং অফ দ্য কেইনস-হায়েক র‍্যাপ: ইকোনমিক থিওরি মিটস পপুলার কালচার"}