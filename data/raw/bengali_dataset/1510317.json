{"pageid": 1510317, "title": "সোনালী গুলাটি", "url": "https://bn.wikipedia.org/wiki?curid=1510317", "content": "সোনালী গুলাটি একজন ভারতীয় আমেরিকান স্বাধীন চলচ্চিত্র নির্মাতা, নারীবাদী, তৃণমূল স্তরীয় কর্মী এবং শিক্ষাবিদ।\nসোনালী ভারতের নতুন দিল্লিতে বড় হয়েছেন। তাঁর মা, একজন শিক্ষিকা এবং টেক্সটাইল ডিজাইনার, তাঁকে একাই বড় করেছেন। সোনালী বেশ কিছু চলচ্চিত্র তৈরি করেছেন যেগুলো বিশ্বব্যাপী পাঁচ শতাধিক চলচ্চিত্র উৎসবে প্রদর্শিত হয়েছে, এর মধ্যে আছে হিরশর্ন মিউজিয়াম, বোস্টনের মিউজিয়াম অফ ফাইন আর্টস, ন্যাশনাল মিউজিয়াম অফ উইমেন ইন দ্য আর্টস এবং মার্গারেট মিড ফিল্ম ফেস্টিভ্যাল, ব্ল্যাক মারিয়া ফিল্ম ফেস্টিভ্যাল, স্লামড্যান্স ফিল্ম ফেস্টিভাল এবং ব্ল্যাকস্টার ফিল্ম ফেস্টিভ্যাল।\nতিনি টেম্পল ইউনিভার্সিটি থেকে ফিল্ম অ্যাণ্ড মিডিয়া আর্টসে এমএফএ এবং মাউন্ট হলিওক কলেজ থেকে ক্রিটিক্যাল সোশ্যাল থট-এ বিএ করেছেন।\nতিনি বর্তমানে ভার্জিনিয়া কমনওয়েলথ ইউনিভার্সিটির ফটোগ্রাফি ও চলচ্চিত্র বিভাগের একজন অধ্যাপক।\n\n\n== চলচ্চিত্র ==\nসোনালী গুলাটি বেশ কয়েকটি স্বল্পদৈর্ঘ্য চলচ্চিত্র এবং একটি পূর্ণ-দৈর্ঘ্যের তথ্যচিত্র তৈরি করেছেন।\nসোনালীর পুরস্কার প্রাপ্ত ২০০৫ সালের তথ্যচিত্র, নলিনী বাই ডে, ন্যান্সি বাই নাইট ভারতে ব্যবসায়িক প্রক্রিয়া বহিরুৎসায়ন (আউটসোর্সিং) -এর অবস্থা অন্বেষণ করে। চলচ্চিত্রটি মার্কিন যুক্তরাষ্ট্র, কানাডা, ইউরোপ, অস্ট্রেলিয়া, নিউজিল্যান্ড, মধ্যপ্রাচ্য, দক্ষিণ এশিয়া এবং উত্তর আফ্রিকার পাবলিক টেলিভিশনে প্রচারিত হয়েছিল।\nতাঁর চলচ্চিত্র আই অ্যাম ১৪টি পুরস্কার জিতেছে এবং এটি ব্যাপকভাবে প্রদর্শিত হয়েছে। সোনালীর পুরস্কার বিজয়ী তথ্যচিত্র আই অ্যাম সম্প্রচারিত হয়েছিল মার্কিন যুক্তরাষ্ট্র এবং পর্তুগালের পাবলিক টেলিভিশন ও কেবল টিভিতে। তাঁর তথ্যচিত্র নলিনী বাই ডে, ন্যান্সি বাই নাইট মার্কিন যুক্তরাষ্ট্র, কানাডা, ইউরোপ, অস্ট্রেলিয়া, নিউজিল্যান্ড, দক্ষিণ এশিয়া এবং উত্তর আফ্রিকার টেলিভিশনে প্রচারিত হয়েছিল।\n\n\n== পুরস্কার ==\nসোনালী গুলাটি চলচ্চিত্রে গুগেনহেইম ফেলো পুরস্কার প্রাপক। তিনি বহু সংস্থা থেকে পুরস্কার অনুদান এবং ফেলোশিপ জিতেছেন, সেগুলি মধ্যে আছে থার্ড ওয়েভ ফাউণ্ডেশন, ওয়ার্ল্ড স্টুডিও ফাউণ্ডেশন, রবার্ট গিয়ার্ড মেমোরিয়াল ফেলোশিপ, ভার্জিনিয়া মিউজিয়াম অফ ফাইন আর্টস ফেলোশিপ, শিল্পকলার শ্রেষ্ঠত্বের জন্য থেরেসা পোলাক পুরস্কার, এশিয়ান আমেরিকান মিডিয়া সেন্টার (সিএএএম) থেকে পুরস্কার, ভিসিইউ স্কুল অফ আর্টস ফ্যাকাল্টি অ্যাওয়ার্ড অফ এক্সেলেন্স, ক্রিয়েটিভ ক্যাপিটাল থেকে অনুদান। তিনি ২০১৩ সালে ফিল্ম / ভিডিওতে একজন গুগেনহেইম ফেলো হয়েছিলেন।\nতাঁর চলচ্চিত্র আই অ্যাম মার্কিন যুক্তরাষ্ট্র এবং ভারতে যে কয়েকটি পুরস্কার জিতেছে, তার মধ্যে আছে:\n\nগে/লেসবিয়ান ফেস্টিভ্যাল প্রাইজ (২০১১), গ্রেট লেক ফিল্ম ফেস্টিভ্যাল \nস্পেশাল জুরি অ্যাওয়ার্ডস (২০১১), কাশিশ মুম্বাই ইন্টারন্যাশনাল ক্যুয়ার ফিল্ম ফেস্টিভ্যাল \nতথ্যচিত্রের জন্য দর্শক পছন্দ পুরস্কার (২০১১), ফিলাডেলফিয়া এশিয়ান আমেরিকান ফিল্ম ফেস্টিভ্যাল \nগ্র্যাণ্ড জুরি পুরস্কার, দশম এশিয়ান ফিল্ম ফেস্টিভ্যাল, ডালাস টিএক্স \nগ্র্যাণ্ড জুরি পুরস্কার: সেরা তথ্যচিত্র, লস অ্যাঞ্জেলেসের ভারতীয় চলচ্চিত্র উৎসব (আইএফএফএলএ) \n\n\n== চলচ্চিত্রের তালিকা ==\nঅক্যুপাই  (কাজ চলছে)\nবাই বাই লুলাবি (২০২৩)\nমাইলস অ্যাণ্ড কিলোমিটারস (২০২১)\nবিগ টাইম- মাই ডুডল ডায়েরি (২০১৫)\nআই অ্যাম (২০১১)\n২৪ ফ্রেম পার ডে (২০০৮)\nনলিনী বাই ডে, ন্যান্সি বাই নাইট (২০০৫)\nহোয়্যার ইজ দেয়ার রুম? (২০০২)\nনেম আই কল মাইসেলফ (২০০১)\nবেয়ারফিট (২০০০)\nসাম টোটাল (১৯৯৯)\n\n\n== রচনা ==\n\"প্লেস অফ সেফ ল্যাণ্ডিং\" কুইয়ার পোটলি - ভারতে শহুরে কুইয়ার স্থানের স্মৃতি, কল্পনা এবং পুনর্কল্পনা, সম্পাদনা পবন ধল, QI পাবলিশিং, ২০১৬\n\"দ্য ফাইট টু লিভ\", আউটলুক, আউটলুক পাবলিশিং গ্রুপ, ২ জুলাই ২০১৫\n\"ওয়েলকাম টু ইয়োর ওন ফেস্টিভ্যাল: নিগাহ কুইয়ারফেস্ট'০৭-এর পর্যালোচনা।\" বিবলিও: বইয়ের পর্যালোচনা, খণ্ড। XII নং ৫ এবং ৬, জুন ২০০৭\n\"কনফেশন অফ এ ডেসিডাইক: এ ফিল্মমেকার্স জার্নি ফ্রম ইগনোরেন্স।\" ট্রাইকোন ম্যাগাজিন, খণ্ড। ২০, নং ৪ মার্চ ২০০৬\n\"সাম টোটাল।\" বিকজ আই হ্যাভ এ ভয়েস, কুইয়ার পলিটিক্স ইন ইণ্ডিয়া, সম্পাদনা অরবিন্দ নারাইন এবং গৌতম ভান, ইয়োডা প্রেস, ২০০৫\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nইন্টারনেট মুভি ডেটাবেজে Sonali Gulati (ইংরেজি)\n[১]  ওয়েব্যাক মেশিনে আর্কাইভকৃত ৪ ডিসেম্বর ২০১৫ তারিখে\n[২]"}