{"pageid": 1048236, "title": "জগন্নাথ সরকার (বিজেপির রাজনীতিবিদ)", "url": "https://bn.wikipedia.org/wiki?curid=1048236", "content": "জগন্নাথ সরকার (জন্ম: ২রা জানুয়ারী ১৯৬৩) হলেন একজন ভারতীয় রাজনীতিবিদ যিনি ২০১৯ সালে রানাঘাট লোকসভা কেন্দ্রের সাংসদ নির্বাচিত হন ।\n\n\n== ব্যক্তিগত জীবন ==\nজগন্নাথ সরকারের জন্ম ১৯৬৩ সালের ২ জানুয়ারি পশ্চিমবঙ্গের বাঁকুড়া জেলায় ভীম চন্দ্র সরকার এবং ননী বালা সরকারের ঘরে।  তিনি ১৯৮৪ সালে শান্তিপুর কলেজ থেকে কলাবিদ্যায় স্নাতক এবং ১৯৮৬-১৯৮৭ সালে কল্যাণী বিশ্ববিদ্যালয় থেকে বি এড ডিগ্রি অর্জন করেন।   ১৯৯৯ সালের ২ নভেম্বর অর্পিতা সরকারের (বৈদ্য) সাথে বিবাহবন্ধনে আবদ্ধ হন; তাদের এক পুত্র এবং একটি কন্যা রয়েছে। জগন্নাথ সরকার পেশায় একজন শিক্ষক ও কৃষক। \n\n\n== রাজনৈতিক পেশা ==\nসরকার ভারতীয় জনতা পার্টির নদিয়া জেলা শাখার সাধারণ সম্পাদক। মুকুটমণি অধিকারীর মনোনয়ন প্রত্যাখ্যান হওয়ার পরে, ২০১৯ সালের ১০ই এপ্রিল দল তাকে রানাঘাট আসন থেকে ২০১৯ সালের ভারতীয় সাধারণ নির্বাচনের জন্য প্রার্থী মনোনীত করেছিল।  ২৩ শে মে, তার নিকটতম প্রতিদ্বন্দ্বী, তৃণমূল কংগ্রেসের রূপালী বিশ্বাসকে পরাজিত করে তিনি লোকসভায় নির্বাচিত হয়েছিলেন। \n\n\n== তথ্যসূত্র =="}