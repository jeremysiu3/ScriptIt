{"pageid": 1489745, "title": "ক্লিয়ার লিনাক্স ওএস", "url": "https://bn.wikipedia.org/wiki?curid=1489745", "content": "ক্লিয়ার লিনাক্স ওএস একটি লিনাক্স ডিস্ট্রিবিউশন, যা ইন্টেলের ০১.অর্গ উন্মুক্ত উৎস প্ল্যাটফর্মে ডেভেলপ এবং মেইন্টেইন করা হয়েছে এবং ইন্টেলের মাইক্রোপ্রসেসরের জন্য পারফরম্যান্স এবং সিকিউরিটির ওপর জোর দিয়ে অপটিমাইজ করা হয়েছে। এর অপ্টিমাইজেশনগুলি এএমডি সিস্টেমগুলিতেও কার্যকর। ক্লিয়ার লিনাক্স ওএস একটি রোলিং রিলিজ মডেল অনুসরণ করে। এটি একটি সাধারণ উদ্দেশ্য লিনাক্স ডিস্ট্রিবিউশন হিসেবে ব্যবহারের জন্য তৈরি করা হয়নি; এটি ডেভঅপ্স, এআই অ্যাপ্লিকেশন ডেভেলপমেন্ট, ক্লাউড কম্পিউটিং এবং কন্টেইনারের জন্য আইটি প্রফেশনালদের দ্বারা ব্যবহারের জন্য ডিজাইন করা হয়েছে।\n\n\n== ইতিহাস ==\n২০১৫ সালে, ভ্যানকুভারে অনুষ্ঠিত ইন্টেল ওপেনস্ট্যাক সামিট ২০১৫-এ ক্লিয়ার লিনাক্স ওএস চালু করেছিল। প্রাথমিকভাবে, এটি ক্লাউড ব্যবহারের মধ্যে সীমাবদ্ধ ছিল।  ইন্টেল কন্টেইনার নিরাপত্তার জন্য ক্লিয়ার কন্টেইনার প্রকল্প শুরু করে। ২০১৫ সালে, মূলত, ক্লিয়ার লিনাক্স ওএস একটি একক একক ইউনিট হিসাবে স্থাপন করা হয়েছিল। ২০১৯ সালের মে মাসে, ক্লিয়ার লিনাক্স ওএস একটি নতুন ডেস্কটপ ইনস্টলার প্রকাশ করেছে এবং একটি সহায়তা ফোরাম শুরু করেছে।\nক্লিয়ার লিনাক্স ওএস মাইক্রোসফট আজুরে মার্কেটপ্লেস, এবং আমাজন ওয়েব সার্ভিসেস মার্কেটপ্লেসের মাধ্যমে উপলব্ধ।\n\n\n== আবশ্যকীয় প্রযুক্তি ==\nক্লিয়ার লিনাক্স অপারেটিং সিস্টেম ২য় প্রজন্মের ইন্টেল কোর (স্যান্ডি ব্রিজ) সিপিইউ এবং পরবর্তী, জিয়ন ই৩ এবং পরবর্তী, এবং সিলভারমন্ট-ভিত্তিক ইন্টেল অ্যাটম সি২০০০ এবং ই৩৮০০ প্রসেসর সমর্থন করে। একটি ইনস্টল করা সিস্টেম ইএফআই বুট লোডার বা সিস্টেমডি-বুটের মাধ্যমে বুট হয়। সর্বনিম্ন সিস্টেম প্রয়োজনীয়তা হল এসএসই৪ এবং সিএলএমইউল (ক্যারি-লেস গুণন), সেইসাথে ইউইএফআই।\n\n\n== বৈশিষ্ট্য ==\nক্লিয়ার লিনাক্স ওএস রেফারেন্স স্ট্যাক ব্যবহার করে ইমেজ ইনস্টল করার জন্য যা অপ্টিমাইজ করা হয় এবং নির্দিষ্ট ব্যবহারের ক্ষেত্রে একসাথে পরীক্ষা করা হয়। এটি ব্যবহারকারীর ডেটা এবং সিস্টেম কনফিগার ফাইলগুলির মধ্যে একটি কঠোর বিভাজন ব্যবহার করে, যাকে স্টেটলেস বলা হয়, যাতে একটি ভুল কনফিগার করা সিস্টেম এখনও সঠিকভাবে বুট হয় এবং তারপরে একটি ফ্যাক্টরি রিসেট সম্পাদন করে যাতে এটি পুনরায় কনফিগার করা যায়।\n\n\n=== ডেস্কটপ ===\nপূর্বনির্ধারিতভাবে ক্লিয়ার লিনাক্স ওএস গানোম ডেস্কটপ এনভায়রনমেন্টসহ আসে, যার বেশিরভাগ গ্রাফিকাল প্রভাব নিষ্ক্রিয় করা থাকে। কেডিই প্লাজমা এবং এক্সএফসিই ইনস্টলেশনের জন্য উপলব্ধ।\n\n\n=== প্যাকেজ ব্যবস্থাপনা ===\nপ্যাকেজগুলি সাধারণত swupd এর সাহায্যে বান্ডেলের মাধ্যমে ইনস্টল এবং হালনাগাদ করা হয়, যাকে একটি ওএস-স্তরের সফটওয়্যার হালানাগদ প্রোগ্রাম হিসাবে বর্ণনা করা হয়, হালানাগদের আকার ছোট করতে ডেল্টা হালানাগদ ব্যবহার করে। ফ্ল্যাটপ্যাকও পূর্ব থেকে ইনস্টল করা থাকে এবং প্যাকেজ ইনস্টল ও ব্যবহার করতে ব্যবহার করা যেতে পারে।\nমিক্সার হল ৩য়-পক্ষ-বান্ডেল তৈরির টুল, যা পরে swupd ব্যবহার করে ইনস্টল করা যেতে পারে।\n\n\n== প্রতিযোগী ==\nকন্টেইনারের জন্য:\n\nফেডোরা কোরওএস\nর্যাঞ্চারওএস\nস্ন্যাপি উবুন্টু কোর\nভিএমওয়্যার প্রজেক্ট ফটন ওএস\nস্মার্টওএস\nরেজিনওএস\nওপেনসুস মাইক্রোওএস\nবেয়ার মেটাল কন্টেইনার\n\n\n== নাম ==\nক্লিয়ার লিনাক্সকে প্রারম্ভিক ডকুমেন্টেশনে ক্লিয়ার লিনাক্স™ ওএস হিসাবে উল্লেখ করা হয়েছিল, পরে ক্লিয়ার লিনাক্স* ওএস হিসাবে একটি সংশ্লিষ্ট পাদটীকাসহ স্বীকার করা হয়েছিল যে \"লিনাক্স\" এর অধিকার অন্যদের দখলে থাকতে পারে।  ক্লিয়ার লিনাক্স ওএস কে বইপত্রে ক্লিয়ার লিনাক্স™ ওএস, ক্লিয়ার লিনাক্স*ওএস, ক্লিয়ার লিনাক্স ওএস, ক্লিয়ার লিনাক্স*, ক্লিয়ার লিনাক্স হিসাবে উল্লেখ করা হয়েছে।\n\n\n== তথ্যসূত্র ==\n\n\n== আরও পড়ুন ==\nLegay, Damien; Decan, Alexandre (২০২০)। \"On Package Freshness in Linux Distributions\"। 2020 IEEE International Conference on Software Maintenance and Evolution (ICSME)। পৃষ্ঠা 682–686। arXiv:2007.16123 । আইএসবিএন 978-1-7281-5619-4। ডিওআই:10.1109/ICSME46990.2020.00072। \n\n\n== বহিঃসংযোগ ==\nদাপ্তরিক ওয়েবসাইট\nডিস্ট্রোওয়াচ-এ  ক্লিয়ার লিনাক্স ওএস"}