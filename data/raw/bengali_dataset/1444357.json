{"pageid": 1444357, "title": "পরিবেশ, পানি ও কৃষি মন্ত্রণালয় (সৌদি আরব)", "url": "https://bn.wikipedia.org/wiki?curid=1444357", "content": "পরিবেশ, পানি ও কৃষি মন্ত্রণালয় (আরবি: وزارة البيئة والمياه والزراعة) হলো সৌদি আরবের একটি সরকারী মন্ত্রণালয়। এ মন্ত্রণালয় সৌদি আরবের পরিবেশ ও প্রাকৃতিক সম্পদের স্থায়িত্ব অর্জনের জন্য দায়ী। এছাড়া পানি ও খাদ্য নিরাপত্তা অর্জনে অবদান রাখে এমন নীতি প্রণয়ন ও প্রয়োগের দায়িত্ব এ মন্ত্রণালয়ের। এ মন্ত্রণালয়ের বর্তমান মন্ত্রী হলেন আব্দুর রহমান আল-ফাদলি। তিনি ২০১৫ সালের ১৫ জানুয়ারি থেকে কৃষিমন্ত্রী হিসাবে নিযুক্ত হন এবং ২০১৬ সালের মে মাসে পরিবেশ, পানি ও কৃষি মন্ত্রণালয়ের নাম সংশোধন করার পরেও তার এ পদ বজায় ছিলো।\n\n\n== ইতিহাস ==\n১৯৪৭ সালে অর্থ মন্ত্রণালয়ের অধীনে কৃষি অধিদপ্তর প্রতিষ্ঠিত হয়েছিলো এবং জমি ও সেচ উন্নয়ন এবং বাঁধ নির্মাণের মতো কৃষির দায়িত্ব অর্পণ করা হয়েছিলো। এই সত্তাটি পরে ১৯৫৩ সালে কৃষি ও পানি মন্ত্রণালয়ে রূপান্তরিত হয় এবং সুলতান বিন আবদুল আজিজ ১৯৫৩ সালে কৃষিমন্ত্রী নিযুক্ত হন। তাঁর কার্যকাল ১৯৫৫ সাল পর্যন্ত স্থায়ী হয়েছিলো। ২০০২ সালে পানি খাতকে মন্ত্রণালয় থেকে পৃথক করে কৃষি মন্ত্রণালয়ে পরিণত করা হয়। তবে ২০১৬ সালে কৃষি মন্ত্রণালয়ের নাম পুনরায় সংশোধন করে পরিবেশ, পানি ও কৃষি মন্ত্রণালয় করা হয়।\n\n\n== উদ্দেশ্যসমূহ ==\nপরিবেশ, পানি ও কৃষি নিয়ে মন্ত্রণালয়ের উদ্দেশ্য রয়েছে। এই উদ্দেশ্যগুলির মধ্যে রয়েছে পরিবেশ এবং প্রাকৃতিক সম্পদের উন্নয়ন ও সংরক্ষণ। পাশাপাশি পানি ও খাদ্য নিরাপত্তার অর্জনও।\n\n\n== উপ-মন্ত্রণালয় ==\nপরিবেশ অধিদপ্তর।\nপানি অধিদপ্তর।\nকৃষি অধিদপ্তর।\nভূমি ও জরিপ অধিদপ্তর।\nপ্রাণী সম্পদ অধিদপ্তর।\nপরিকল্পনা ও বাজেট পরিদপ্তর।\nভাগ করা পরিষেবা অধিদপ্তর।\nঅর্থনৈতিক বিষয় ও বিনিয়োগ অধিদপ্তর।\n\n\n== বিভাগসমূহ ==\nউদ্ভিদ স্বাস্থ্য বিভাগ\n\n\n== মন্ত্রীদের তালিকা ==\n\n\n== আরও দেখুন ==\nসৌদি আরবের মন্ত্রণালয়\nজাতীয় আবহাওয়া কেন্দ্র (সৌদি আরব)\nবন্যপ্রাণী জাতীয় কেন্দ্র (সৌদি আরব)\n\n\n== তথ্যসূত্র =="}