{"pageid": 1463161, "title": "ইশা চাওলা", "url": "https://bn.wikipedia.org/wiki?curid=1463161", "content": "ইশা চাওলা (জন্ম: ৬ মার্চ ১৯৮৮) একজন ভারতীয় অভিনেত্রী, যিনি প্রধানত তেলুগু চলচ্চিত্রে কাজ করেন। তিনি প্রেমা কাভালি (২০১১) চলচ্চিত্রের মাধ্যমে অভিনয়ে আত্মপ্রকাশ করেছিলেন।\n\n\n== প্রারম্ভিক জীবন ==\nইশা চাওলা ১৯৮৮ সালের ৬ মার্চ ভারতের দিল্লিতে জন্মগ্রহণ করেন। তিনি রাষ্ট্রবিজ্ঞানে স্নাতক সম্পন্ন করেছেন।\n\n\n== কর্মজীবন ==\nইশা চাওলা ২০১১ সালে অভিনেতা আদির বিপরীতে কে. বিজয়া ভাস্কর পরিচালিত প্রেমা কাভালি চলচ্চিত্রে অভিনয়ের মাধ্যমে অভিনয়ে আত্মপ্রকাশ করেন। তিনি নন্দমুরি বলকৃষ্ণের বিপরীতে পুলা রাঙ্গাডু ও শ্রীমাননারায়াণা চলচ্চিত্রে অভিনয় করেছেন। ২০১৩ সালে তিনি মিস্টার পেলিকোডুকু চলচ্চিত্রে অভিনয় করেছিলেন, যেটি ছিল তনু ওয়েডস মনু (২০১১) চলচ্চিত্রের পুনর্নির্মাণ। পরবর্তীতে তিনি জাম্প জিলানি (২০১৪) চলচ্চিত্রে অভিনয় করেন। ২০১৬ সালে তিনি অভিনেতা দর্শনের বিপরীতে বিরাট চলচ্চিত্রে অভিনয়ের মাধ্যমে কন্নড় চলচ্চিত্রে আত্মপ্রকাশ করেন। তিনি এম. এস. রাজু পরিচালিত রম্ভা উর্বশী মেনকা চলচ্চিত্রে অভিনয় করেছিলেন, যে চলচ্চিত্রে আরো অভিনয় করেছেন তৃষা কৃষ্ণন ও নিকেশা প্যাটেল; যদিও চলচ্চিত্রটি পরবর্তীতে স্থগিত হয়ে গিয়েছিল।\n\n\n== অভিনীত চলচ্চিত্র ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে ইশা চাওলা  (ইংরেজি)\nইন্সটাগ্রামে ইশা চাওলা"}