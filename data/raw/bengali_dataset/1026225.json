{"pageid": 1026225, "title": "আমিনা আহমেদ আহুজা", "url": "https://bn.wikipedia.org/wiki?curid=1026225", "content": "আমিনা আহমেদ আহুজা হলেন একজন ভারতীয় চিত্রশিল্পী, ক্যালিগ্রাফার, লেখিকা এবং ভাষাতত্ত্ববিদ। তিনি উর্দু কবিতা-অনুপ্রাণিত শিল্পকর্মের জন্য সমধিক পরিচিত।\n\n\n== জীবনী ==\nআমিনা আহমেদ আহুজা একজন ব্রিটিশ মাতৃগর্ভে জন্মগ্রহণ করেছিলেন। তাঁর বাবা ছিলেন ব্যারিস্টার ও সাহিত্যিক নুরউদ্দিন আহমেদ। আমিনা লন্ডনের স্লেইড স্কুল অফ আর্টে শিল্পকলার প্রশিক্ষণ নিয়েছিলেন। তিনি জওহরলাল নেহরু বিশ্ববিদ্যালয়ের (জেএনইউ) রুশ বিভাগীয় অনুষদের একজন প্রাক্তন সদস্যা এবং রুশ ছাড়াও তিনি ফারসি, জার্মান, ফরাসি, হিন্দি এবং ইংরেজি ভাষায় দক্ষ ছিলেন। কর্মজীবনে তিনি কলাম্বিয়া বিশ্ববিদ্যালয়ে কবিতার প্রভাষিকা এবং হার্ভার্ড বিশ্ববিদ্যালয়ের আর্টিস্ট ইন রেসিডেন্স ছিলেন। এছাড়াও মস্কো, টোকিও, নিউ ইয়র্ক, ভেনিজুয়েলা, কলাম্বিয়া সহ ভারত এবং ভারতের বাইরে বহু জায়গায় তাঁর চিত্রের প্রদর্শনী হয়েছে। আলেক্সেই কোসিগিন, নিকোলাই বুলগানিন, নিকিতা ক্রুশ্চেভ এবং লিওনিদ ব্রেজনেভের মত গণ্যমান্য সোভিয়েত ব্যক্তিদের ভারত সফরকালে, তাঁদের জন্য সরকারী অনুবাদক হিসাবে কাজ করেছিলেন তিনি।\nতিনি ইউএসএসআর প্রাক্তন দূত এবং কূটনীতিক বিষ্ণু আহুজার সাথে বিবাহবন্ধনে আবদ্ধ হয়েছিলেন এবং স্বামীর সাথে বহু দেশ ঘুরে দেখার সুযোগ তাঁর হয়েছিল। তাঁর স্বামী এখন মৃত্যুবরণ করেছেন।\n\n\n== প্রকাশনা ==\nতিনি ২০০৯ সালে পেঙ্গুইন বুক্‌স কর্তৃক প্রকাশিত উর্দু ভাষায় লেখা ক্যালিগ্রাফি ইন ইসলাম বইটির লেখিকা।\n\n\n== পুরস্কার এবং সম্মাননা ==\nশিল্পকলায় অসাধারণ অবদানসমূহের জন্য ২০০৯ সালে ভারত সরকার তাঁকে দেশের চতুর্থ সর্বোচ্চ বেসামরিক সম্মাননা পদ্মশ্রীতে ভূষিত করেছিল।\n\n\n== তথ্যসূত্র ==\n\n\n== আরও পড়ুন ==\nআমিনা আহমেদ আহুজা (২০০৯)। ক্যালিগ্রাফি ইন ইসলাম। পেঙ্গুইন বুক্‌স। পৃষ্ঠা ১২০। আইএসবিএন 9780670082605।"}