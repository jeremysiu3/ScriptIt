{"pageid": 14077, "title": "দি আলেক্‌জান্ড্রিয়া কোয়ার্টেট", "url": "https://bn.wikipedia.org/wiki?curid=14077", "content": "দি আলেক্‌জান্ড্রিয়া কোয়ার্টেট (ইংরেজি: The Alexandria Quartet) ব্রিটিশ লেখক লরেন্স ডুরেল-এর লেখা একটি ইংরেজি উপন্যাস চতুষ্টয়। উপন্যাস চারটি ১৯৫৭ থেকে ১৯৬০ সালের মধ্যে প্রকাশিত হয়। এগুলি সমালোচকদের কাছে ও বাণিজ্যিকভাবে---উভয় ক্ষেত্রেই সফল হয়েছিল। বইগুলিতে দ্বিতীয় বিশ্বযুদ্ধের আগে ও চলাকালে মিশরের আলেকজান্দ্রিয়াতে ঘটে যাওয়া কিছু ঘটনা ও সেগুলিতে অংশ নেওয়া চরিত্রদের একটি কাহিনী বর্ণিত হয়েছে।\nউপন্যাস চারটি হল:\n\nজাস্টিন (১৯৫৭)\nবালথাজার (১৯৫৮)\nমাউন্টঅলিভ (১৯৫৮)\nক্লেয়া (১৯৬০)\nবালথাজার-এর উপক্রমণিকাতে ডুরেল উল্লেখ করেন যে উপন্যাস চারটিতে আধুনিক প্রেমকে উপজীব্য করে আপেক্ষিকতা, অবিচ্ছিন্নতা এবং কর্তা-কর্ম সম্পর্ক উদ্ঘাটনের চেষ্টা করা হয়েছে। এগুলিতে একই ঘটনাধারা একাধিক মানুষের বিভিন্ন দৃষ্টিভঙ্গি থেকে বর্ণনা করা হয়েছে।\n\n\n== তথ্যসূত্র =="}