{"pageid": 1524380, "title": "বিশ্ব ক্রেতা অধিকার দিবস", "url": "https://bn.wikipedia.org/wiki?curid=1524380", "content": "বিশ্ব ক্রেতা অধিকার দিবস হলো ক্রেতাদের অধিকার ও সুরক্ষার স্বার্থে পালিত একটি আন্তর্জাতিক দিবস। প্রতি বছর ১৫ মার্চ দিনটি পালিত হয়। এই দিনটি প্রথম উদযাপিত হয় ১৯৮৩ সালে। ১৯৬২ সালের এই দিনটিতেই মার্কিন প্রেসিডেন্ট জন এফ কেনেডি ক্রেতাদের অধিকারকে স্বীকৃতি জানিয়ে মার্কিন কংগ্রেসে এই বিষয়ে ভাষণ দিয়েছিলেন।\n\n\n== উদ্দেশ্য এবং ভাবনা ==\nবিশ্ব ক্রেতা অধিকার দিবসের মূল উদ্দেশ্য পৃথিবী জুড়ে ক্রেতাদের বিভিন্ন বিষয়ে সতর্ক করা। তাদের সঠিক অধিকার সম্পর্কে  সচেতন করা। ২০২৪ সালে এই দিনটির ভাবনা ছিল অনলাইন পেমেন্টের নানা দিক নিয়ে সচেতনতা। \n২০২৫ সালে বিশ্ব ক্রেতা অধিকার দিবসের মূল ভাবনা হল, ‘সুস্থিত জীবনশৈলীর দিকে মসৃণ রূপান্তর’। ক্রেতাদের কাছে সুস্থিত ও সুস্বাস্থ্যকর জীবনশৈলীর নানা দ্রব্য সঠিক মূল্যে পৌঁছে দেওয়ার প্রয়োজনীয়তাকে তুলে ধরা হয়েছে এই ভাবনায়। মৌলিক চাহিদা ও অধিকারের কথা এতে আছে। জীবনযাপনের জন্য প্রয়োজনীয় পথের ওপর গুরুত্ব দিয়ে বিশ্বজুড়ে ক্রেতা সুরক্ষা ও ক্রেতা অধিকারের ওপর জোর দেওয়া হয়েছে।\n\n\n== তথ্যসূত্র =="}