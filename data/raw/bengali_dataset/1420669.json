{"pageid": 1420669, "title": "ইউলোথ্রিক্স", "url": "https://bn.wikipedia.org/wiki?curid=1420669", "content": "ইউলোথ্রিক্স হল ইউলোট্রিকাসি পরিবারের সবুজ শৈবালের একটি গণ।\nইউলোথ্রিক্স হল শাখাবিহীন ফিলামেন্টাস সবুজ শৈবালের একটি গণ, সাধারণত তাজা ও সামুদ্রিক জলে পাওয়া যায়। এটির কোষগুলি সাধারণত এটির দৈর্ঘ্যের মতোই প্রশস্ত হয়, এবং বসন্ত ও শীতের নিম্ন তাপমাত্রায় তারা টিকে থাকে। এরা একটি পরিবর্তিত হোল্ডফাস্ট কোষ দ্বারা পৃষ্ঠের সাথে সংযুক্ত হয়ে যায়। প্রজনন সাধারণত উদ্ভিজ্জ হয়। এরা প্রকৃতকোষী ও বহুকোষী। কারণ, কোষগুলোর নির্দিষ্ট কাজ রয়েছে; যেমনঃ সবচেয়ে নিচের কোষটি হোল্ডফাস্ট হিসেবে কাজ করে এবং এতে ক্লোরোপ্লাস্ট থাকে না, এবং শীর্ষস্থ কোষটি গম্বুজাকৃতির।\nএই গণের মধ্যে রয়েছেঃ\n\nইউলোথ্রিক্স একুয়ালিস কুটজিং\nইউলোথ্রিক্স মনিলিফরমিস কুটজিং\nইউলোথ্রিক্স ফ্ল্যাকা (ডিলউইন) থুরেট, লে জোলিস\nইউলোথ্রিক্স ইমপ্লেক্সা (কুটজিং) কুটজিং\nইউলোথ্রিক্স স্পেসিওসা (কারমাইকেল এক্স হার্ভে, হুকার) কুটজিং\nইউলোথ্রিক্স টেনেরিমা কুটজিং\nইউলোথ্রিক্স টেনুইসিমা কুটজিং\nইউলোথ্রিক্স জোনাটা (ওয়েবার ও মোর) কুটজিং\n\n\n== গঠন ==\n\nউদ্ভিদগাত্র শাখাবিহীন, একক ফিলামেন্ট দ্বারা গঠিত। ফিলামেন্টের কোষগুলো শেষ থেকে শেষ পর্যন্ত সজ্জিত থাকে। এগুলো কোণাকার বা ব্যারেল আকৃতির। শীর্ষস্থ কোষটি এটির প্রান্তভাগে কিছুটা গোলাকার, যেখানে মূলগত কোষটি প্রলম্বিত হয়। একে বেসাল হোল্ডফাস্টও বলা হয়, যা ফিলামেন্টকে উপস্তরের সাথে সংযুক্ত করে। কোষপ্রাচীর প্রোপেকটিন ও সেলুলোজ দিয়ে গঠিত এবং এতে মিউসাইলেজের অভাব রয়েছে। প্রতিটি কোষে একটি একক গার্ডল-স্বরূপ ও পার্শ্বগঠনকারী ক্লোরোপ্লাস্ট থাকে এবং প্রতিটি ক্লোরোপ্লাস্টে দুইটি থেকে অনেকগুলি পাইরেনয়েড থাকে।\n\n\n== প্রজনন ==\nউদ্ভিজ্জ, দুর্ঘটনাজনিত ফিলামেন্ট ভাঙ্গন, অযৌন ও যৌন পদ্ধতির মাধ্যমে ইউলোথ্রিক্সে প্রজনন হয়।\n\n\n=== উদ্ভিজ্জ প্রজনন ===\nউদ্ভিজ্জ প্রজননের সাধারণ পদ্ধতিগুলো হল খণ্ডন এবং অ্যাকিনেট গঠন।\n\n\n==== খণ্ডন ====\n'ইউলোথ্রিক্স'-এর উদ্ভিজ্জ কোষগুলো দুর্ঘটনাক্রমে ছোট ছোট টুকরো হয়ে যায়। প্রতিটি খণ্ড একটি নতুন ফিলামেন্টে বিকশিত হয়।\n\n\n==== অ্যাকিনেট গঠন ====\nইউলোথ্রিক্সের কিছু উদ্ভিজ্জ কোষ পুরু প্রাচীরযুক্ত অ্যাকিনেটে রূপান্তরিত হয়। মজুদকৃত খাদ্য অ্যাকিনেটের মধ্যে জমা হয়। যখন পরিস্থিতি অনুকূল হয়, তখন প্রতিটি অ্যাকিনেট একটি নতুন উদ্ভিদে বিকশিত হয়।\n\n\n== তথ্যসূত্র =="}