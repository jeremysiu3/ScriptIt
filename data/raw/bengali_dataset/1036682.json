{"pageid": 1036682, "title": "আলোয়ারপেট", "url": "https://bn.wikipedia.org/wiki?curid=1036682", "content": "আলোয়ারপেট দক্ষিণ ভারতের তামিলনাড়ু রাজ্যের চেন্নাই জেলার একটি অঞ্চল৷ এটি মূলত মধ্য চেন্নাইয়ের বৃহত্তর তেনামপেটের একটি বসতি লোকালয়৷ চেন্নাইয়ের উপবৃত্ত বসতি যুক্ত অঞ্চলগুলির মধ্যে এটি একটি।‌\nভৌগোলিক অবস্থানের কারণে আলোয়ারপেটথেকে চেন্নাই এর বিভিন্ন প্রান্তের একাধিক লোকালয় যাওয়ার পর্যাপ্ত সুযোগ-সুবিধা রয়েছে, এই কারণে একে \"হার্ট অব চেন্নাই\" বা চেন্নাইয়ের হৃৎপিণ্ড বলা হয়ে থাকে। চেন্নাই সেন্ট্রাল রেলওয়ে স্টেশন এবং চেন্নাই আন্তর্জাতিক বিমানবন্দর যথাক্রমে ৭ কিলোমিটার এবং ১১ কিলোমিটারের মধ্যে অবস্থিত। চেন্নাই মেট্রোর নীল লাইনের তেনামপেট মেট্রো স্টেশন এই লোকালয়ের নিকটতম৷ চেন্নাই মেট্রোরেল প্রজেক্টের দ্বিতীয় পর্যায়ের সম্প্রসারণ পরিকল্পনায় আলোয়ারপেটে একটি মেট্রো রেলওয়ে স্টেশন উদ্বোধনের পরিকল্পনা রয়েছে। ২০২১ খ্রিস্টাব্দের মার্চ মাসে এই প্রস্তাব দেওয়া হলেও আবাসিকদের আপত্তি কাটিয়ে আশা করা যায় আগামী ৫ থেকে ৭ বছরের মধ্যেই এই পরিকল্পনা সাফল্য পাবে।\nআলোয়ারপেট তামিল ও হিন্দি অভিনেতা কামাল হাসানের বাসস্থান, বশূল রাজা এমবিবিএস সিনেমার 'আলোয়ারপেট্টা আণ্ডব বেট্টিয়া পোট্টু তাণ্ডব' গানের মাধ্যমে এই স্বীকৃতি দিয়েছেন৷ চেন্নাই সুপার কিংস দলের মালিক ও ইণ্ডিয়ান সিমেণ্টস-এর ম্যানেজিং ডাইরেক্টর এন. শ্রীনিবাসনও এখানকার বাসিন্দা৷ চেন্নাইয়ের অন্যতম বিলাসবহুল বোট ক্লাব রোড লোকালয় নিকটেই অবস্থিত৷\n\n\n== অবস্থান ==\nআলোয়ারপেটের উত্তর দিকে তেনামপেট, উত্তর পূর্ব ও পূর্ব দিকে ময়িলাপুর, উত্তর পশ্চিম দিকে ত্যাগরায়নগর, পশ্চিম ও দক্ষিণ পশ্চিম দিকে নন্দনম, দক্ষিণ দিকে রাজা আন্নামালাইপুরম ও দক্ষিণ পূর্ব দিকে মন্দবেলী ও অভিরামপুরম রয়েছে৷\n\n\n== তথ্যসূত্র =="}