{"pageid": 1102328, "title": "পদিপিসির বর্মিবাক্স", "url": "https://bn.wikipedia.org/wiki?curid=1102328", "content": "পদিপিসির বর্মিবাক্স  খ্যাতনামা বাঙালি অভিনেত্রী ও পরিচালক অরুন্ধতী দেবী পরিচালিত বাংলা অ্যাডভেঞ্চার কমেডি চলচ্চিত্র। প্রখ্যাত ভারতীয় বাঙালি লেখিকা  লীলা মজুমদারের একই নামের ছোটদের উপন্যাস অবলম্বনে নির্মিত হয়েছে চলচ্চিত্রটি।  ১৯৭২ খ্রিস্টাব্দে অনিন্দ্য চিত্রের ব্যানারে ছবিটি মুক্তিলাভ করে এবং  এটি অরুন্ধতী দেবী পরিচালিত চলচ্চিত্রগুলির মধ্যে সবচেয়ে বিখ্যাত।\n\n\n== পটভূমি ==\nখোকা নামের এক স্কুলছাত্র, সে তার কাকার বাড়ীতে গিয়ে অল্পবয়স্কা বিধবা \"পদি\" পিসির গল্পকথা শোনে। সে একবার তার খুড়োর বাড়ি যায় তার সঙ্গে দেখা করতে। কিন্তু পথে এক দস্যু তাকে আক্রমণ করে। কিন্তু যখন খুড়ো একথা জানতে পারলো, সে তাকে তার লুটপাটের মূল্যবান জিনিস থেকে ঘুষ দিল, যাতে সে খবর যেন সকলে জানতে না পারে। পদি পিসি তখন খুড়োর বাড়িতেই সেসব একটা দামি বর্মিবাক্সে ভরে গোপনস্থানে লুকিয়ে রেখেছিল এবং এই ব্যাপারটি পদি পিসির মৃত্যুর আগে পর্যন্ত তার ছেলে গজা ছাড়া কেউ জানত না। পরিবারের সমস্ত সদস্য তন্ন তন্ন করে খুঁজেও হারানো বাক্সটিকে উদ্ধার করতে পারলো না। এমনকি এক প্রাইভেট গোয়েন্দা নিযুক্ত হলেও, সেও কুল কিনারা করতে ব্যর্থ হয়। শেষে কীভাবে তা উদ্ধার করা হয় তা নিয়েই রহস্যঘন গল্পের উপস্থাপনা।  \n\n\n== অভিনয়ে ==\nছায়া দেবী পদি পিসির ভূমিকায়\nঅজিতেশ বন্দ্যোপাধ্যায় দস্যু খুড়োর ভূমিকায়\nরবি ঘোষ প্রাইভেট গোয়েন্দার ভূমিকায়\nজহর রায়\nরুদ্রপ্রসাদ সেনগুপ্ত\nচিন্ময় রায়\nনৃপতি চট্টোপাধ্যায়\nহারাধন বন্দ্যোপাধ্যায়\nকেতকী দত্ত\nরাজলক্ষ্মী দেবী\nমৃণাল মুখোপাধ্যায়\nতপতী ঘোষ\nনির্মল কুমার\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে পদিপিসির বর্মিবাক্স  (ইংরেজি)"}