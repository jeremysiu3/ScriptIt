{"pageid": 1515454, "title": "ফ্রেন্ডলি রাইভালরি", "url": "https://bn.wikipedia.org/wiki?curid=1515454", "content": "ফ্রেন্ডলি রাইভালরি (কোরীয়: 선의의 경쟁, ইংরেজি: Friendly Rivalry) হলো একটি দক্ষিণ কোরীয় টিন ড্রামা ভিত্তিক টেলিভিশন ধারাবাহিক। কিম তে-হির পরিচালনায় নির্মিত এই ধারাবাহিকটি রচনা করেছেন কিম তে-হি এবং মিন ইয়ে-জি। লি হে-রি, চুং সু-বিন, কাং হে-ওন, ও উ-রি এবং চোই ইয়ং-জের মতো অভিনয়শিল্পীগণ এই ধারাবাহিকে অভিনয় করেছেন।\nমূলত কোরীয় ভাষায় নির্মিত এই ধারাবাহিকটি ২০২৫ সালের ১০ই ফেব্রুয়ারি তারিখে ইউ+ মোবাইল টিভিতে সম্প্রচার শুরু হয়েছিল, যা প্রতি সপ্তাহের সোমবার এবং মঙ্গলবার স্থানীয় সময় ২৪:০০টায় প্রচারিত হয়েছে; যার সর্বমোট ১৬টি পর্ব রয়েছে।\n\n\n== সারাংশ ==\nউ সুল-গি ছোটবেলা থেকে প্রদেশের একটি অনাথ আশ্রমে বড় হয়েছে। সে সিউলে চলে যায় এবং চেহওয়া হাই স্কুলে ভর্তি হয়, যা দক্ষিণ কোরিয়ার শীর্ষ ১% শিক্ষার্থীদের জন্য নির্ধারিত একটি প্রতিষ্ঠান। তবে, উ সুল কি অন্য শিক্ষার্থীদের সঙ্গে সহজে মিশতে পারে না। একদিন, একজন ছাত্রী ইউ জে-ই তাকে কাছে টেনে নেয় এবং তারা বন্ধু হয়ে যায়।  \nজে-ই স্কুলের সবচেয়ে ক্ষমতাধর ছাত্রী। তার আইকিউ অত্যন্ত উচ্চ, পারিবারিক ব্যাকগ্রাউন্ড সম্ভ্রান্ত, এবং সে চেহারাতেও আকর্ষণীয়। জন্ম থেকেই সে অন্যদের ঈর্ষার কেন্দ্রবিন্দুতে থেকেছে এবং সে তার শ্রেষ্ঠত্ব সম্পর্কে সম্পূর্ণ সচেতন। নিজের অবস্থানের সুবিধা কীভাবে নিতে হয়, তা সে ভালোভাবেই জানে। নতুন ছাত্রী সুল-গির প্রতি জে-ই বিশেষ আগ্রহ দেখায়। ধীরে ধীরে, তাদের সম্পর্ক বন্ধুত্ব আর আবেশের মাঝখানে এক বিপজ্জনক অবস্থানে পৌঁছে যায়।\n\n\n== অভিনয়শিল্পী ==\nলি হে-রি – ইউ জে-ই\nচুং সু-বিন – উ সুল-গি\nকাং হে-ওন – জু ইয়ে-রি\nও উ-রি – চোই কিউং\nচোই ইয়ং-জে – নাম বিয়ং-জিন\nকিম তে-হুন – ইউ তে-জুন\n\n\n== মুক্তি ==\nফ্রেন্ডলি রাইভালরির চিত্রধারণ ২০২৪ সালের জুন মাসে শুরু হয়ে একই বছরের নভেম্বর মাসে সম্পন্ন হয়েছে। অতঃপর, ২০২৫ সালের ১০ই ফেব্রুয়ারি তারিখে ইউ+ মোবাইল টিভিতে এই ধারাবাহিকটি মুক্তি পেয়েছে।\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট\nহানসিনেমায় ফ্রেন্ডলি রাইভালরি (ইংরেজি) \nইন্টারনেট মুভি ডেটাবেজে ফ্রেন্ডলি রাইভালরি   (ইংরেজি)"}