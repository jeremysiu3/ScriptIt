{"pageid": 1358155, "title": "ইউথালিয়া নারা", "url": "https://bn.wikipedia.org/wiki?curid=1358155", "content": "ব্রোঞ্জ ডিউক (বৈজ্ঞানিক নাম: Euthalia nara (Moore))এক প্রজাতির মাঝারী-বড় আকারের কালচে বাদামী-সবুজ রঙের প্রজাপতি। এরা নিমফ্যালিডি পরিবার এবং এউথালিয়া উপগোত্রের সদস্য।\n\n\n== আকার ==\nব্রোঞ্জ ডিউক এর প্রসারিত অবস্থায় ডানার আকার ৭০-৯৫ মিলিমিটার দৈর্ঘ্যের হয়।\n\n\n== উপপ্রজাতি ==\nE. n. nara Moore, 1859\nE. n. alutoya Fruhstorfer, 1913\nE. n. nagaensis Tytler, 1940\nE. n. kalawrica Tytler, 1940\nE. n. shania Evans, 1924\nE. n. hainanana Gu, 1994\n\n\n=== ভারতে প্রাপ্ত ব্রোঞ্জ ডিউক এর উপপ্রজাতি ===\nভারতে প্রাপ্ত ব্রোঞ্জ ডিউক এর উপপ্রজাতি হল-\n\nEuthalia nara nara (Moore, 1859) – Himalayan Bronze Duke\nEuthalia nara nagaensis (Tytler, 1940) – Naga Bronze Duke\n\n\n== বিস্তার ==\nএই প্রজাতি ভারত এর সিকিম থেকে অরুণাচল প্রদেশ পর্যন্ত নেপাল, ভুটান এবং মায়ানমার এর বিভিন্ন অঞ্চলে দেখা যায়।\n\n\n== বর্ণনা ==\nপ্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-\nস্ত্রী-পুরুষ উভয়েরই ডানার উপরিতল ব্রোঞ্জের ন্যায় জলপাই সবুজ (Bronzy olive green) বর্নের।\nপুরুষের সামনের ডানার উপরিতলে ২ এবং ৩ নং শিরামধ্যে সুস্পস্ট ফ্যাকাশে ধূসর (dusky) ছোপ বর্তমান এবং এপিকাল অথবা শীর্ষভাগে কোন ছোপ ডিসকাল বন্ধনী থাকে না। পিছনের ডানার উপরতলে ৬ এবং ৭ নং শিরামধ্যস্থ অঞ্চলে সুস্পস্ট হলুদ অথবা হলদেটে সাদা পটি (patch) বর্তমান।\nস্ত্রী প্রকারে সামনের ডানার উপরিতলে গ্রীন ডিউক এর প্রায় অনুরূপ কোস্টা থেকে ২নং শিরা পর্যন্ত বিস্তৃত বিভিন্ন আকৃতির সাদা ছোপ দ্বারা গঠিত একটি ডিসকাল বন্ধনী দেখা যায় যা টর্নাস অভিমুখী। উক্ত ছোপগুলির সর্বনিম্ন ছোপটি (৪ নং শিরামধ্যস্থ) লম্বাটে সরু এবং টর্নাস অভিমুখী। এপিকাল অথবা শীর্ষস্থানীয় ছোপদুটির মধ্যে নিচেরটি উপরের ছোপের তুলনায় অনেক বড়।\nউভয় প্রকারের ডানার নিম্নতল হলদে এবং সবুজ এর মিশ্রন। সামনের ডানায় সাদা ডিসকাল ছোপের ফ্যাকাশে সারি (কোস্টাল শিরা থেকে নিচের দিকে ছোপগুলি ক্রমশ বড় হয়েছে) এবং পিছনের ডানায় ফ্যাকাশে সাদা একটি সরু ডিসকাল বন্ধনী লক্ষ্য করা যায়।\n\n\n== আচরণ ==\nদুস্প্রাপ্য (rare) এই প্রজাতির আচরন মোটামুটি ভাবে অন্যান্য duke দেরই মত। এরা গাছের পাতায় এবং মাটিতে ডানা মেলে অবস্থান করে রোদ পোহায় এবং মাড-পাডল করে। এদের উড়ান শক্তিশালী। ১০০০ থেকে ১৯২০ মিটার উচ্চতার মধ্যে ঘন জঙ্গলাকীর্ন অঞ্চল এদের পছন্দের বাসভুমি। ব্রোঞ্জ ডিউক প্রজাতি ভীষনরকম স্থানিক (local) এবং জুন থেকে আগস্ট মাসের মধ্যে উপযুক্ত পরিবেশে এদের বিচরন চোখে পড়ে। নাগা পাহাড়ে এরা অতি দুস্প্রাপ্য প্রজাতি। জুলাই, আগস্ট মাসে সিকিমএ এদের দেখা পাওয়া যায়।\n\n\n== তথ্যসূত্র =="}