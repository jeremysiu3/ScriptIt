{"pageid": 1136509, "title": "বায়ত আল-সিন্নারি", "url": "https://bn.wikipedia.org/wiki?curid=1136509", "content": "বায়ত আল-সিন্নারি (ইংরেজি: Bayt al-Sinnari, আরবি: بي السنارى) মিশরের রাজধানী কায়রোতে অবস্থিত মধ্যযুগীয় অবশিষ্ট বুর্জোয়া প্রাসাদগুলির মধ্যে একটি। বিবলিওথেকা আলেকজান্দ্রিনা কতৃর্ক পরিচালিত এই প্রাসাদটি পুনরুদ্ধারের পরে একটি গুরুত্বপূর্ণ সাংস্কৃতিক কেন্দ্রে পরিণত হয়েছে।\n\n\n== অবস্থান ==\nবায়ত আল-সিন্নারি প্রাসাদটি আল-সায়েদা জয়নাব মসজিদের পাশেই অবস্থিত। এটি মঙ্গে নামক কানাগলির শেষ মাথায় অবস্থিত। মঙ্গে কানাগলির নামকরণ করা হয়েছে গ্যাসপার্ড মঙ্গের নামানুসারে, যিনি মিশরে ফরাসি অভিযানের সাথে ছিলেন।\n\n\n== ইতিহাস ==\n\nবায়ত আল-সিন্নারি ১৭৯৪ সালে ইব্রাহিম কাটখুদা আল-সিনারি কতৃর্ক নির্মিত হয়েছিল, যার উপাধি সেনার শহরকে নির্দেশ করে। নেপোলিয়ন বোনাপার্টের সাথে মিশর অভিযানে যাওয়া বিজ্ঞান ও শিল্প কমিটির সদস্যদের থাকার জন্য ১৭৯৮ সালে ফরাসিরা প্রাসাদটি বাজেয়াপ্ত করে এবং এটিকে একটি বসবাসের বাড়ি ও ইনস্টিটিউটে পরিনত করে। এর লক্ষ্য ছিল মিশরের একটি পদ্ধতিগত অধ্যয়ন পরিচালনা করা, যেটি পরবর্তীতে বিখ্যাত ডেসক্রিপশন দে ল'ইজিপ্টে-এ প্রকাশিত হয়েছিল। গ্যাসপার্ড মঙ্গে ছিলেন নেপোলিয়ন বোনাপার্ট-এর ডেপুটি এবং জোসেফ ফুরিয়ার সেক্রেটারি। ১৮০১ সালে ফরাসি অভিযান সমাপ্তির সাথে ইনস্টিটিউটটিও বন্ধ হয়ে যায়।\n১৯১৭ থেকে ১৯৩৩ পর্যন্ত বায়ত-আল সিন্নারি একটি ব্যক্তিগত নেপোলিয়ন জাদুঘর হিসেবে ব্যবহৃত হয়েছে। ১৯৯২ সালের কায়রো ভূমিকম্পের পর প্রাসাদটি পুনঃনির্মাণ করা হয়। ফ্রান্স, মিশর এবং ইউনেস্কো প্রাসাদটি পুনঃনির্মাণে সহযোগিতা করেছিল। বর্তমানে প্রাসাদটি একটি গুরুত্বপূর্ণ সাংস্কৃতিক কেন্দ্র হিসেবে পরিচিত।\n\n\n== স্থাপত্য ==\nবায়ত আল-সিন্নারি দুটি স্বতন্ত্র অংশ নিয়ে গঠিত: পশ্চিম দিকের পুরোটা অভ্যর্থনা এলাকাসহ নিচতলা। দ্বিতীয় তলায়  মাশরাবিয়্যের সাথে চমৎকার কাঠের কাজ করা ব্যাক্তিগত অ্যাপার্টমেন্টে এবং একটি ছোট হাম্মাম। প্রাসাদটিতে একটি মার্বেল ফোয়ারা কেন্দ্রিক অভ্যন্তরীণ আদালত রয়েছে।\n\n\n== তথ্যসূত্র ==\n\n\n== সূত্র ==\nইউটিউবে বায়ত আল-সিনারি\nফেসবুকে বায়ত আল-সিনারি"}