{"pageid": 1333444, "title": "ধুনট সরকারি নইম উদ্দিন পাইলট মডেল উচ্চ বিদ্যালয়", "url": "https://bn.wikipedia.org/wiki?curid=1333444", "content": "ধুনট সরকারি নইম উদ্দিন পাইলট মডেল উচ্চ বিদ্যালয় বাংলাদেশের বগুড়া জেলার ধুনট উপজেলায় অবস্থিত একটি মাধ্যমিক বিদ্যালয়। এটি মাধ্যমিক ও উচ্চ মাধ্যমিক শিক্ষা বোর্ড, রাজশাহী এর অধীনে পরিচালিত।\n\n\n== ইতিহাস ==\n১৯১২ সালে বতর্মান স্থানে প্রাথমিক ভাবে ধুনট সরকারি নইম উদ্দিন পাইলট মডেল উচ্চ বিদ্যালয় টি গোড়াপত্তন হয়। স্থানীয় গিরিশচন্দ্র সরকার প্রতিষ্ঠাতা শিক্ষক হিসেবে বিদ্যালয়টি প্রতিষ্ঠায় অগ্রনী ভূমিকা পালন করেন। ধুনট সরকার পাড়ার কয়েকজন ব্যক্তি ও আরো স্থানীয় ব্যক্তিদের মাধ্যমে সদরপাড়ার বাবু ‍যুধিষ্ঠির সাহার সহযোগিতায় বিদ্যালয়টি এগিয়ে নিয়ে যাওয়া হয়।\n\n\n== নামকরণ ==\nবিদ্যালয়টি ১৯১২ সালে মডেল ফ্রি প্রাইমারি, এম-ই (মিডিল ইংলিশ) স্কুল নামে প্রতিষ্ঠিত হয়। ধুনট ডাক বাংলায় এম.এল.এ জনাব রজিব উদ্দিন বগুড়া- এর সভাপতিত্বে ১৯৪১ সালে ১৭ই জানুয়ারি তৎকালিন এম-ই বিদ্যালয়কে এইচ-ই নাম করণের সিদ্ধান্ত হয়। যাকে ধুনট উচ্চ ইংরেজি বিদ্যালয় নামে অভিহিত করা হয়।\nমাটিকোড়া এর স্থানীয় সমাজ সেবক নঈম উদ্দিন তালুকদার প্রায় তিন একর ২০ শতাংশ পরিমান জমি ও নগদ দুই হাজার টাকা দান করে, যা বিদ্যালয়ের ভৌত অবকাঠামো তৈরিতে ব্যবহার করা হয়। ১৫ জানুয়ারি, ১৯৪৪ সালে বিদ্যালয়টি কলিকাতা বিশ্ববিদ্যালয় থেকে উচ্চ শিক্ষার জন্য অনুমতি পায়।\n\n\n== একাডেমিক কার্যক্রম ==\n৬ষ্ঠ শ্রেণি থেকে ১০ম শ্রেণি পর্যন্ত।\n\n\n== তথ্যসূত্র =="}