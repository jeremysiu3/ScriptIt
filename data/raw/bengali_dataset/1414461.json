{"pageid": 1414461, "title": "কুওলেত লেহদেত", "url": "https://bn.wikipedia.org/wiki?curid=1414461", "content": "কুওলেত লেহদেত (ফিনীয়: Kuolleet lehdet, অনুবাদ 'ঝরা পাতা') আকি কাউরিস্মাকি রচিত ও পরিচালিত ২০২৩ সালের ফিনীয়-জার্মান প্রণয়ধর্মী হাস্যরসাত্মক নাট্য চলচ্চিত্র। এটি কাউরিস্মাকির ২০তম পূর্ণদৈর্ঘ্য চলচ্চিত্র এবং প্রলেতারিয়াত ধারাবাহিকের চতুর্থ অংশ, যদিও এই ধারাবাহিকটি ত্রয়ী চলচ্চিত্র হিসেবে পরিকল্পনা করা হয়েছিল, যার মধ্যে ছিল শ্যাডোজ ইন প্যারাডাইজ (১৯৮৬), এরিয়েল (১৯৮৮) ও দ্য ম্যাচ ফ্যাক্টরি গার্ল (১৯৯০)। চলচ্চিত্রটিতে শ্রেষ্ঠাংশে অভিনয় করেছেন আলমা পোয়স্তি ও ইয়ুসসি ভাতানেন। এটি প্রযোজনা করেছে স্পুটনিক ও বুফো।\n২০২৩ সালে ২২শে মে কান চলচ্চিত্র উৎসবে চলচ্চিত্রটির উদ্বোধনী প্রদর্শনীয় হয় এবং সেখানে মূল প্রতিযোগিতা শাখায় পাল্ম দরের প্রতিযোগিতার জন্য নির্বাচিত হয় ও জুরি পুরস্কার অর্জন করে। এটি ২০২৩ সালের ১৫ই সেপ্টেম্বর ফিনল্যান্ডে মুক্তি পায় এবং সমাদৃত হয়। ন্যাশনাল বোর্ড অব রিভিউ চলচ্চিত্রটিকে ২০২৩ সালের শীর্ষ ৫ আন্তর্জাতিক চলচ্চিত্রের তালিকায় স্থান দেয়। ৯৬তম একাডেমি পুরস্কারে চলচ্চিত্রটি শ্রেষ্ঠ আন্তর্জাতিক পূর্ণদৈর্ঘ্য চলচ্চিত্র বিভাগে ফিনীয় নিবেদন হিসেবে নির্বাচিত হয়। এবং ডিসেম্বরের ক্ষুদ্রতালিকায় ১৫টি চূড়ান্ত চলচ্চিত্রের একটি ছিল।\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে কুওলেত লেহদেত   (ইংরেজি)\nরটেন টম্যাটোসে কুওলেত লেহদেত (ইংরেজি)\n\nটেমপ্লেট:একাডেমি পুরস্কারে ফিনীয় নিবেদন"}