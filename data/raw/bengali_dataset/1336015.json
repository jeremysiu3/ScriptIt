{"pageid": 1336015, "title": "ভাবনা ভাট", "url": "https://bn.wikipedia.org/wiki?curid=1336015", "content": "ভাবনা ভাট একজন ভারতীয় অভিনেত্রী। তিনি মুলতঃ হিন্দি এবং পাঞ্জাবি ছবিতে অভিনয় করতেন।\nভাট হিন্দি চলচ্চিত্র দো জাসুস -এর মাধ্যমে তার অভিনয়জীবন শুরু করেছিলেন। সেখানে তিনি তিনি রাজ কাপুর এবং রাজেন্দ্র কুমারের মতো বিখ্যাত অভিনেতাদের সাথে কাজ করেছিলেন। পরে তিনি ১৯৭৮ সালে নয়া দৌর ছবিতে রাজ কাপুরের ছেলের বিপরীতে অভিনয় করেন। তিনি সসি পুন্নু, জাট পাঞ্জাবি, রানো, জিজা সালি, চমক চাল্লো, এবং মৌজান দুবাই দিয়ান সহ অনেক পাঞ্জাবি ছবিতেও অভিনয় করেছেন। তার বেশিরভাগ পাঞ্জাবি ছবিতে তিনি অভিনেতা সতীশ কওলের ​​বিপরীতে অভিনয় করেছেন।\n\n\n== অভিনয় জীবন ==\n১৯৭৫ সালে দো জাসুস নামক হিন্দী সিনেমায় অভিনয় করে তিনি তার অভিনয় জীবন শুরু করেন। এই সিনেমায় তার অভিনীত চরিত্রের নাম ছিল পিঙ্কি বর্মা। সত্তরের দশক থেকে নব্বইয়ের দশক পর্যন্ত তিনি বিভিন্ন গুরুত্বপূর্ণ হিন্দী ছবিতে অভিনয় করেছেন। ১৯৭৭ সালে তিনি হিন্দী ছবি ফির জনম লেংগে হম ও পাঞ্জাবী সিনেমা লাছি -তে অভিনয় করেন। ১৯৭৮ সালের জনপ্রিয় হিন্দী সিনেমা নয়া দৌড় -এ তিনি মুখ্য চরিত্রে অভিনয় করেছিলেন। ১৯৭৯ সালে তিনি জাট পাঞ্জাবী নামক পাঞ্জাবী চলচ্চিত্রে অভিনয় করেছিলেন।\nআশির দশকেও তিনি অনেক হিন্দী ও পাঞ্জাবী ছবিতে অভিনয় করেছিলেন। আশির দশকের প্রথমদিকে তার অভিনীত দুটি গুরুত্বপুর্ন সিনেমা হল পতিতা এবং রাণো। এদের মধ্যে রাণো হল একটি পাঞ্জাবী ছবি। এই সিনেমাদুটি যথাক্রমে ১৯৮০ এবং ১৯৮১ সালে মুক্তি পায়। তার অভিনীত অন্যান্য উল্লেখনীয় সিনেমা হল, নেক পারভীন (১৯৮২), ছাম্মাক ছাল্লো (১৯৮২), বগ্গা ডাকু (১৯৮৩), মৌজান দুবাই দিয়ান (১৯৮৫), জিজা সালি (১৯৮৫) এবং জয় মা করওয়া চৌথ (১৯৯৪)।\n\n\n== তথ্যসূত্র =="}