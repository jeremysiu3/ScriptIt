{"pageid": 109713, "title": "সেলেনা", "url": "https://bn.wikipedia.org/wiki?curid=109713", "content": "সেলিনা কুইন্তানিল্লা পেরেজ একাধারে একজন স্পেনীয়-আমেরিকান পপ গায়িকা এবং গীতিকার, অভিনেত্রী, মুখপাত্র, ফ্যাশন ডিজাইনার (জন্ম : ১৬ এপ্রিল, ১৯৭১ খ্রিষ্টাব্দ; মৃত্যু: ৩১ মার্চ, ১৯৯৫ খ্রিষ্টাব্দ) ছিলেন। 'সেলিনা' নামেই তিনি বেশি পরিচিত ছিলেন। তাকে 'তেজানো সংগীতের রানি' বলা হত। তিনি বিশ শতকের শেষ ভাগের মেক্সিকো-মার্কিন সাংস্কৃতিক জগতের সাড়া জাগানো সংগীত শিল্পী ছিলেন। 'বিলবোর্ড' পত্রিকা তাকে গত শতকের শেষ দশকের শ্রেষ্ঠ লাতিন শিল্পী বলেছে। শুধু তাই-ই নয়, লাতিন সংগীত জগতের সর্বকালের সেরা শিল্পীর আসনে তাকে বসানো হয়।\nকুইন্তানিল্লা পরিবারের সর্বকনিষ্ঠ শিশু হিসেবে সেলিনা ১৯৮০ খ্রিষ্টাব্দে মাত্র নয়-বছর বয়সে সংগীত জগতে যাত্রা শুরু করেন। তখন তিনি 'সেলিনা ওয়াই লস দিনোস' ব্যান্ডের সদস্য; যেখানে তার বোন সুজেট কুইন্তানিল্লা এবং ভাই এবি কুইন্তানিল্লা যুক্ত ছিলেন। তিনি পেশাদার সংগীতশিল্পী হিসেবে গান রেকর্ড করেন ১৯৮২ খ্রিষ্টাব্দে। তার জনপ্রিয়তা বাড়তে থাকে ১৯৮৭ খ্রিষ্টাব্দে বর্ষসেরা সংগীতশিল্পী হিসেবে 'তেজানো সংগীত পুরস্কার' প্রাপ্তির পর। আশ্চর্যজনকভাবে একাদিক্রমে নবমবার তিনি এই পুরস্কার পেয়ে ইতিহাস গড়েছেন। মিডিয়া আউটলেটগুলি তার পোশাকের ম্টাইল এর জন্য তাকে \"তেজানো ম্যাডোনা\" বলে ডাকে। ১৯৯৫ সালের ৩১ মার্চ সেলিনার নিজের ভক্ত ও ম্যানেজার ইয়োলান্ডা সালডিভার সেলিনাকে গুলি করে হত্যা করে৷\nতথ্যসূত্র: উইকিপিডিয়া"}