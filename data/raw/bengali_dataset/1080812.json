{"pageid": 1080812, "title": "২০২২–২৩ উয়েফা চ্যাম্পিয়ন্স লিগ", "url": "https://bn.wikipedia.org/wiki?curid=1080812", "content": "২০২২–২৩ উয়েফা চ্যাম্পিয়ন্স লিগ হচ্ছে উয়েফা কর্তৃক আয়োজিত ইউরোপীয় দলগুলোর ফুটবল প্রতিযোগিতার ৬৮তম আসর এবং ইউরোপিয়ান চ্যাম্পিয়নস ক্লাব হতে উয়েফা চ্যাম্পিয়ন্স লিগে নামে পরিবর্তন করার পর ৩১তম আসর।\nইস্তাম্বুলের আতাতুর্ক অলিম্পিক স্টেডিয়ামে এই আসরের ফাইনাল ম্যাচটি অনুষ্ঠিত হয় যেখানে  ইংরেজ ক্লাব ম্যানচেস্টার সিটি ইতালিয়ান ক্লাব ইন্টার মিলানকে ১–০ গোলে হারিয়ে ক্লাবের ইতিহাসে প্রথমবারের মতো শিরোপা ঘরে তুলতে সক্ষম হয়। ২০২২–২৩ উয়েফা চ্যাম্পিয়নস লিগের বিজয়ী দল ২০২৩ উয়েফা সুপার কাপে ২০২২–২৩ উয়েফা ইউরোপা লিগের বিজয়ী দলের বিরুদ্ধে খেলার যোগ্যতা অর্জন করছিল। একই সাথে উভয় দল স্বয়ংক্রিয়ভাবে ২০২৩–২৪ উয়েফা চ্যাম্পিয়ন্স লিগের গ্রুপ পর্বে খেলার জন্য উত্তীর্ণ হয়েছিল। স্টেডিয়ামটি মূলত ২০২১ উয়েফা চ্যাম্পিয়ন্স লিগ ফাইনাল আয়োজনের জন্য নিযুক্ত করা হয়েছিল, কিন্তু তুরস্কে কোভিড-১৯ মহামারীর কারণে এটি সরানো হয়েছিল।\nএই আসরটি ১৯৯৯–২০০০ মৌসুমের পর দ্বিতীয় (উক্ত মৌসুমে ১৯৯৮–৯৯ উয়েফা কাপ উইনার্স কাপের শেষ আসর অনুষ্ঠিত হয়েছিল) মৌসুম, যেখানে উয়েফার তিনটি প্রধান ক্লাব প্রতিযোগিতা (উয়েফা চ্যাম্পিয়নস লিগ, উয়েফা ইউরোপা লিগ এবং উয়েফা ইউরোপা কনফারেন্স লিগ) অনুষ্ঠিত হবে।\n২০২১ সালের ২৪শে জুন তারিখে উয়েফা সকল উয়েফা ক্লাব প্রতিযোগিতায় অ্যাওয়ে গোল নিয়ম বাতিল করার প্রস্তাব অনুমোদন করেছে, যা ১৯৬৫ সাল থেকে ব্যবহৃত হয়ে আসছিল। অতএব, যদি দুই লেগের পর্বের ম্যাচ সমতায় থাকে অর্থাৎ দুটি দল একই পরিমাণ গোল করে, তবে বিজয়ী প্রতিটি দলের অ্যাওয়ে গোলের সংখ্যা দ্বারা বিজয়ী নির্ধারণ করা হবে না, তবে সর্বদা অতিরিক্ত ৩০ মিনিটের খেলা অনুষ্ঠিত হবে। যদি অতিরিক্ত সময় শেষেও দুটি দল সমতায় থাকে, তবে পেনাল্টি শুট-আউটের মাধ্যমে ম্যাচের বিজয়ী নির্ধারণ করা হবে।\n\n\n== দল বণ্টন ==\nউয়েফার ৫৫টি সদস্য রাষ্ট্রের মধ্যে ৫৪টি রাষ্ট্রের সর্বমোট ৭৯টি দল ২০২২–২৩ উয়েফা চ্যাম্পিয়নস লিগে অংশগ্রহণ করবে (শুধুমাত্র লিশটেনস্টাইন এর ব্যতিক্রম, কারণ তারা কোনো ঘরোয়া লিগ আয়োজন করে না)। উয়েফা দেশ গুণাঙ্ক নিয়ম অনুযায়ী উয়েফার অ্যাসোসিয়েশন র‍্যাঙ্কিং করা হয়, যার মাধ্যমে এই প্রতিযোগিতায় প্রত্যেক অ্যাসোসিয়েশন হতে কতটি দল অংশগ্রহণ করবে তা নির্ধারণ করা হবে:\n\nঅ্যাসোসিয়েশন ১–৪ হতে ৪টি করে দল খেলার যোগ্যতা অর্জন করবে।\nঅ্যাসোসিয়েশন ৫–৬ হতে ৩টি করে দল খেলার যোগ্যতা অর্জন করবে।\nঅ্যাসোসিয়েশন ৭–১৫ হতে ২টি করে দল খেলার যোগ্যতা অর্জন করবে।\nঅ্যাসোসিয়েশন ১৬–৫৫ (ব্যতিক্রম লিশটেনস্টাইন) হতে ১টি করে দল খেলার যোগ্যতা অর্জন করবে।\n২০২১–২২ উয়েফা চ্যাম্পিয়নস লিগ এবং ২০২১–২২ উয়েফা ইউরোপা লিগের বিজয়ীদের এই আসরে খেলার একটি অতিরিক্ত প্রবেশাধিকার রয়েছে, যার মাধ্যমে তারা যদি তাদের ঘরোয়া লিগের মাধ্যমে ২০২২–২৩ উয়েফা চ্যাম্পিয়নস লিগে খেলার যোগ্যতা অর্জন না করেও এই আসরে অংশগ্রহণ কতে পারবে।\n\n\n=== অ্যাসোসিয়েশন র‍্যাঙ্কিং ===\n২০২২–২৩ উয়েফা চ্যাম্পিয়নস লিগের জন্য, ২০২১ সালের উয়েফা দেশ গুণাঙ্ক অনুযায়ী প্রত্যেক সদস্য রাষ্ট্র হতে কতটি দল খেলবে তা বরাদ্দ করা হয়েছে, যেটি ২০১৬–১৭ মৌসুম হতে ২০২০–২১ মৌসুম পর্যন্ত ইউরোপীয় প্রতিযোগিতায় তাদের ফলাফলের ওপর ভিত্তি করে নির্ধারিত।\nএই দেশ গুণাঙ্কের দল বরাদ্দ ছাড়াও, নিম্নে উল্লেখিত ক্ষেত্রে অ্যাসোসিয়েশন হতে অতিরিক্ত দলও এই প্রতিযোগিতায় অংশগ্রহণ করতে পারে:\n\n(ইউসিএল) – ২০২১–২২ উয়েফা চ্যাম্পিয়নস লিগ বিজয়ী দলের জন্য অতিরিক্ত স্থান।\n(ইউইএল) – ২০২১–২২ উয়েফা ইউরোপা লিগ বিজয়ী দলের জন্য অতিরিক্ত স্থান।\n\n\n=== বিন্যাস ===\nনিম্নে এই মৌসুমের প্রবেশ তালিকা উল্লেখ করা হয়েছে।\n\n\n== সময়সূচী ==\nএই আসরের সময়সূচী নিম্নরূপ। প্রাথমিক পর্বের ফাইনাল ছাড়া সব ম্যাচ মঙ্গলবার ও বুধবার খেলা হবে। প্লে-অফ পর্ব থেকে শুরু হওয়া নির্ধারিত ম্যাচ শুরুর সময় ১৮:৪৫ এবং ২১:০০ সিইএসটি/সিইটি।\nসকল ড্র উয়েফার প্রধান সদরদপ্তর সুইজারল্যান্ডের নিওঁ-তে ১২:০০ সিইএসটি/সিইটি সময়ে অনুষ্ঠিত হয়েছে।\n\n\n== গ্রুপ পর্ব ==\nগ্রুপ পর্বের জন্য ড্র অনুষ্ঠিত হবে ২৫ আগস্ট ২০২২ এ। ৩২টি দলকে আটটি গ্রুপে চারটি করে ভাগ করা হবে। নিম্নলিখিত নীতিগুলির উপর ভিত্তি করে ড্রয়ের জন্য দলগুলিকে চারটি পটে বাছাই করা হয়েছে যার মধ্যে প্রতিটি পটে আটটি দল থাকবে:\n\nপট ১-এ উয়েফা চ্যাম্পিয়ন্স লিগ এবং ইউরোপা লিগের শিরোপাধারীরা রয়েছে, এবং তাদের ২০২১ উয়েফা কান্ট্রি কো-ইফিশিয়েন্টের উপর ভিত্তি করে শীর্ষ ছয়টি অ্যাসোসিয়েশনের চ্যাম্পিয়নরা রয়েছে। যেহেতু চ্যাম্পিয়ন্স লিগের শিরোপাধারী, রিয়াল মাদ্রিদ অ্যাসোসিয়েশন ২ (স্পেন) এর চ্যাম্পিয়ন, তাই অ্যাসোসিয়েশন ৭ (নেদারল্যান্ডস) এর চ্যাম্পিয়ন আয়াক্সও পট ১-এ স্থান পাবে।\nপট ২, ৩ এবং ৪-এ অবশিষ্ট দলগুলি রয়েছে, তাদের ২০২২ উয়েফা ক্লাব কো-ইফিশিয়েন্টের উপর ভিত্তি করে বাছাই করা হয়েছে।\nএকই অ্যাসোসিয়েশনের দল একই গ্রুপে ড্র করা যাবে না।\nআইন্ট্রাখট ফ্রাঙ্কফুর্ট আগের মৌসুমে ইউরোপা লিগ জেতার পর প্রথমবারের মতো চ্যাম্পিয়নস লিগের গ্রুপ পর্বে তাদের অভিষেক হবে। চ্যাম্পিয়নস লিগের ইতিহাসে প্রথমবারের মতো পাঁচটি জার্মান ক্লাব গ্রুপ পর্বে প্রবেশ করেছে।\n\n\n=== গ্রুপ এ ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ বি ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ সি ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ ডি ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ ই ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ এফ ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ জি ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n=== গ্রুপ এইচ ===\nটেমপ্লেট:২০২২–২৩ উয়েফা চ্যাম্পিয়নস লিগ গ্রুপ পর্ব পয়েন্ট তালিকা\n\n\n== নক-আউট পর্ব ==\n\n\n=== বন্ধনী ===\n\n\n=== ফাইনাল ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)"}