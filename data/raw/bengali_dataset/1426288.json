{"pageid": 1426288, "title": "বিদাশ রাজ্য", "url": "https://bn.wikipedia.org/wiki?curid=1426288", "content": "বিদাশ রাজ্য ছিল ১৫৭০ থেকে ১৭৯৩ সাল পর্যন্ত আধুনিক ফ্রান্সের দক্ষিণ পশ্চিমে একটি ছোট সামন্ত রাষ্ট্র। ১৫৭০ সালে কাউন্ট আঁতোয়াঁ দে গ্রামোঁ বিদাশকে সার্বভৌম হিসেবে ঘোষণা দেয়। কাউন্টস অফ গ্রামোঁ পূর্বে নাভারের রাজার সামন্ত ছিল, তবে তারা ১৪৩৪ সালে শেষ অর্থ প্রদান করে এবং নিজেদেরকে তাদের আনুগত্য থেকে মুক্ত বলে মনে করে। রাজ্যটি ১৭৯০ সাল পর্যন্ত আইনী সার্বভৌমত্ব বজায় রেখেছিল যখন রাজকীয় আদেশ দ্বারা রাজত্বের অঞ্চলটিকে লুই ষোড়শ দ্বারা ফ্রান্সের একটি অংশ হিসাবে ঘোষণা করা হয়। ১৭৯৩ সালে প্রথম ফরাসি প্রজাতন্ত্রের অনুগত সৈন্যদের দ্বারা রাজত্ব দখল করা হয় এবং শেষ রাজপুত্র, আঁতোয়াঁ সপ্তমকে ক্ষমতাচ্যুত করা হয়। রাজকীয় এবং অভিজাত গ্রামোঁ রাজবংশ বর্তমান দিন পর্যন্ত টিকে আছে।\n\n\n== ইতিহাস ==\nবিদাশর সার্বভৌমত্ব প্রতিষ্ঠার সঠিক তারিখ ২১ অক্টোবর ১৫৭০। সেই দিন বেয়োনের মেয়র হিসাবে আঁতোয়াঁ ১ম ডি গ্রামোঁ বলেছিলেন, বিদাশর সার্বভৌমত্ব তাঁর দ্বারা দখলে এলো। এটি ছিল গ্রামোঁ কাউন্টের প্রথম পাবলিক বিবৃতি, যা বিদাশর উপর সার্বভৌমত্ব দাবি করে। তবে, ১৫৬৬ সালে আঁতোয়াঁ ও তার স্ত্রীর মধ্যে একান্তে লেখা একটি উইল বিদাশ তার \"সার্বভৌমত্ব\" নির্দেশ করে। ১৫৭০ সালের শেষ নাগাদ, বিদাশ সার্বভৌম অধিকার দাবি করে বেশ কয়েকটি কাজ দ্রুত ধারাবাহিকভাবে দেখা দেয়। একই বছরের ১৩ নভেম্বর, আঁতোয়াঁ ১ম বিদাশ বাসিন্দাদের তাদের সার্বভৌম অধিপতি হিসাবে তার অধিকার প্রয়োগ করে। এটি সংঘটিত হয় ৬ এপ্রিল ১৫৭৫-এ যখন আঁতোয়াঁ একটি আনুষ্ঠানিক আইনি বিধান প্রণয়ন করেন।\nতার উত্তরসূরি,২য় আঁতোয়াঁ  ১৫৯৬ সালের ২২ সেপ্টেম্বরে জারি করা একটি আদেশে \"এ জন্য আমাদের আনন্দ\" মহিমা উপাধি ব্যবহার করেন। এই তারিখ থেকে, তিনি তার কর্মকে \"সার্বভৌম\" বলে অভিহিত করেন। বাহ্যিক স্বীকৃতি পাওয়া যায় ফ্রান্সের হেনরি ৪র্থ এবং নাভারের দ্বারা জারি করা পত্রের পেটেন্টে যা আন্টোইন ২য় ডি গ্রামোঁকে \"বিদাশ রাজ্যের শাসক\" হিসাবে উল্লেখ করে এবং তার আদেশ থেকে অব্যাহতি দেয়।\n\n১৬৩১ সালে ফ্রান্সের কার্ডিনাল রিশেলিউ অভিযোগ করেছিলেন, বিদাশ একটি \"চোরদের আশ্রয়স্থল\" এবং \"ইহুদী ভাবাপন্ন\" ছিল, তাই তিনি একজন কমিশনারকে রাজত্বে পাঠানোর সুপারিশ করেছিলেন। তারপরও অভিযোগের কোনো সুরাহা হয়নি। এটি প্রমাণিত যে,  ফ্রান্স এবং নাভারের রাজ্য থেকে পালাতে চেয়েছিল বিদাশ তাদের একটি আশ্রয়স্থল হয়ে ওঠে। এটি বিদাশে সার্বভৌমত্বের ব্যবহারিক প্রভাব নির্দেশ করে।\nফরাসি বিপ্লবের অভ্যুত্থানের সময় সার্বভৌমত্বের বিধান শেষ হয়। ১৭৯০ সালের জানুয়ারী মাসে ফরাসি রাজত্ব থেকে পৃথক রাজত্বের অব্যাহত অস্তিত্ব সুরক্ষিত করার চেষ্টা করা হয়েছিল, কিন্তু তা কোনও কাজে আসেনি। তখন লুই পেরেট নামক একজন দূতকে প্যারিসে পাঠানো হয়েছি। কিন্তু রাজা লুই ষোড়শ- এর নামে পেটেন্ট ইস্যু করার আগে তিনি পৌঁছাননি। ফলে বিদাশকে নতুন বাসেস-পাইরেনিস ডিপার্টমেন্টের একটি অংশ হিসাবে ঘোষণা করা হয়। ১৭৯৩ সালে নতুন ফরাসি প্রজাতন্ত্রের অনুগত সৈন্যরা বিদাশ দখল করে এবং শেষ রাজপুত্র আঁতোয়াঁ ৭ম’কে ক্ষমতাচ্যুত করে। প্রকৃত স্বাধীনতার সাথে শেষ পর্যন্ত ১৭৯৬ সালে পুঁড়িয়ে ফেলার আগে শ্যাতুটি সংক্ষিপ্তভাবে একটি হাসপাতালে রূপান্তরিত হয়েছিল। বর্তমানে ধ্বংসাবশেষ পুনরুদ্ধার করা হচ্ছে। বিদাশর চারপাশে ফ্রান্সে বাস্ক হোম শাসনের অবসান ঘটছিল।\n\n\n== তথ্যসূত্র ==\n\n\n== আরও দেখুন ==\nবিদাশ\nগ্রামোঁ\nনাভারের রাজ্য"}