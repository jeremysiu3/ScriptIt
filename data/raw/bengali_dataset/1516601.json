{"pageid": 1516601, "title": "রুচা ইনামদার", "url": "https://bn.wikipedia.org/wiki?curid=1516601", "content": "রুচা ইনামদার একজন ভারতীয় চলচ্চিত্র অভিনেত্রী যিনি বেশ কয়েকটি হিন্দি ছবিতে অভিনয় করেছেন। তাঁর চলচ্চিত্র জীবন শুরু হয় হিন্দি পূর্ণদৈর্ঘ্য চলচ্চিত্র চিলড্রেন অফ ওয়ার (২০১৪) এবং আণ্ডার দ্য সেম সান (২০১৫) দিয়ে। ২০১৭ সালে, তিনি গণেশ আচার্যের মারাঠি ভাষার ছবি ভিখারি দিয়ে তাঁর বাণিজ্যিক চলচ্চিত্র জীবনে আত্মপ্রকাশ করেন, সেখানে তিনি স্বপ্নিল যোশীর বিপরীতে অভিনয় করেন, এবং পরবর্তীতে ওয়েডিং চা শিনেমা (২০১৯) চলচ্চিত্রে অভিনয় করেন।\n২০১৯ সালে রুচা ডিজিটাল ওয়েব সিরিজে অভিষেক করেন ক্রিমিনাল জাস্টিস-এ অবনী চরিত্রে অভিনয় করে। তাঁর অভিনয় সর্বজনীনভাবে প্রশংসিত হয়েছিল। ২০২২ সালে রুচাকে হটস্টার স্পেশালের ওয়েব সিরিজ দ্য গ্রেট ইণ্ডিয়ান মার্ডার-এ ঋতু রাই চরিত্রে দেখা যায়। তাঁর পরবর্তী চলচ্চিত্রগুলি হল নট টুডে (২০২১) এবং মিরাজ (২০২২)। তিনি মাইনাস ৩১: দ্য নাগপুর ফাইলস চলচ্চিত্রে মুখ্য ভূমিকায় অভিনয় করেছেন।\n\n\n== প্রারম্ভিক জীবন ==\nরুচা বড় হয়ে উঠেছেন মুম্বাইয়ের জে জে হাসপাতাল ক্যাম্পাসে এবং তিনি একজন দক্ষ দন্তচিকিৎসক (শল্যবিদ)। তিনি মহারাষ্ট্র থেকে তাঁর বিডিএস ডিগ্রি সম্পন্ন করেছেন।\n\n\n== কর্মজীবন ==\nরুচা অমিতাভ বচ্চন, আমির খান, শাহরুখ খান, অনিল কাপুর, জন আব্রাহাম সহ সুপারস্টারদের সাথে ৭০ - ৭৫টি টেলিভিশন বিজ্ঞাপনে অভিনয় করেছেন এবং অনুরাগ কাশ্যপ, সুজিত সরকার, প্রদীপ সরকার, গৌরী শিন্দে, ভিনিল ম্যাথু, রাম মাধবানি, প্রসূন পাণ্ডে, অভিষেক বর্মন, অনুপম মিশ্র, প্রকাশ ভার্মা সহ আরও অনেকে বিখ্যাত পরিচালকদের সঙ্গে কাজ করেছেন। রুচার থিয়েটারের পটভূমি রয়েছে। তিনি একজন প্রশিক্ষিত কত্থক এবং ল্যাটিন বলরুম নৃত্যশিল্পী।\n\n\n== চলচ্চিত্র তালিকা ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে রুচা ইনামদার (ইংরেজি)"}