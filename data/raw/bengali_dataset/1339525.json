{"pageid": 1339525, "title": "সুলতা চৌধুরী", "url": "https://bn.wikipedia.org/wiki?curid=1339525", "content": "সুলতা চৌধুরী (১৯৪৫ – ১৬ সেপ্টেম্বর ১৯৯৭ ) ছিলেন একজন বাঙালি অভিনেত্রী এবং থিয়েটার ব্যক্তিত্ব। \nচৌধুরী দেবর্ষি নারদের সংসার (১৯৬০) চলচ্চিত্রে অভিনয়ের মাধ্যমে তিনি চলচ্চিত্র জগতে আত্মপ্রকাশ করেন।  একজন মুখ্য অভিনেত্রী হিসেবে তার প্রথম ছবি ছিল সুধীর মুখার্জির শেষ পর্যন্ত (১৯৬০)। এই চলচ্চিত্রটি প্রচুর জনপ্রিয় হয় ও বক্স অফিসে সফল হয়। \n\n\n== জীবনের প্রথমার্ধ ==\nসুলতা চৌধুরী ব্রিটিশ ভারতের কলকাতায় ১৯৪৫ সালে জন্মগ্রহণ করেন। তার আসল নাম ছিল মায়া রায়চৌধুরী। তার পিতার নাম অটল চন্দ্র রায়চৌধুরী। ছোটবেলা থেকেই নাচ-গানের প্রতি তার অত্যন্ত আগ্রহ ছিল। তিনি সুপরিচিত নৃত্যগুরু চৌধুরী রামনারায়ণ মিশ্রের কাছে নৃত্য শিক্ষা করেছিলেন।\n\n\n== কর্মজীবন ==\nদেবর্ষি নারদের সংসার নামক  বাংলা চলচ্চিত্রে অভিনয়ের মাধ্যমে তার আত্মপ্রকাশ হয়। চলচ্চিত্রটি ১৯৬০ সালে মুক্তি পায়। সুধীর মুখোপাধ্যায় পরিচালিত শেষ প্রান্তে  ছবিতে তিনি প্রথম মুখ্য চরিত্রে নায়িকা হিসেবে অভিনয় করেছিলেন। এরপর তিনি বেশ কয়েকটি চলচ্চিত্রে পার্শ্ব চরিত্র হিসাবে অভিনয় করেন। সত্যজিৎ রায় তাকে মহানগরে অভিনয়ের প্রস্তাব দিয়েছিলেন কিন্তু চুক্তির সমস্যার কারণে তিনি তা গ্রহণ করতে পারেননি। তিনি বহু বাংলা চলচ্চিত্রে অভিনয় করেছেন। তিনি থিয়েটার ও নাট্য জগতেও বহুল পরিচিত ছিলেন। তিনি উৎপল দত্তের লিটল থিয়েটার গ্রুপে অভিনয় করেছেন।\n\n\n== অভিনীত চলচ্চিত্র ==\n১৯৬০ থেকে ১৯৮০ -এর দশক অবধি তিনি অসংখ্য ছবিতে অভিনয় করেছেন। তার অভিনীত কিছু জনপ্রিয় ছবি হল, দুই ভাই (১৯৬১), অবশেষে (১৯৬২), কান্না, দাদা ঠাকুর, ত্রিধারা (১৯৬৩), নতুন তীর্থ (১৯৬৪), তিন ভুবনের পারে (১৯৬৯),  রূপসী (১৯৭০), প্রতিবাদ (১৯৭১), স্ত্রী (১৯৭২), সোনার খাঁচা (১৯৭৩), মৌচাক (১৯৭৪), ফুলেশ্বরী (১৯৭৪), বাঘ বন্দী খেলা (১৯৭৫), সন্ন্যাসী রাজা (১৯৭৫), কবিতা (১৯৭৭), দাদার কীর্তি (১৯৮০) ইত্যাদি।\nতার শেষ অভিনীত ছবি ছিল ১৯৮৭ সালে মুক্তিপ্রাপ্ত দেবিকা।\n\n\n== তথ্যসূত্র =="}