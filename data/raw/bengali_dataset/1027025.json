{"pageid": 1027025, "title": "গিণ্ডি", "url": "https://bn.wikipedia.org/wiki?curid=1027025", "content": "গিণ্ডি দক্ষিণ ভারতের তামিলনাড়ু রাজ্যের চেন্নাই জেলার প্রশাসনিক একটি গুরুত্বপূর্ণ অঞ্চল৷ এটি চেন্নাইয়ের প্রবেশদ্বার নামে পরিচিত৷ গ্র্যান্ড সাদার্ন ট্রাঙ্ক রোড, ইনার রিং রোড, আন্না সালাই এবং মাউন্ট-পুন্তমল্লী সড়কের মিলনস্থল তথা আলান্দুরে অবস্থিত কাতিপারা জংশন এই লোকালয়ের অতিনিকটে অবস্থিত৷ অশোক লেল্যান্ডের সদর দপ্তর অবস্থিত হওয়ার পাশাপাশি এটি চেন্নাইয়ের অর্থনৈতিকভাবে অন্যতম গুরুত্বপূর্ণ৷ লোকালয়টির উত্তরে সঈদাপেট পূর্ব দিকে কোট্টুরপুরম ও আদিয়ার দক্ষিণ দিকে বেলাচেরি দক্ষিণ পশ্চিম দিকে আদমবক্কম ও আলান্দুর পশ্চিম দিকে সেন্ট থমাস মাউন্ট এবং উত্তর পশ্চিম দিকে ঈক্ষাটুতাঙ্গল রয়েছে৷ শহরের ক্ষেত্রের মধ্যে অবস্থিত একমাত্র জাতীয় উদ্যান হলো গিণ্ডি জাতীয় উদ্যান৷ এখানে রয়েছে ছোট বড় অনেক শিল্প৷ লোকিলয়টির নিকটে রয়েছে গিণ্ডি রেলওয়ে স্টেশন ও গিণ্ডি মেট্রো স্টেশন৷\n\n\n== পরিবহন ==\nগিণ্ডি সড়ক ও ট্রেন পথে দেশের বাকি অংশের সাথে সুবিন্যস্ত৷ গিণ্ডি থেকে চেন্নাইয়ের বিভিন্ন স্থানের বাস পরিষেবা রয়েছে৷ চেন্নাই আন্তর্জাতিক বিমানবন্দর থেকে এটি ১০ কিলোমিটার দূরে অবস্থিত৷\n\n\n== ব্রিটিশ ভারতের সরকারি দপ্তর ==\n\nমাদ্রাজ গভর্নর থাকতেন ফোর্ট সেন্ট জর্জ সরকারি আবাসনে৷ এই রাজাবাসে ছিলো দাফন স্থল, ঘোড়া, গাড়ি, এক্কাগাড়ি, লালবর্ণের বস্ত্রবিশিষ্ট ভারতীয় সৈন্যের শিবির৷\nএখানে বৃহদাকৃৃতি আবাস ও চারিদিকে দুষ্প্রাপ্য বাগানও ছিলো৷ এর কাছেই ছিলো গল্ফ, হকি প্রভৃৃতি খেলার ব্রিটিশ সময়কালীন খেলার মাঠ৷ এছাড়াও ছিলো ঘোড়দৌড়ের মাঠ, যা বর্তমানে গিণ্ডি রেস কোর্স নামে পরিচিত৷  \nপ্রতিবছর গ্রীষ্মকালে মে থেকে অক্টোবর মাসের মধ্যে মাদ্রাজ সরকার ও আধিকারিকগণ সপরিবারে উদগমণ্ডলমে প্রমোদভ্রমণে যেতেন৷\n\n\n== গুরুত্বপূর্ণ স্থান ==\nরাজভবন, চেন্নাই\nগিণ্ডি প্রকৌশল মহাবিদ্যালয়\nআন্না বিশ্ববিদ্যালয়\nভারতীয় প্রযুক্তিবিদ্যা প্রতিষ্ঠান মাদ্রাজ\nচেন্নাই সর্পোদ্যান\nক্যান্সার গবেষণা প্রতিষ্ঠান, চেন্নাই\n\n\n== তথ্যসূত্র =="}