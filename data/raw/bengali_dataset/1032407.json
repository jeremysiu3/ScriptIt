{"pageid": 1032407, "title": "পেরিনি শিবতাণ্ডবম", "url": "https://bn.wikipedia.org/wiki?curid=1032407", "content": "পেরিনি শিবতাণ্ডবম বা পেরিনি তাণ্ডবম তেলেঙ্গানা অঞ্চলের একটি প্রাচীন নৃত্যের রূপ, সাম্প্রতিক সময়ে এই নৃত্যশৈলীকে পুনর্জীবিত করা হয়েছে। কাকতীয় রাজবংশের শাসনকালে তেলেঙ্গানায় এর সূত্রপাত ও সমৃদ্ধি ঘটে।\nপেরিনি নৃত্য, ধ্বংসের হিন্দু দেবতা, ভগবান শিবের সম্মানে পরিবেশিত হয়, এবং বিশ্বাস করা হয় যে প্রাচীনকালে সৈন্যরা যুদ্ধে যাবার আগে এটি সম্পাদিত হত। সাম্প্রতিক কালে এই শিল্পরূপটি পুনরুদ্ধার করার পেছনে আছেন পদ্মশ্রী ডাঃ নটরাজ রামকৃষ্ণ।\n\n\n== নৃত্য ==\n\nপেরিনি শিবতাণ্ডবম নৃত্য শৈলীটি সাধারণত পুরুষদের দ্বারা পরিবেশিত হয়। একে 'যোদ্ধাদের নৃত্য' বলা হয়। যুদ্ধের ময়দানে যাবার আগে যোদ্ধারা ভগবান শিবের মূর্তির সামনে এই নৃত্যটি সম্পাদন করে। 'কাকতীয়'দের শাসনকালে এই পেরিনি নৃত্য রূপটি তার শিখরে পৌঁছেছিল। কাকতীয়রা ওয়ারাঙ্গলে তাঁদের রাজবংশটি প্রতিষ্ঠা করেছিলেন এবং প্রায় দুই শতাব্দী ধরে রাজত্ব করেছিলেন।\nতেলেঙ্গানায় বিশ্বাস করা হয় যে পেরিনি শিবতাণ্ডবম নৃত্য রূপটি 'প্রেরণা' (অনুপ্রেরণা) জাগিয়ে তোলে এবং এটি সর্বশ্রেষ্ঠ নর্তক প্রভু শিবের প্রতি উৎসর্গীকৃত। ওয়ারাঙ্গলের রামাপ্পা মন্দিরের গর্ভ গুড়ির (গর্ভ গৃহ) নিকটে ভাস্কর্যগুলিতে এই নৃত্যের প্রমাণ পাওয়া যায়।\nপেরিনি হল ড্রামের তালে তালে সম্পাদিত তেজস্বী এক নৃত্যরূপ। নৃত্যশিল্পীরা নৃত্যের সময় মানসিকভাবে নিজেদের এমন একটি পরিস্থিতিতে নিয়ে যায়, যেখানে তারা নিজেদের দেহে শিবের শক্তি অনুভব করে। এই সময় তারা শিবকে তাদের নিজেদের মধ্যে জাগিয়ে তোলে এবং তাদের মধ্য দিয়ে নাচের জন্য আহ্বান করে। পেরিনি তাণ্ডবম সত্যই সবচেয়ে উদ্দীপনাজনক এবং উত্তেজনাপূর্ণ পুরুষ নৃত্যের রূপ বলে মনে করা হয়।\nপেরিনি নৃত্য শৈলী কাকতীয় রাজবংশের পতনের পরে প্রায় অদৃশ্য হয়ে গিয়েছিল, কিন্তু পদ্মশ্রী ডাঃ নটরাজ রামকৃষ্ণ পেরিনি নৃত্যকে বিলুপ্তির পথ থেকে নবজাগরিত করেছিলেন।\n\n\n== আরও দেখুন ==\nতাণ্ডব\n\n\n== তথ্যসূত্র ==\n\n\n== বহিঃসংযোগ ==\nDr. Nataraja Ramakrishna"}