{"pageid": 1411967, "title": "রাগী (শিখধর্ম)", "url": "https://bn.wikipedia.org/wiki?curid=1411967", "content": "রাগী (গুরুমুখী: ਰਾਗੀ) হলো এমন একজন শিখ সঙ্গীতজ্ঞ যিনি গুরু গ্রন্থ সাহিবের স্তোত্রগুলোকে বিভিন্ন রাগে পাঠ করেন।\n\n\n== ইতিহাস ==\nপূর্ববর্তী রবাবি ধারার পাশাপাশি একটি সমান্তরাল ধারা হিসেবে গড়ে উঠেছিল কীর্তনকাররা, যারা ছিলেন শিখ কীর্তন গায়ক। শিখ গুরুদের আমলে কিছু পেশাদার বা অ-পেশাদার গায়কের মধ্য থেকে ঘরানাটির জন্ম হয়। সময়ের সাথে সাথে শিখ গায়কদের এই অপেশাদার ঘরানাটি অবশেষে পেশাদার ঐতিহ্যে বিকশিত হয় যা এখন রাগী নামে পরিচিত।\nশিখদের ৫ম গুরু গুরু অর্জন দেব অপেশাদার সঙ্গীতজ্ঞদের রাগী ধারাটি শুরু করেছিলেন, কারণ তিনি চাননি যে শিখরা পবিত্র সঙ্গীতের সাথে ঐশ্বরিক সংযোগের জন্য পেশাদারদের উপর নির্ভর করুক। এখনকার রাগীরা প্রায়শই পেশাদার হন এবং শাস্ত্র সম্পর্কে তাদের যথেষ্ট জ্ঞান থাকে। তাই তারা অত্যন্ত সম্মানিত। যাইহোক, তারা কোনো বিশেষ অভিজাত্যের অধিকারী নন যেমনটি এখনকার কেউ কেউ ভাবেন -- বরং, রাগী ঐতিহ্যের উদ্দেশ্য ছিলো কোনো মধ্যসত্ত্বভোগী (পুরুষ বা নারী) ব্যতীতই যেন শিখ ধর্মগ্রন্থের সঙ্গীত অভিজ্ঞতা একজন সাধারণ ব্যক্তির কাছে পৌঁছানো যায়।\n\n\n== আবেশন ==\nপেশাদার শিখ সঙ্গীত পরিবেশনা সাধারণত গুরুদ্বারের মধ্যে করা হয়। কেন্দ্রীয় কক্ষের মধ্যে পবিত্র ধর্মগ্রন্থের পাশে একটি উঁচু মঞ্চে রাগী জথার (রাগীর সমাহার) জন্য একটি নির্দিষ্টকৃত স্থান রয়েছে। যারা নীচে সরাসরি মেঝেতে বসে রাগীরা কক্ষে সমবেত সেসব শিখদের দিকে মুখ তুলে উঁচু মঞ্চে বসে। নিয়মিত হিসাবে এবং উত্সব উদযাপনের দিন - এই উভয় সময়ই গুরুদ্বারে কীর্তন পরিবেশন করা হয়। প্রধান এবং জনপ্রিয় গুরুদ্বারগুলিতে রবিবার (আইতাভরা) সারাদিন ব্যাপী কীর্তন পরিবেশন করা হয় এবং অন্যান্য দিন সাধারণত সন্ধ্যায় এটি পরিবেশিত হয়।\n\nগুরুদ্বারের মধ্যে কীর্তন সাধারণত রাগী জথী দ্বারা পরিবেশিত হয়; বর্তমান সময়ে সাধারণত তিনজন সদস্য থাকলেও; পূর্বে চারজন সদস্য থাকতো। সঙ্গীত পরিবেশন করার প্রয়োজন ছাড়াও স্তোত্রমালা পঠনের জন্যও তাদের প্রয়োজন হয়। ঐতিহ্যগতভাবে রাগীরা সকলেই পুরুষ এবং তাদেরকে \"ভাই\" বলে সম্মানসূচক উপাধি দেয়া হয়। আধুনিক সময়ে, মহিলা রাগী জথের উত্থান ঘটেছে, যার সদস্যদের \"বিবি\" (আক্ষরিক অর্থে, \"মহিলা\") বলে সম্মানসূচক উপাধি দেয়া হয়। মিশ্র-লিঙ্গের রাগী জথী অত্যন্ত বিরল। রাগীদের জাত-ভিত্তিক উপাধি ব্যবহার করার অনুমতি দেওয়া হয় না এবং ফলশ্রুতিতে শুধুমাত্র 'সিং' এবং 'কাউর' নামটিকে তাদের একটি উপাধি হিসাবে রাখা হয়, কেউ কেউ তাদের নামের সাথে 'খালসা' শব্দটি যোগ করে। তবে, রাগীদের দ্ব্যর্থতামূলক সমস্যা নিরোসনের উদ্দেশ্যে তাদের নামের সাথে অবস্থান-ভিত্তিক বা কর্মসংস্থান-ভিত্তিক প্রত্যয় যুক্ত করা গ্রহণযোগ্য, যেমন দিল্লি ভেল (\"দিল্লি থেকে\") বা, হাজুরি রাগী হরমন্দির সাহিব (\"হারমন্দির সাহিব গুরুদ্বারে সেবারত রাগী\")। রাগী জথের সদস্যরা সাধারণ পোশাক পরিধান করে থাকে, সাধারণত তা সাদা বা অফ-হোয়াইট রংয়ের লম্বা শার্ট এবং প্যান্ট হয়ে থাকে। রাগী পুরুষরা সাদা, নেভি, জাফরান বা কালো পাগড়ি পরিধান করে এবং মহিলা রাগীরা লম্বা স্কার্ফ (চুন্নি) পরে। তরুণ রাগীরা ঐতিহ্যবাহী পোষাক পরিসরের বাইরে বিভিন্ন রঙের পোশাক পরতে শুরু করেছে। গুরুদ্বারে নিযুক্ত থাকাকালীন রাগীদের নিয়মিত বেতন দেওয়া হয়, তবে অতিরিক্ত আয়ের জন্য তারা ব্যক্তিগত অনুষ্ঠানেও সঙ্গীত পরিবেশন করতে পারে। রাগী জথদের টিকিট দেওয়া জায়গায় অনুষ্ঠান করা নিষিদ্ধ।\n\n\n== তথ্যসূত্র ==\n\n\n== অধিক পঠন ==\nরাগী : এসাইক্লোপিডিয়া অব শিখ রিলিজিয়ন এন্ড কালচার।\n\n\n== বহিঃসংযোগ =="}