{"pageid": 1467395, "title": "সন্তোষ যোগী", "url": "https://bn.wikipedia.org/wiki?curid=1467395", "content": "সন্তোষ যোগী (২৫ জুন ১৯৭৫ - ১৩ এপ্রিল ২০১০) ছিলেন একজন ভারতীয় চলচ্চিত্র অভিনেতা ও গায়ক, যিনি ৩০টির অধিক মালয়ালম চলচ্চিত্রে অভিনয় করেছেন। তিনি ২০০৪ সালের মালয়ালম চলচ্চিত্র টু হুইলার-এ অভিনয়ের মাধ্যমে অভিনয়ে আত্মপ্রকাশ করেছিলেন। তিনি মায়াবী চলচ্চিত্রে প্রধান খলনায়কের ভূমিকায় এবং কীর্তিচক্র চলচ্চিত্রে সামরিক কর্মকর্তার ভূমিকায় অভিনয়ের জন্য সর্বাধিক পরিচিত।\n\n\n== জীবনী ==\nসন্তোষ জোগী ১৯৭৫ সালের ২৫ জুন ভারতের কেরলের ইরাভিমঙ্গলমে জন্মগ্রহণ করেন। তার পিতার নাম পুরথু সেতুমাধবন এবং মাতার নাম কোমাট্টিল মালাথি আম্মা। তিনি ত্রিশূরের ব্যাসা কলেজ থেকে পড়াশোনা শেষ করেন। তিনি স্থানীয় স্টেজ প্রোগ্রামে গায়ক হিসেবে তার কর্মজীবন শুরু করেন। টু হুইলার চলচ্চিত্রের মাধ্যমে অভিনয়ে আত্মপ্রকাশের পর তিনি দুবাইতে পেশাদার গায়ক হিসেবে কাজ শুরু করেন। তিনি বেশ কয়েকটি মালয়ালম চলচ্চিত্রে খলনায়কের ভূমিকায় অভিনয় করেছেন। তিনি ২০০১ সালের ২৪ জুন জিজির সাথে বিবাহবন্ধনে আবদ্ধ হন। এই দম্পতির চিত্রলেখা ও কপিলা নামে দু'জন কন্যা সন্তান রয়েছেন।\n২০১০ সালের ১৩ এপ্রিল বন্ধুর ফ্ল্যাটে ফ্যানের সাথে ঝুলন্ত অবস্থায় সন্তোষ যোগীর মৃতদেহ পাওয়া যায়। পুলিশ জানিয়েছে যে পারিবারিক সমস্যার কারণে তিনি আত্মহত্যা করেছেন।\n\n\n== অভিনীত চলচ্চিত্র ==\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে সন্তোষ যোগী (ইংরেজি)\nএমএসআই-এ সন্তোষ যোগী"}