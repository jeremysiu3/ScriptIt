{"pageid": 1391238, "title": "সরকারি ইয়াছিন কলেজ", "url": "https://bn.wikipedia.org/wiki?curid=1391238", "content": "সরকারি ইয়াছিন কলেজ বাংলাদেশের ফরিদপুর জেলার একটি সরকারি কলেজ। এটি ১৯৬৮ সালে প্রতিষ্ঠিত হয় এবং ১৯৮৭ সালে সরকারিকরণ করা হয়। কলেজটি ফরিদপুর শহরের টেপাখোলায় অবস্থিত।\n\n\n== ইতিহাস ==\nসরকারি ইয়াছিন কলেজ প্রথম প্রতিষ্ঠিত হয়েছিল ইয়াছিন মুসলিম হাই স্কুল নামে। এ এলাকার অল্প শিক্ষিত অথচ প্রবল শিক্ষানুরাগী ইয়াছিন জমাদ‍ার নামক ব্যক্তিটির জমি ও অর্থসাহায্যে যার প্রতিষ্ঠা। সে সময়ে শিক্ষা বিস্তারের খুব স্বল্প সংখ্যক মুসলমানই শিক্ষা প্রতিষ্ঠান নির্মানে এগিয়ে আসতেন। তাই ইয়াছিন জমাদারের মতো স্বল্প শিক্ষিত মানুষের পক্ষে এ ধরণের প্রয়াস ছিল সত্যই অকল্পনীয়।\nইয়াছিন মুসলিম হাই স্কুল সময়ের দাবীতে ১৯৬৮ সালে স্থানীয় জনগণ এবং শিক্ষানুরাগী ব্যক্তিদের উদ্যোগে ইয়াছিন কলেজে রূপান্তরীত হয়। যা ১৯৮৭ সালে তৎকালীন রাষ্ট্রপতি হুসেইন মুহাম্মদ এরশাদের ঘোষণার মধ্য দিয়ে আজকের সরকারি ইয়াছিন কলেজ, ফরিদপুর নামে পরিচিতি লাভ করে।\n\n\n== কার্যক্রম ==\nকলেজটিতে বিজ্ঞান, মানবিক ও বাণিজ্য বিভাগে উচ্চ মাধ্যমিক ও স্নাতক পর্যায়ের শিক্ষা কার্যক্রম চালু রয়েছে। কলেজটিতে মোট ১২টি বিভাগ রয়েছে। বিজ্ঞান বিভাগে ৪টি, মানবিক বিভাগে ৫টি এবং বাণিজ্য বিভাগে ৩টি। কলেজটিতে বর্তমানে প্রায় ২০৯৭ জন শিক্ষার্থী ভর্তি রয়েছে।\nকলেজটিতে একটি সুসজ্জিত পাঠাগার, একটি কম্পিউটার ল্যাব এবং একটি শরীরচর্চা কেন্দ্র রয়েছে। কলেজটিতে বিভিন্ন ধরনের সহশিক্ষা কার্যক্রম চালু রয়েছে, যার মধ্যে রয়েছে সাহিত্য ও বিজ্ঞান সমিতি, সাংস্কৃতিক সমিতি, ক্রীড়া সমিতি ইত্যাদি।\nকলেজটি ফরিদপুর জেলার একটি অন্যতম গুরুত্বপূর্ণ শিক্ষা প্রতিষ্ঠান। এটি ফরিদপুরের শিক্ষার মানোন্নয়নে গুরুত্বপূর্ণ ভূমিকা পালন করে আসছে।\n\n\n== ছাত্র-ছাত্রীর সংখ্যা ==\nমোট ছাত্র-ছাত্রী ২০৯৭ জন\nছাত্র ১৮৭৬ জন\nছাত্রী ২২১ জন\nশ্রেণী ভিত্তিক\nএকাদশ ১২০৭ জন\nদ্বাদশ ৮৯০ জন\n\n\n== প্রশাসনিক তথ্য ==\nকলেজ কোড - ৫১৫০\nজাতীয় বিশ্ববিদ্যালয় কোড - ৬০০৩\nইআইআইএন নং- ১০৮৭৯৫\n\n\n== চিত্রশালা ==\n\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== আরও দেখুন ==\nসরকারি রাজেন্দ্র কলেজ\nফরিদপুর জেলা প্রশাসন স্কুল এন্ড কলেজ\n\n\n== তথ্যসূত্র ==\n\n\n== বহিঃসংযোগ ==\nসরকারি ইয়াছিন কলেজ, ফরিদপুর  ওয়েব্যাক মেশিনে আর্কাইভকৃত ৪ নভেম্বর ২০২৩ তারিখে\n উইকিমিডিয়া কমন্সে সরকারি ইয়াছিন কলেজ সম্পর্কিত মিডিয়া দেখুন।"}