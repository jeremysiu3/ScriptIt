{"pageid": 1076117, "title": "বাংলাদেশ–সুইজারল্যান্ড সম্পর্ক", "url": "https://bn.wikipedia.org/wiki?curid=1076117", "content": "বাংলাদেশ–সুইজারল্যান্ড সম্পর্ক বলতে বাংলাদেশ এবং সুইজারল্যান্ডের মধ্যে দ্বিপক্ষীয় রাষ্ট্রীয় সম্পর্ক কে বোঝায়।\n\n\n== ইতিহাস ==\n১৯৭২ সালের পহেলা মার্চ সুইজারল্যান্ড বাংলাদেশকে একটি স্বাধীন দেশ হিসেবে স্বীকৃতি দেয় এবং উভয় দেশের মধ্যে কূটনৈতিক সম্পর্ক স্থাপন করে। বাংলাদেশের ঢাকায় সুইজারল্যান্ডের একজন আবাসিক রাষ্ট্রদূত রয়েছে। সুইজারল্যান্ডের জেনেভায় বাংলাদেশের একজন আবাসিক রাষ্ট্রদূতসহ একটি দূতাবাস রয়েছে। দুই দেশ ২০১৩ সাল থেকে তাদের পররাষ্ট্র মন্ত্রণালয়ের মাধ্যমে নিয়মিত রাজনৈতিক পরামর্শ বিনিময় করে।\nসুইস কনফেডারেশনের সভাপতি অ্যালেন বারসেট ২০১৮ সালের ফেব্রুয়ারিতে বাংলাদেশ সফর করেন। সুইস আর্টস কাউন্সিল প্রো হেলভেটিয়া ঢাকা আর্ট সম্মেলনের অংশীদার।\n\n\n== অর্থনৈতিক সম্পর্ক ==\n২০১০ থেকে ২০১৬ সাল পর্যন্ত বাংলাদেশ ও সুইজারল্যান্ডের মধ্যে বাণিজ্য দ্বিগুণেরও বেশি বৃদ্ধি পেয়েছে। ২০১৬ সালে দ্বিপাক্ষিক বাণিজ্যের মূল্য ছিল ৫৯১.৫ মিলিয়ন সুইস ফ্রাঙ্ক। বাংলাদেশে সুইজারল্যান্ডের প্রধান রপ্তানি পণ্য হলো রাসায়নিক, টেক্সটাইল মেশিন এবং ফার্মাসিউটিক্যালস। সুইজারল্যান্ডে বাংলাদেশের রপ্তানির ৯০ শতাংশ তৈরি পোশাক ও বস্ত্র। বাংলাদেশে প্রায় ১০০ টি সুইস কোম্পানি কাজ করছে। ২০১৬ সালের হিসাবে সুইজারল্যান্ডের ব্যাংকে বাংলাদেশী নাগরিকদের প্রায় ৫৫০ মিলিয়ন সুইস ফ্রাঙ্ক জমা ছিল। ২০১৭ সালে বাংলাদেশে সুইস বিনিয়োগ ১৭ শতাংশ বৃদ্ধি পেয়েছে। সুইস সরকার বাংলাদেশে জলবায়ু পরিবর্তন প্রযুক্তিতে সুইস বিনিয়োগকে উৎসাহিত করার পরিকল্পনা করেছে।\n\n\n== তথ্যসূত্র =="}