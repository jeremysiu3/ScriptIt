{"pageid": 1091592, "title": "সামার ইয়াজবেক", "url": "https://bn.wikipedia.org/wiki?curid=1091592", "content": "সামার ইয়াজবেক ( আরবি: سمر يزبك) হচ্ছেন একজন সিরীয় লেখক ও সাংবাদিক। তিনি ১৯৭০ সালে লাটাকিয়ার কাছে অবস্থিত সিরিয়ার জাবলেহ শহরে জন্মগ্রহণ করেন এবং লাটাকিয়া বিশ্ববিদ্যালয়ে আরবি সাহিত্য অধ্যয়ন করেন। তিনি সাহিত্যের বিভিন্ন ধরনের ধারা বা ঘরণায় সাহিত্যকর্ম রচনা করেছেন। সেগুলোর মধ্যে রয়েছে, উপন্যাস, ছোট গল্প, চলচ্চিত্রের স্ক্রিপ্ট, টেলিভিশন নাটক, চলচ্চিত্র এবং টিভি সমালোচনা, সাহিত্যিক বর্ণনা ইত্যাদি।\n\n\n== জীবনী ==\n২০১০ সালে  বৈরুত ৩৯, হে ফেস্টিভ্যাল আয়োজিত একটি প্রতিযোগিতায় ইয়াজবেক ৪০ বছরের কম বয়সী ৩৯ জন সবচেয়ে সম্ভাবনাময় লেখকের একজন হিসেবে নির্বাচিত হন। ২০১১ সালে তিনি আসাদ সরকারের বিরুদ্ধে অনুষ্ঠিত হওয়া গণঅভ্যুত্থানে অংশ নেন এবং কয়েক মাস পর তাকে নির্বাসনে যেতে বাধ্য করা হয়। ২০১২ সালে, তিনি তার বই আ ওম্যান ইন দ্য ক্রসফায়ার: ডায়েরিজ অফ দ্য সিরিয়ান রেভলিউশনের স্বীকৃতিস্বরূপ বিশেষ মর্যাদাপূর্ণ পেন/পিন্টার পুরস্কার \"সাহসের আন্তর্জাতিক লেখক\" এর জন্য নির্বাচিত হন।  একই বছরে তাকে সুইডিশ টুচোলস্কি পুরস্কার এবং ডাচ অক্সফাম/পেন প্রদান করা হয়। ২০১৬ সালে ইয়াজবেকের সাহিত্য আখ্যান দ্য ক্রসিংকে মর্যাদাপূর্ণ ফরাসি \"সেরা বিদেশি বই\" পুরস্কার প্রদান করা হয়।\nতিনি সিরিয়ান কালচারাল ক্যারাভেন বা সিরিয়ার সাংস্কৃতিক কাফেলায়ও অংশ নেন। এই ক্যারাভেন বা কাফেলাটি ছিল সিরিয়ার শিল্পীদের নেতৃত্বে একটি শৈল্পিক ও সাংস্কৃতিক আন্দোলন। এই আন্দোলনটি সেসময় \"সিরিয়ার জনগণের জন্য স্বাধীনতা\" নামে একটি প্রকল্প চালু করার মাধ্যমে শুরু হয়েছিল এবং সিরিয়ান কালচারাল ক্যারাভেন ইউরোপ জুড়ে একটি সড়ক ভ্রমণের সাথে জড়িত ছিল। \n\n\n== কাজ ==\nসামার  ইয়াজবেক মানবাধিকার এবং বিশেষ করে সিরিয়ায় নারীর অধিকারের সমর্থনে বিশিষ্ট কণ্ঠস্বর। ২০১২ সালে, তিনি উইমেন নাও ফর ডেভেলপমেন্ট চালু করেছিলেন। এটি ফ্রান্স ভিত্তিক একটি এনজিও যার লক্ষ্য ছিল সিরিয়ার নারীদের অর্থনৈতিক ও সামাজিকভাবে ক্ষমতায়ন করা। \n\n\n== পুরস্কার ও সম্মাননা ==\nতার বর্ণাঢ্য এবং বহুমুখী কর্মজীবনের স্বীকৃতিস্বরুপ সামার ইয়াজবেক বেশ কিছু পুরস্কার লাভ করেন। এর মধ্যে জাতিসংঘের সহযোগী সংগঠন ইউনিনেফ থেকে পাওয়া পুরস্কার ছাড়াও রয়েছে, পেন-অক্সফাম নোভিব পুরস্কার, পেন পিন্টার পুরস্কার সহ বেশ কিছু পরস্কার ও সম্মাননা অর্জন করেছেন। তার  \"দ্য ক্রসিং\" সেরা বিদেশী বইয়ের পুরস্কার লাভ করে। অন্যান্য পুরস্কার ও সম্মাননা গুলো হলো:\n\n২০১৬ সালের সেরা বিদেশী বইয়ের পুরস্কার \"দ্য ক্রসিং\" (ফ্রান্স) \n২০১৩ পেন-অক্সফাম নোভিব পুরস্কার \"আ ওম্যান ইন দ্য ক্রসফায়ার: ডায়েরিজ অফ দ্য সিরিয়ান রেভলিউশন\" (নেদারল্যান্ডস) \n২০১২ পেন টুচোলস্কি পুরস্কার \"আ ওম্যান ইন দ্য ক্রসফায়ার: ডায়েরিজ অফ দ্য সিরিয়ান রেভলিউশন\" (সুইডেন)\n২০১২ পিইএন পিন্টার পুরস্কার \"আ ওম্যান ইন দ্য ক্রসফায়ার: ডায়েরিজ অফ দ্য সিরিয়ান রেভলিউশন\" (যুক্তরাজ্য)\n২০১০ ৪০ বছরের কম বয়সী অসামান্য লেখকদের \"বৈরুত ৩৯, হে উৎসব\" নির্বাচনে নির্বাচিত (বৈরুত)\n২০০০ ইউনিসেফ, \"একটি পতনশীল আকাশ\" (টিভি স্ক্রিপ্ট) এর সেরা সাহিত্য দৃশ্যের পুরস্কার\n\n\n== তথ্যসূত্র =="}