{"pageid": 1477067, "title": "তাই ইউ-সুয়ান", "url": "https://bn.wikipedia.org/wiki?curid=1477067", "content": "তাই ইউ-সুয়ান (জন্ম: ৯ নভেম্বর ২০০২) হলেন একজন তাইওয়ানি তীরন্দাজ, যিনি চীনা তাইপেইয়ের প্রতিনিধি হিসেবে বিভিন্ন আন্তর্জাতিক প্রতিযোগিতায় অংশগ্রহণ করে থাকেন।\nইউ-সুয়ান চীনা তাইপেইয়ের হয়ে ২০২৪ গ্রীষ্মকালীন অলিম্পিকে অংশগ্রহণ করেছেন।\n\n\n== প্রারম্ভিক জীবন ==\nতাই ইউ-সুয়ান ২০০২ সালের ৯ই নভেম্বর তারিখে চীনা তাইপেইয়ে জন্মগ্রহণ করেছেন এবং সেখানেই তার শৈশব অতিবাহিত করেছেন।\n\n\n== খেলোয়াড়ি জীবন ==\nইউ-সুয়ান চীনা তাইপেইয়ের প্রতিনিধি হিসেবে ২০২৪ গ্রীষ্মকালীন অলিম্পিকে সর্বমোট ৩টি প্রতিযোগিতায় অংশগ্রহণ করেছেন।\nতিনি তীরন্দাজীতে পুরুষদের ব্যক্তিগত প্রতিযোগিতায় অংশগ্রহণ করেছিলেন। র‍্যাঙ্কিং পর্বে ৩৩টি ১০ পয়েন্ট অর্জন করে সর্বমোট ৬৬৫ পয়েন্ট নিয়ে তিনি ২৪তম স্থান অধিকার করেছিলেন। ৬৪ জনের পর্বে, তিনি র‍্যাঙ্কিং পর্বে ৪১তম স্থান অধিকারী ফিনল্যান্ডের আন্তি তেকোনিয়েমির মুখোমুখি হয়েছিলেন, যেখানে তিনি ৬–০ সেট পয়েন্টের ব্যবধানে জয়লাভ করে পরবর্তী পর্বে উত্তীর্ণ হয়েছিলেন। অতঃপর ৩২ জনের পর্বে তমা শিরোর কাছে ৬–৫ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিলেন।\nএছাড়াও তিনি লিন জিহ-সিয়াং এবং তাং ছিহ-ছুনের সাথে তাইওয়ানি দল হিসেবে পুরুষদের দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৯৫টি ১০ পয়েন্ট অর্জন করে সর্বমোট ১৯৯২ পয়েন্ট নিয়ে ৫ম স্থান অধিকার করেছিল। অতঃপর প্রাথমিক পর্বে তারা গ্রেট ব্রিটেনকে ৬–০ সেট পয়েন্টের ব্যবধানে পরাজিত করে পরবর্তী পর্বে উত্তীর্ণ হয়েছিল। পরবর্তীকালে কোয়ার্টার-ফাইনালে চীনের কাছে ৫–১ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\nঅন্যদিকে তিনি এবং লেই চেন-ইং একত্রে মিশ্র দলগত প্রতিযোগিতায় অংশগ্রহণ করেছিলেন। তারা র‍্যাঙ্কিং পর্বে ৫৮টি ১০ পয়েন্ট অর্জন করে সর্বমোট ১৩১৭ পয়েন্ট নিয়ে ১৬তম স্থান অধিকার করেছিল। অতঃপর ১৬ দলের পর্বে দক্ষিণ কোরিয়ার কাছে ৫–৪ সেট পয়েন্টের ব্যবধানে পরাজিত হয়ে প্রতিযোগিতা থেকে বিদায় নিয়েছিল।\n\n\n== তথ্যসূত্র ==\n\n\n== বহিঃসংযোগ ==\nওয়ার্ল্ড আর্চারিতে তাই ইউ-সুয়ান (ইংরেজি)"}