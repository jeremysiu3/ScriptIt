{"pageid": 1174041, "title": "১০ ডাউনিং স্ট্রিট", "url": "https://bn.wikipedia.org/wiki?curid=1174041", "content": "লন্ডনের ১০ ডাউনিং স্ট্রিট হল ফার্স্ট লর্ড অব দ্য ট্রেজারির সরকারি বাসভবন ও কার্যনির্বাহী কার্যালয়, সাধারণত কনভেনশন অনুসারে ফার্স্ট লর্ড অব দ্য ট্রেজারি হলেন যুক্তরাজ্যের প্রধানমন্ত্রী। ভবনটি যুক্তরাজ্যে লোকমুখে ১০ নম্বর নামেও পরিচিত। ৭০ হোয়াইটহল সংলগ্ন মন্ত্রিপরিষদ কার্যালয়ের পাশাপাশি, এটি যুক্তরাজ্য সরকারের সদর দপ্তর।\n১০ নম্বর হল ৩০০ বছরের বেশি পুরানো ভবন এবং এতে প্রায় ১০০ টি কক্ষ রয়েছে। এটি লন্ডনের ওয়েস্টমিনস্টার শহরের ডাউনিং স্ট্রিটে অবস্থিত। প্রধানমন্ত্রীর ব্যবহারের জন্য একটি ব্যক্তিগত বাসস্থান তৃতীয় তলায় রয়েছে এবং ভবনের সর্বনিম্ন অংশ একটি রান্নাঘর রয়েছে। অন্যান্য তলে কার্যালয় ও সম্মেলন, অভ্যর্থনা, বসার এবং খাবারের কক্ষ রয়েছে, যেখানে প্রধানমন্ত্রী কাজ করেন এবং  যেখানে সরকারি মন্ত্রী, জাতীয় নেতা ও বিদেশী বিশিষ্ট ব্যক্তিরা প্রধানমন্ত্রীর সঙ্গে দেখা ও আতিথ্যতা লাভ করেন। পশ্চাদ্ভাগে একটি অভ্যন্তরীণ আঙ্গিনা ও বারান্দা থেকে দৃশ্যমান ১/২ একর (০.২ হেক্টর) ক্ষেত্রফল বিশিষ্ট একটি বাগান আছে। সেন্ট জেমস পার্ক সংলগ্ন, ১০ নম্বর ভবনটি ব্রিটিশ রাজের লন্ডন বাসভবন বাকিংহাম প্যালেস থেকে আনুমানিক ৩/৪ মাইল (১.২ কিমি) দূরে অবস্থিত এবং সংসদের উভয় কক্ষের মিলনস্থল ওয়েস্টমিনস্টার প্রাসাদের নিকটবর্তী।\n১০ ডাউনিং স্ট্রিট হল সরকারি সম্পত্তি। এটির নিবন্ধিত আইনি শিরোনামটি সেক্রেটারি অব স্টেট ফর লেভেলিং আপ, হাউসিং অ্যান্ড কমুনিটিজ নামে ধারণ করা হয়েছে (রাষ্ট্র সচিব হলেন একজন কর্পোরেশন সোল)।\n\n\n== তথ্যসূত্র =="}