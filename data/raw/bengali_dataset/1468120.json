{"pageid": 1468120, "title": "জিমরান", "url": "https://bn.wikipedia.org/wiki?curid=1468120", "content": "জিমরান ( Hebrew זִמְרָן; গ্রিক: Ζεμραμ, Ζεμβραν, আরবি: زمران), জামব্রান নামেও পরিচিত, হিব্রু বাইবেল অনুসারে, ইস্রায়েলীয়দের কুলপিতা আব্রাহাম ও কেতুরার প্রথম পুত্র ছিলেন। কেতুরাকে আব্রাহাম সারার মৃত্যুর পর বিয়ে করেছিলেন। আদিপুস্তকের বর্ণনানুসারে জিমরানের আরও পাঁচ ভাই ছিলঃ য়োকশান, মেদান, মিদিয়ান, ইশবাক এবং শুয়াহ।\nরোমান ইহুদি ঐতিহাসিক জোসেফাস ফ্লাভিয়াসের বর্ণনানুসারে \"আব্রাহাম তাদের বিভিন্ন উপনিবেশে বসতি স্থাপনের পরিকল্পনা করেছিলেন; এবং তারা ট্রগ্লোডাইটিস এবং লোহিত সাগর পর্যন্ত আরব ফেলিক্সে পৌঁছেছিল ও তার দখল নিয়েছিল।\" একারণে, জিমরানকে কেউ কেউ অস্থায়ীভাবে মক্কা ও মদিনার মধ্যবর্তী আরব শহর জাবরানের সাথে সম্পর্কিত হিসেবে চিহ্নিত করেছেন  (অর্থাৎ জেদ্দা)।\nযাশের পুস্তক অনুসারে, জিমরানের সন্তানরা ছিল অবিহেন, মলিচ এবং নারিম।\nজান রেটসো এবং উইলিয়াম হ্যাজলিটের মতো শিক্ষাবিদরা পরামর্শ দিয়েছেন যে জিমরানের বংশধররা ব্যানিজোমেনেস নামে পরিচিত, যাদের কথা গ্রীক ঐতিহাসিক ডিওডোরাস সিকুলাসের বর্ণনায় উল্লেখ করা হয়েছে।\n\n\n== তথ্যসূত্র ==\n\n\n== বহিঃসংযোগ ==\nইস্টনের বাইবেল অভিধানে  জিমরান"}