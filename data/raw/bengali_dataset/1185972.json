{"pageid": 1185972, "title": "নি নি", "url": "https://bn.wikipedia.org/wiki?curid=1185972", "content": "নি নি (চীনা: 倪妮; ফিনিন: Ní Nī, জন্ম ৮ আগস্ট ১৯৮৮) একজন চীনা অভিনেত্রী, যিনি ২০১১ সালের ঝাং ইমু পরিচালিত চলচ্চিত্র দ্য ফ্লাওয়ারস অফ ওয়ার -এ ইউ মো এবং ২০১৯ সালে টেলিভিশন ধারাবাহিক লাভ অ্যান্ড ডেসটিনি-তে লিং শি চরিত্রে অভিনয় করার জন্য সর্বাধিক পরিচিত। তাকে সাউদার্ন মেট্রোপলিস ডেইলি দ্বারা \"নব্য চার ড্যান অভিনেত্রী\" হিসাবে বিবেচনা করা হয়। \n\n\n== জীবনের প্রথমার্ধ ==\nনি ৮ মার্চ ১৯৮৮ সালে নানজিং, জিয়াংসু, চীনে জন্মগ্রহণ করেন। তিনি চীনের কমিউনিকেশন ইউনিভার্সিটি, নানজিং থেকে টেলিভিশন সম্প্রচার ও আয়োজক বিষয়ে স্নাতক হন। \n\n\n== কর্মজীবন ==\nনি ঝাং ইমুর যুদ্ধবিষয়ক চলচ্চিত্র দ্য ফ্লাওয়ারস অফ ওয়ার -এ আত্মপ্রকাশ করেন, প্রধান নারী চরিত্র \"ইউ মো\" চরিত্রে অভিনয় করেন।  তিনি চলচ্চিত্রে অভিনয়ের জন্য প্রশংসা পান এবং খ্যাতি অর্জন করেন। \n২০১২ এবং ২০১৩ সালে, লি লিউ ইয়ের সাথে রহস্য চলচ্চিত্র  রিডেম্পশনে,  প্রণয়ধর্মী চলচ্চিত্র লাভ উইল টিয়ার আস অ্যাপার্ট এবং রোড-ট্রিপ নাট্য চলচ্চিত্র আপ ইন দ্য উইন্ড -এ অভিনয় করেন।  \n২০১৪ সালে, নি আসন্ন-যুগের চলচ্চিত্র ফ্লিট অফ টাইমে অভিনয় করেন।   ২০১৫ সালে, নী ব্রাইড ওয়ারসের চীনা পুনর্নির্মানে  অ্যাঞ্জেলাবেবির সাথে অভিনয় করেছিলেন। \n২০১৬ সালে, নি লুক বেসন রচিত চীনা-ফরাসি কাল্পনিক দ্য ওয়ারিয়র্স গেটে অভিনয় করেছিলেন।  একই বছর, তিনি ঝাং ইমু'র কন্যা দ্বারা পরিচালিত প্রণয়ধর্মী হাস্যরসাত্মক চলচ্চিত্র সাডেনলি সেভেন্টিনে অভিনয় করেন। \n২০১৭ সালে, নি কাল্পনিক অ্যাকশন চলচ্চিত্র উ কং,  পাশাপাশি সুই হার্ক পরিচালিত বিজ্ঞান কল্পকাহিনী উক্সিয়া চলচ্চিত্র দ্য থাউজেন্ড ফেস অফ দুনজিয়াতে অভিনয় করেছিলেন। \n২০১৮ সালে, নি তার প্রথম টেলিভিশন নাটক, দ্য রাইজ অফ ফিনিক্সে চেন কুনের সাথে অভিনয় করেছিলেন। ধারাবাহিকের গানের অংশ হিসেবে তিনি তার প্রথম একক \"হোয়াই টু নো এভেইল\" প্রকাশ করেন।   ফোর্বস চীন তাদের ৩০ অনূর্ধ্ব ৩০ এশিয়া ২০১৭ -এ তালিকাভুক্ত করে যা ৩০ বছরের কম বয়সী ৩০ জন প্রভাবশালী ব্যক্তিদের একটি তালিকা যারা তাদের ক্ষেত্রে যথেষ্ট প্রভাব ফেলেছে। \n২০১৯ সালে, নি বড় পর্দায় ফেরেন অপরাধ ডাকাতি চলচ্চিত্র স্যাভেজ -এ।  এরপর তিনি স্টেন লাই পরিচালিত ওয়ান ওয়ান জিরো এইট নাটকের মাধ্যমে থিয়েটারে আত্মপ্রকাশ করেন।  একই বছর, নি চ্যাং চেনের সাথে কাল্পনিক প্রণয়ধর্মী নাটক লাভ অ্যান্ড ডেসটিনিতে অভিনয় করেন।  ধারাবাহিকটি ইতিবাচক পর্যালোচনা পায়, এবং নি একটি কুমারী পরীর চরিত্রে অভিনয়ের জন্য প্রশংসা অর্জন করেন, যেখানে সে সুখ পাবার জন্য অসংখ্য সংগ্রামের মধ্য দিয়ে যান। \n২০২০ সালে, নি অ্যাকশন থ্রিলার শক ওয়েভ ২ -এ অ্যান্ডি লাউ -এর সাথে অভিনয় করেন। \n২০২১ সালে, নিকে নাইট ওয়ান্ডারার নাটকে অভিনয়ের জন্য নেয়া হয়েছিল, যা দেং লুনের পাশাপাশি ঝাও শি ঝির জনপ্রিয় সময়-ভ্রমণ বিষয়ভিত্তিক উপন্যাস \"ইয়ে এলভি রেন\" (夜旅人) থেকে রূপান্তরিত। \n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে নি নি (ইংরেজি)\nNi Ni at hkmdb.com\nNi Ni at chinesemov.com"}