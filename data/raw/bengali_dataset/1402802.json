{"pageid": 1402802, "title": "ইসলাম ও শিখধর্ম", "url": "https://bn.wikipedia.org/wiki?curid=1402802", "content": "ইসলাম আরব উপদ্বীপে প্রতিষ্ঠিত একটি আব্রাহামিক ধর্ম; অন্যদিকে, শিখধর্ম হল ভারতীয় উপমহাদেশের পাঞ্জাব অঞ্চলে প্রতিষ্ঠিত একটি ভারতীয় ধর্ম। ইসলাম মানে \"আল্লাহর কাছে আত্মসমর্পণ।\" শিখ শব্দটি এমন একটি শব্দ থেকে উদ্ভূত হয়েছে যার অর্থ 'শিষ্য' বা 'যিনি শেখেন।'\nশিখরা বিশ্বাস করে যে 'স্রষ্টা এবং সৃষ্টি এক এবং একই জিনিস'। অন্যদিকে অধিকাংশ মুসলমান বিশ্বাস করে যে, ঈশ্বর তাঁর সৃষ্টি থেকে আলাদা এবং স্বতন্ত্র।\n\n\n== তুলনা ==\n\n\n=== বিশ্বাস ===\n\n\n==== ঈশ্বর ====\nশিখধর্মে বিশ্বাস করা হয় যে ঈশ্বর আকারবিহীন (নিরাঙ্কার)। এটি একটি একেশ্বরবাদী ধর্ম যেখানে একটি একক ঈশ্বরে (ওয়াহেগুরু) বিশ্বাস করা হয় এবং এটিকে সর্বজনীনতাবাদের একটি রূপ হিসাবেও দেখা হয়। নির্গুণ দৃষ্টিভঙ্গিতে ভগবান গুণবিহীন, অব্যক্ত, দেখা যায় না, কিন্তু সর্বত্র বিরাজমান ও পরিব্যাপ্ত, সর্বব্যাপী।\nইসলামও একটি একেশ্বরবাদী ধর্ম কারণ মুসলমানরা এক ঈশ্বরে (আল্লাহ), বিশেষ করে তাওহীদের ধারণায় বিশ্বাস করে। এই ইসলামী মতবাদ শাহাদতের একটি অংশ।\n\n\n==== গুরু এবং বার্তাবাহক ====\nশিখধর্ম গুরু নানককে সেই ধর্মের প্রতিষ্ঠাতা হিসেবে সম্মান করে যিনি পৃথিবীতে এক ঐশ্বরিক সৃষ্টিকর্তা, প্রভুর শিক্ষা দিয়েছিলেন, যা শিখদের দশ গুরুর দশটি রূপের মধ্যে প্রকাশ পায়। শিখধর্ম স্বীকার করে যে মোজেস, যীশু এবং মোহাম্মদ সহ অন্যান্য ধর্মের ঐশ্বরিক বার্তাবাহকগণ ছিলেন।\nইসলাম বিশ্বাস করে যে ঈশ্বরের অনেক বার্তাবাহক ছিলেন, শেষ বার্তাবাহক হলেন নবী মোহাম্মদ, যিনি ঈশ্বরের শেষ প্রত্যাদেশ হিসাবে কোরআন পেয়েছেন। এই বিশ্বাসটি শিখধর্মের সাথে দ্বন্দ্বের সৃষ্টি করে, কারণ তাদের প্রথম গুরু নবী মোহাম্মদের মৃত্যুর প্রায় ৮০০ বছর পরে এসেছেন।\n\n\n== জনমিতি ==\n\nইসলাম ২১ শতাব্দীর দ্বিতীয় বৃহত্তম ধর্ম, সংখ্যাগরিষ্ঠ সুন্নি মুসলমানের সাথে সংখ্যালঘু শিয়া এবং ইসলামি আইনশাস্ত্রের প্রধান চারটি ভাগ হানাফি, শাফিঈ, মালিকি এবং হাম্বলি সহ সকল উপশাখা মিলিয়ে এর অনুসারীর সংখ্যা প্রায় ২০০ কোটি।\nসূফীবাদ হলো ইসলামের অপর ধারণা এবং ভারতীয় উপমহাদেশে এটি দেওবন্দী এবং বেরলভি ধারায় বিভাজিো\n\nঅপরদিকে, শিখধর্ম ২১ শতকের পৃথিবীর পঞ্চম বৃহত্তম ধর্ম, নানকপন্থী এবং খালসা শিখ সহ সকল উপশাখা মিলিয়ে এর লোকসংখ্যা প্রায় ১৮০ মিলিয়ন।\n\n\n== তথ্যসূত্র ==\n\n\n== বহিঃসংযোগ =="}