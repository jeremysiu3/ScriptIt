{"pageid": 1007675, "title": "শিব মন্দির, জোহি", "url": "https://bn.wikipedia.org/wiki?curid=1007675", "content": "জোহি শিব মন্দির পাকিস্তানের সিন্ধ প্রদেশের দাদু জেলার জোহিতে অবস্থিত একটি হিন্দু মন্দির। মন্দিরটি ১৮৫০ সালে অসাধারণ ভাস্কর্যের সহিত নির্মিত হয়েছিল।\n\n\n== অবস্থান ==\nশহরের ঠিক মধ্যবর্তী স্থলে শিব মন্দিরটি অবস্থিত। জোহিতে মন্দিরটি স্থানীয়ভাবে কুবি নামে বিখ্যাত। জোহি এলাকাটি কচ্ছের পশ্চিমের মরুভূমির দিকে দাদু শহর থেকে ১৭ কিমি দূরে অবস্থিত।\n\n\n== স্থাপত্য ==\nমন্দিরটি দুই ধরনের গম্বুজ দিয়ে নির্মিত, একটি উঁচু এবং সোজা যার উচ্চতা কমপক্ষে ৭০ ফুট এবং দ্বিতীয়টির আকৃতি সামান্য গোলাকার। মন্দিরে চারটি খিলান ছিল কিন্তু দুটি এখন বন্ধ রয়েছে। এই মন্দিরটি লোহার উপাদান তথা সিমেন্ট এবং চিয়ারোলি (চুনাপাথর এবং জিপসাম থেকে তৈরি) দিয়ে নির্মাণ করা হয়। মন্দিরের মূর্তিগুলি গোলাকার গম্বুজটির বাইরের দিকে লোহা দিয়ে লাগানো ছিল, যা ভারত বিভাজনের পর ভেঙে ফেলা হয়। ভেঙে ফেলা মূর্তির অবশিষ্ট অংশ এখনও মন্দিরে রয়েছে। মন্দিরের স্থাপত্যের ধরন ভারত ও নেপালে নির্মিত মন্দিরগুলির সাথে মিল রয়েছে। ভিতর ও বাইরে, উভয় দেয়ালে ম্যুরাল রয়েছে। ভিতরের দেয়ালচিত্রে শিব, কৃষ্ণ ও বিষ্ণুর প্রকাশ ও অবতার তুলে ধরা হয়েছে। শিবের নন্দী, দেজিন, গাভী, ষাঁড় এবং কোব্রার মনোহর বাজানো মুরলী উপকরণ বা পুঙ্গির উপস্থাপনা মন্দিরের অভ্যন্তরের দেয়ালগুলিকে শোভিত করেছে। মন্দিরের অভ্যন্তরীণ দেয়ালে পুরুষ, নারী, বিশাল সাপ, কবুতর এবং হিন্দুধর্মের ধর্মীয় প্রতীকের মূর্তি আঁকা। মন্দির এলাকাটি বড় ছিল এবং এর কাছাকাছি ৩৫টি কক্ষ নির্মিত হয়েছিল। মন্দিরের চারপাশে উঠোনও ছিল।\n\n\n== তথ্যসূত্র =="}