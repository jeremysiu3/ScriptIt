{"pageid": 1424278, "title": "দামোটের রাজ্য", "url": "https://bn.wikipedia.org/wiki?curid=1424278", "content": "দামোট রাজ্য (আমহারিক : ዳሞት) ছিল একটি মধ্যযুগীয় রাজ্য যা এখন পশ্চিম ইথিওপিয়া। অঞ্চলটি নীল নদের পাদদেশে অবস্থিত ছিল। এটি একটি শক্তিশালী রাষ্ট্র ছিল যা শোয়ার সালতানাতকে (শেওয়াও বলা হয়) রাজস্ব পরিশোধে বাধ্য করেছিল। এটি জাগওয়ে রাজবংশের সৈন্যবাহিনীকেও ধ্বংস করেছিল। এই সৈন্যদেরকে দামোট দখল করার জন্য পাঠানো হয়েছিল। দামোট বেশ কয়েকটি মুসলিম ও খ্রিস্টান অঞ্চল জয় করে। মুসলিম রাষ্ট্র শোওয়া এবং ইয়েকুনো আমলাকের অধীনে নতুন খ্রিস্টান রাষ্ট্র এই অঞ্চলে দামোটের প্রভাব মোকাবেলায় একটি জোট গঠন করে।\n\n\n== ইতিহাস ==\nদামোটের রাজারা, যারা মোটালামি উপাধি ধারণ করেছিলেন, তারা এমন একটি শহরে বাস করতেন যেটি টেকেলে হায়মানটের হাজিওগ্রাফি অনুসারে, মালদারেড নামে পরিচিত। দামোট ১৩১৬/৭ সালে সম্রাট আমদা সিয়ন দ্বারা জয় করা হয়েছিল। তার রাজকীয় ঘটনাবলীকে বর্ণনা করে যে \"দামোটের সমস্ত লোক আমার হাতে [এসেছিল]; এর রাজা, এর রাজপুত্র, এর শাসক এবং এর প্রজা, পুরুষ ও মহিলা সংখ্যাহীন, যাদের আমি অন্য এলাকায় নির্বাসিত করেছি।\"  আমদা সিওন আপাতদৃষ্টিতে দামোটিয়ান রাজপরিবারের কাছে ক্ষমতা ছেড়ে দেয়, যার কারণে মোটালামি উপাধি ১৫ শতক পর্যন্ত ব্যবহার করতে পেরেছিলো।\nমূলত আবেয়ের দক্ষিণে এবং মুগার নদীর পশ্চিমে অবস্থিত,  ১৫৭৪ থেকে ১৬০৬ সালের মধ্যে ওরোমো আক্রমণের চাপে, এখানের শাসকগণকে দক্ষিণ গোজ্জামে আবে-এর উত্তরে পুনর্বাসন করতে বাধ্য করা হয়।\nতাদের সীমানা মুগের ছাড়িয়ে পূর্বে জাম্মা পর্যন্ত বিস্তৃত ছিল। অন্যান্য দক্ষিণ অঞ্চলের মতন জেমেন মেসাফিন্ট-এ নয়, দামোট প্রদেশটি ইথিওপিয়ান সাম্রাজ্যের অংশ হিসেবেই থেকে যায়। দামোটের শাসক সাধারণত গোজ্জাম থেকে ছিলেন এবং রাস উপাধি ধারণ করেছিলেন।\n\n\n== ধর্ম ==\nডামোটের জনসংখ্যা নিজস্ব ধর্ম মেনে চলতো, যেখানে ডাস্ক নামক একজন দেবতার আধিপত্য ছিলো। খ্রিস্টান সাম্রাজ্য দ্বারা জয়ী হওয়ার পরেও এই ধর্ম পালন অব্যাহত ছিল, যার কারণে প্রায়ই স্থানীয় ও খ্রিস্টান গ্যারিসন সৈন্যদের মধ্যে সংঘর্ষ চলতো। জনসংখ্যার কিছু অংশ আপাতদৃষ্টিতে ১৬ শতকের শেষ পর্যন্ত পৌত্তলিক ছিল। \nটেকল হেইমানট- এর হ্যাজিওগ্রাফিতে দাবি করা হয়েছে যে, পরবর্তীতে দামোটের শাসককে খ্রিস্টান ধর্মে রূপান্তর করতে সক্ষম হয়। \n\n\n== তথ্যসূত্র ==\n\n\n== আরও পড়ার জন্য ==\nBouanga, Ayda (২০১৩)। Le Damot dans l'histoire de l'Ethiopie (XIIIe-XXe siècles) : recompositions religieuses, politiques et historiographiques (ফরাসি ভাষায়)। Université Panthéon-Sorbonn। \nBouanga, Ayda (২০১৪)। \"Le royaume du Damot : enquête sur une puissance politique et économique de la Corne de l'Afrique (XIIIe siècle)\" (পিডিএফ) (ফরাসি ভাষায়): 27–58। ডিওআই:10.3406/ethio.2014.1557।"}