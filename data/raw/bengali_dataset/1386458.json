{"pageid": 1386458, "title": "বোধিনাথ ভেলানস্বামী", "url": "https://bn.wikipedia.org/wiki?curid=1386458", "content": "বোধিনাথ ভেলানস্বামী (জন্ম: ১৫ অক্টোবর ১৯৪২, বার্কলে, ক্যালিফোর্নিয়া) একজন হিন্দু সন্ন্যাসী ও ধর্মগুরু। তিনি কাউয়ের হিন্দু মঠের প্রধান এবং হিন্দুইজম টুডে সাময়িক পত্রিকার প্রকাশক। তিনি নন্দীনাথ সম্প্রদায়ের কৈলাস পরম্পরার ১৬৩তম প্রধান এবং হাওয়াইয়ের গার্ডেন দ্বীপে একটি ৩৮২-একর মন্দির-মঠ শৈব সিদ্ধান্তের গুরু। তিনি হিন্দু শৈব ধর্মের ধর্মগ্রন্থ, হিন্দু মন্দিরের উপাসনার স্তোত্রপদ্ধতি, আগমকে ডিজিটাল বিন্যাসে অবাধে সকলের কাছে উপলব্ধ করা এবং এগুলোর অধ্যয়নকে উৎসাহিত  করা জন্য পরিচিত। আদি শৈব শিবাচারিয়ার পুরোহিত সম্প্রদায় তাকে সর্বোচ্চ আচার্য (যিনি আগম এবং আগম ঐতিহ্যকে উন্নীত ও সংরক্ষণ করেছেন) সম্মান প্রদান করেন। বোধিনাথ শৈব সিদ্ধান্ত চার্চ, হিমালয়ান একাডেমি প্রকাশনা এবং হিন্দু হেরিটেজ এন্ডোমেন্ট নামক তিনটি সংস্থার সভাপতিত্ব করেন।\n\n\n== আধ্যাত্মিক কুল ==\nবোধিনাথ একজন প্রভাবশালী হিন্দু শৈব গুরু সৎগুরু শিবা সুব্রমুনিয়স্বামীর নিযুক্ত উত্তরসূরি। হিন্দু অধ্যয়নের উপর বিশ্বের অন্যতম প্রধান বিশেষজ্ঞ  ক্লাউস ক্লোস্টারমায়ার তার আ সার্ভে অব হিন্দুইজম- এ বলেছেন: \"শিবা সুব্রামুনিয়াস্বামী ... তার বইয়ের মাধ্যমে এক ধরনের সংস্কারকৃত শৈবধর্ম প্রচারের জন্য অনেক কিছু করেছেন। হিন্দুইজম টুডের প্রতিষ্ঠাতা-সম্পাদক হিসাবে‌ তিনি ভারতের বাইরে হিন্দুধর্মের একক-সর্বাধিক সমর্থক হয়ে ওঠেছেন।\" তিনি বোধিনাথকে শৈব সিদ্ধান্ত চার্চের নেতা এবং কৈলাসা পরম্পরা বংশের ১৬৩তম গুরু মহাসন্নিধানম হিসেবে নিযুক্ত করেছেন, যা শৈবধর্মে কর্তৃত্বের একটি পদ। \nতিনি হিন্দু শৈবধর্ম (শৈব সিদ্ধান্ত) অনুসরণ করেন এবং নন্দীনাথ সম্প্রদায়ের কৈলাস পরম্পার অন্তর্গত। শৈব সিদ্ধান্ত দক্ষিণ ভারত, শ্রীলঙ্কা এবং মালয়েশিয়ায় সবচেয়ে বেশি জনপ্রিয় হিন্দু দর্শন।\nআধ্যাত্মিক বংশ : মহর্ষি নন্দীনাথ → সুন্দরানন্দর, সিদ্ধর যিনি পরে তিরুমুলার হন → → → কদাইৎস্বামী → চেল্লাপস্বামী → শিবা যোগস্বামী → শিবা সুব্রমুনিয়াস্বামী → বোধিনাথ ভেলানস্বামী \n\n\n== বিশ্বব্যাপী কার্যক্রম ==\n\nবোধিনাথ ভেলানস্বামী অস্ট্রেলিয়ার মেলবোর্নে ভারতের সবচেয়ে অসামান্য হিন্দু আধ্যাত্মিক নেতাদের সমাবেশ বিশ্বের ধর্ম সংসদের হিন্দু কনভোকেশনের প্রধান বক্তা ছিলেন। ২০০৯ সালের ডিসেম্বরে সংসদে তিনি \"যোগ কি হিন্দু?\" বিষয়ে ‌আলোচনা করেন। যা ২০১০ সালে হিন্দু আমেরিকান ফাউন্ডেশনের \"টেক ব্যাক যোগা\" প্রচারাভিযানকে উদ্দীপিত করেছিল।\nবোধিনাথ হিন্দুদের কাছে একজন জনপ্রিয় বক্তা, বিশেষ করে মার্কিন যুক্তরাষ্ট্র, মালয়েশিয়া, মরিশাস এবং সিঙ্গাপুরে বসবাসকারী হিন্দু প্রবাসীরা তার ভক্ত। \"ইন্দো-আমেরিকান নিউজ\" তার সম্পর্কে লিখেছে, \"বোধিনাথ হিন্দুধর্মের একটি শক্তিশালী শক্তি। মৃদুভাষী অথচ অপরিসীম জ্ঞান এবং প্রখর বুদ্ধিদীপ্ত, সৎগুরু বিশ্বজুড়ে একজন চাওয়া-পাওয়ার বক্তা।\" \n\nবোধিনাথের নির্দেশনায় তার দীক্ষিত হিন্দু স্বামী, যোগী এবং সাধকরা আমেরিকার প্রথম গ্র্যানিট পাথরে হাতে খোদাই করা হিন্দু মন্দির ইরাইভান মন্দির তৈরি করেছেন।\n\n\n== জীবনী ==\nবোধিনাথ ১৯৬০ সালে বেদান্ত ও ধ্যান অধ্যয়ন শুরু করেন। শীঘ্রই তার সন্ন্যাস জীবনের প্রতি গভীর আগ্রহ তৈরি হয়। ১৯৭২ সালের মার্চে, তিনি শ্রীলঙ্কার আলাভেডিতে শিবা সুব্রমুনিয়াস্বামীর কাছ থেকে সন্ন্যাস দীক্ষা লাভ করেন। কয়েক সপ্তাহ পরে পালানি পাহাড়ের মুরুগান মন্দিরে তিনি ভেলানস্বামী নাম ধারণ করেন।\n১৯৮৮ সালে, বোধিনাথ শৈব সিদ্ধান্ত যোগের আচার্য হিসাবে দীক্ষা নেওয়ার প্রস্তুতির জন্য ভারতে একজন গুরুর শিষ্য হিসেবে উত্তরে ঋষিকেশ থেকে দক্ষিণে তিরুচেন্দুর পর্যন্ত আশ্রম ও মন্দিরগুলিতে উপাসনা ও ধ্যানে ছয় মাস অতিবাহিত করেন। কাউইতে ফিরে আসার পর, তিনি ধর্মীয় পরম্পরার প্রথম আচার্য হিসাবে নিযুক্ত হন।\n১৯৯৩ সাল থেকে বোধিনাথ একটি কর-মুক্ত দান সংস্থা হিন্দু হেরিটেজ এনডাওমেন্টের গঠন ও উন্নয়ন পরিচালনা করে। এটি সারা বিশ্বের বিভিন্ন হিন্দু উদ্যোগ এবং প্রতিষ্ঠানকে অর্থ প্রদান করে। হিন্দু হেরিটেজ এনডাউমেন্টের মধ্যে ৮০টিরও বেশি স্বতন্ত্র তহবিল রয়েছে, যা সর্বমোট অর্থ ১ লাখ ডলার ছাড়িয়েছে।\n২০০১ সালের ২১শে অক্টোবর সুব্রমুনিয়াস্বামী ৩২ দিনের প্রার্থনা উপবাসের দশম সন্ধ্যায় বোধিনাথকে তাঁর শয্যার কাছে আসতে বলেন। তখন তার চারপাশে সমস্ত সন্ন্যাসী জড়ো হয়েছিল। তিনি কাউয়াই অধিনামের আধ্যাত্মিক মাথার প্রতীক তার অধীনকর্তর দুলটি বোধিনাথের ঘাড়ে রেখে তাকে গুরু ঘোষণা করেন।\n\n\n== চিত্রশালা ==\n\n\n== তথ্যসূত্র =="}