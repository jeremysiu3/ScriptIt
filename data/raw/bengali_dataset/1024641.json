{"pageid": 1024641, "title": "জাস্টিন হারউইৎস", "url": "https://bn.wikipedia.org/wiki?curid=1024641", "content": "জাস্টিন গ্যাব্রিয়েল হারউইৎস (জন্ম ২২ জানুয়ারি ১৯৮৫) একজন মার্কিন চলচ্চিত্র সুরকার ও টেলিভিশন লেখক। তিনি পরিচালক ড্যামিয়েন শ্যাজেলের সাথে তার দীর্ঘকাল কাজের জন্য সুপরিচিত। তিনি শ্যাজেলের সবকয়টি চলচ্চিত্রের সুরারোপ করেছেন, সেগুলো হল গাই অ্যান্ড ম্যাডলিন অন আ পার্ক বেঞ্চ (২০০৯), হুইপল্যাশ (২০১৪), লা লা ল্যান্ড (২০১৬), ফার্স্ট ম্যান (২০১৮) ও ব্যাবিলন (২০২২)।\nলা লা ল্যান্ড চলচ্চিত্রের জন্য তিনি শ্রেষ্ঠ মৌলিক সুর ও এই চলচ্চিত্রের \"সিটি অব স্টার্স\" গানের জন্য শ্রেষ্ঠ মৌলিক সুর বিভাগে একাডেমি পুরস্কার; শ্রেষ্ঠ মৌলিক সুর ও এই চলচ্চিত্রের \"সিটি অব স্টার্স\" গানের জন্য শ্রেষ্ঠ মৌলিক সুর বিভাগে গোল্ডেন গ্লোব পুরস্কার; এবং শ্রেষ্ঠ মৌলিক সঙ্গীত বিভাগে বাফটা পুরস্কার অর্জন করেন। এছাড়া তিনি ফার্স্ট ম্যান ও ব্যাবিলন চলচ্চিত্রের জন্য শ্রেষ্ঠ মৌলিক সুর বিভাগে আরও দুটি গোল্ডেন গ্লোব পুরস্কার অর্জন করেন।\n\n\n== কর্মজীবন ==\nকলেজ পাশ করার পর হারউইৎস ও শ্যাজেল লস অ্যাঞ্জেলেসে পাড়ি জমান। হারউইৎস সিটকম দ্য লিগ-এর জন্য হাস্যরসাত্মক গল্প লিখেন এবং অ্যানিমেটেড হাস্যরসাত্মক টিভি ধারাবাহিক দ্য সিম্পসন্স-এর একটি পর্ব লিখেন। শ্যাজেলের রচিত ও পরিচালিত ২০০৯ সালের গাই অ্যান্ড ম্যাডলিন অন আ পার্ক বেঞ্চ চলচ্চিত্রের সফলতার পর তারা তাদের পরবর্তী কাজ হুইপল্যাশ (২০১৪)-এর অর্থায়ন পান। হারউইৎস এই চলচ্চিত্রের সুর করেন এবং শ্যাজেল চলচ্চিত্রটি রচনা ও পরিচালনা করেন।\nহারউইৎস শ্যাজেলের ২০১৬ সালের লা লা ল্যান্ড চলচ্চিত্রের সুরোরোপ করেন। এই কাজের জন্য শ্যাজেল শ্রেষ্ঠ পরিচালকের পুরস্কার লাভ করেন এবং হারউইৎস শ্রেষ্ঠ মৌলিক সুর ও শ্রেষ্ঠ মৌলিক গান বিভাগে দুটি পুরস্কার অর্জন করেন।\nতিনি ফার্স্ট ম্যান (২০১৮) ও ব্যাবিলন (২০২২) চলচ্চিত্রের জন্য শ্রেষ্ঠ মৌলিক সুর বিভাগে আরও দুটি গোল্ডেন গ্লোব পুরস্কার অর্জন করেন।\n\n\n== চলচ্চিত্রের তালিকা ==\n\n\n=== চলচ্চিত্র ===\n\n\n=== টেলিভিশন ===\n\n\n== তথ্যসূত্র ==\n\n\n== বহিঃসংযোগ ==\nইন্টারনেট মুভি ডেটাবেজে জাস্টিন হারউইৎস (ইংরেজি)"}