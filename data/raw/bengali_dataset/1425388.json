{"pageid": 1425388, "title": "ইরান জাতীয় অনূর্ধ্ব-২৩ ফুটবল দল", "url": "https://bn.wikipedia.org/wiki?curid=1425388", "content": "ইরান জাতীয় অনূর্ধ্ব-২৩ ফুটবল দল (যা ইরান অলিম্পিক ফুটবল দল অথবা সংক্ষেপে ইরান অনূর্ধ্ব-২৩ নামে পরিচিত) হচ্ছে আন্তর্জাতিক ফুটবলে ইরানের প্রতিনিধিত্বকারী পুরুষদের অনূর্ধ্ব-২৩ দল, যার সকল কার্যক্রম ইরানের ফুটবলের সর্বোচ্চ নিয়ন্ত্রক সংস্থা ইরান ফুটবল ফেডারেশন দ্বারা নিয়ন্ত্রিত হয়। ১৯৭৭ সালের ৩রা ডিসেম্বর তারিখে, ইরান অনূর্ধ্ব-২৩ প্রথমবারের মতো আন্তর্জাতিক খেলায় অংশগ্রহণ করেছে; কুয়েতের কুয়েত সিটিতে অনুষ্ঠিত কুয়েত অনূর্ধ্ব-২৩ দলের বিরুদ্ধে উক্ত ম্যাচে ইরান অনূর্ধ্ব-২৩ ২–১ গোলের ব্যবধানে জয়লাভ করেছিল।\n৭৮,১১৬ ধারণক্ষমতাবিশিষ্ট আজাদী স্টেডিয়ামে মেল্লি ওমিদ দল নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ইরানের রাজধানী তেহরানে অবস্থিত। বর্তমানে এই দলের প্রধান প্রশিক্ষকের দায়িত্ব পালন করছেন পর্তুগিজ সাবেক ফুটবল খেলোয়াড় এউরিকো পিনিয়াল এবং অধিনায়কের দায়িত্ব পালন করছেন এস্তেগলালের গোলরক্ষক হুসেইন হুসেইনি।\nএএফসি অনূর্ধ্ব-২৩ এশিয়ান কাপে ইরান অনূর্ধ্ব-২৩ এপর্যন্ত ৪ বার অংশগ্রহণ করেছে, যার মধ্যে সেরা সাফল্য হচ্ছে ২০১৬ এএফসি অনূর্ধ্ব-২৩ এশিয়ান কাপের কোয়ার্টার-ফাইনালে পৌঁছানো, যেখানে তারা জাপান অনূর্ধ্ব-২৩ দলের কাছে ১–৩ গোলের ব্যবধানে পরাজিত হয়েছে। ইরান অনূর্ধ্ব-২৩ এপর্যন্ত একবারও গ্রীষ্মকালীন অলিম্পিকে অংশগ্রহণ করতে পারেনি। ইমান সাদেগি, মুহাম্মদ খুদাবান্দেলু, আলি করিমি, আরস্লান মুতাহারি এবং আরাশ বোরহানির মতো খেলোয়াড়গণ ইরানের অনূর্ধ্ব-২৩ দলের জার্সি গায়ে মাঠ কাঁপিয়েছেন।\n\n\n== প্রতিযোগিতামূলক তথ্য ==\n\n\n=== গ্রীষ্মকালীন অলিম্পিক ===\n\n\n== তথ্যসূত্র ==\n\n\n== বহিঃসংযোগ ==\nদাপ্তরিক ওয়েবসাইট (ইংরেজি)\nফিফা-এ ইরান জাতীয় অনূর্ধ্ব-২৩ ফুটবল দল (ইংরেজি)"}