{"pageid": 1345507, "title": "চন্দ্রহাসি নৃত্য", "url": "https://bn.wikipedia.org/wiki?curid=1345507", "content": "চন্দ্রওয়াসি বা চন্দ্রহাসি  নৃত্য হল ইন্দোনেশিয়া-র একটি নৃত্যকলা যা প্রধানত দুই নারী নৃত্যকলাকুশলী দ্বারা প্রদর্শিত হয়। এই নৃত্যের মাধ্যমে দুজন বার্ড অফ প্যারাডাইস (ইন্দোনেশিয়ান ভাষায় বুরুং সেন্দ্রাওয়াসিহ ) -এর সঙ্গমের আচার বর্ণনা করা হয়।\n\n\n== ইতিহাস ==\nমানুক নামক এক ব্যক্তি চন্দ্রওয়াসি নামে পরিচিত একটি নৃত্যকলা প্রস্তুত করেছিলেন। ১৯২০ এর দশকে বুলেলেং রিজেন্সির সাওয়ান মহকুমায় প্রথম এই নৃত্য পরিবেশন করা হয়েছিল। এই এলাকাটি ত্রুনজায়া, উইরাংজায়া এবং পালাওয়াক্য সহ অসংখ্য নৃত্যের উৎপত্তিস্থল। যাইহোক, চন্দ্রহাসি নৃত্য তার নিজস্ব বৈশিষ্ট্যসহ সাধারণ নাচের শৈলী থেকে উল্লেখযোগ্যভাবে আলাদা ছিল।\nচন্দ্রহাসি নৃত্যের বর্তমান দিনের উল্লেখযোগ্য পরিবেশনা করেছিলেন নৃত্যকার বন্দেম। তিনি ১৯৮৮ সালে প্রথম এই নৃত্য পরিবেশন করেন। মানুক দেবতা (\"দেবতার পাখি\") বালিনীতে। সঙ্গীকে আকৃষ্ট করার জন্য নাচ এবং গান করতেন। সেইখান থেকেই চন্দ্রহাসি নৃত্যটির ধারা অনুপ্রাণিত হয়েছে। এটি বেশ কয়েকটি উল্লেখযোগ্য বালি নৃত্যের মধ্যে একটি। \n\n\n== নৃত্য প্রদর্শন ==\nনৃত্যটি প্রধানত দুজন মহিলার দ্বারা সঞ্চালিত হয়। একজন নর্তকী পুরুষ পক্ষীর ভুমিকা গ্রহন করে ও আরেকজন নর্তকী নারী পক্ষীর ভুমিকায় উপনীত হন। নর্তকীরা পান্ডজি -স্টাইলের স্থানীয় মস্তক পরিধেয় দ্বারা সজ্জিত হন যার মধ্যে পালক লাগানো থাকে, সেইসাথে গোলাপী দাগ দেওয়া লম্বা ঘেরজুক্ত স্কার্ট‌ থাকে। রঙচঙে স্কার্টগুলি স্বর্গের পাখিদের রঙিন লেজ ও পাখনা চিহ্নিত করতে ব্যবহার হয়, নর্তকীর ঘূর্ণন ও লম্ফনের সাথে সাথে এই লম্বা স্কার্ট‌গুলি হাওয়ার বেগে উড়তে থাকে যা দেখে মনে হয় নর্তকী আসলে একজন পাখি যিনি রঙ্গিন পাখা মেলে উড়ছেন।\nনৃত্যশিল্পীরা স্বর্গের পাখিদের ডানার প্রতীক হিসাবে তাদের পোশাক ব্যবহার করে এবং যুগ্ম সংবদ্ধ নাচের মাধ্যমে দর্শকদের মনোরঞ্জন করে। দুই নর্তকী এমনভাবে নৃত্য পরিবেশনা করে যাতে দর্শকদের তাদের দেখে দুই নৃত্যরত আনন্দময় পাখির কথা মনে পড়ে যায়। \n\n\n== তথ্যসূত্র =="}