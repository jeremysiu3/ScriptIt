{"pageid": 1402964, "title": "ষট সন্দর্ভ", "url": "https://bn.wikipedia.org/wiki?curid=1402964", "content": "ষট সন্দর্ভ ( ছয় সন্দর্ভ, ওরফে ভাগবত সন্দর্ভ ) হল ১৬ শতকের ছয়টি বৈষ্ণব সংস্কৃত গ্রন্থের সমাহার যা গৌড়ীয় বৈষ্ণব ধর্মতাত্ত্বিক জীব গোস্বামী দ্বারা রচিত। ছয়টি গ্রন্থ হল তত্ত্ব-, ভগবৎ-, পরমাত্ম-, কৃষ্ণ-, ভক্তি- এবং প্রীতি-সন্দর্ভ ।  জীব গোস্বামীকৃত   ভাগবত পুরাণের  \"ক্রম-সন্দর্ভ \" ভাষ্যকে প্রায়শই \"সপ্তম\" সন্দর্ভ হিসাবে বর্ণনা করা হয়। \nছয় সন্দর্ভকে কখনও কখনও ভাগবত-সন্দর্ভ বলা হয় (ভগবৎ-সন্দর্ভ শীর্ষক দ্বিতীয় গ্রন্থের সাথে বিভ্রান্ত হবেন না)। \" সন্দর্ভ \" শব্দের আক্ষরিক অর্থ \"বয়ন\" বা \"বিন্যাস করা\"; ভাগবত-সন্দর্ভের  প্রধান দার্শনিক বৈশিষ্ট্য হল ভাগবত পুরাণের একটি বিষয়ভিত্তিক বিন্যাস যা চৈতন্য বৈষ্ণবধর্মকে একটি পদ্ধতিগত এবং ব্যাপকভাবে উপস্থাপন করে। রাধা-কৃষ্ণার্চন-দীপিকা, ক্রম- সন্দর্ভ, দিগ্-দর্শিনী, দুর্গম-সঙ্গমিনী এবং গোপালচম্পুর মতো পরবর্তী রচনাগুলির উল্লেখের কারণে গুপ্ত এই রচনাটিকে প্রাথমিক রচনা হিসাবে স্থান দিয়েছেন। \nজীব গোস্বামীর মতে, গোপাল ভট্ট গোস্বামী ইতিমধ্যেই ষট্ সন্দর্ভের প্রাথমিক কাজ করেছিলেন, কিন্তু তা সম্পূর্ণ করেননি। জীব গোপাল ভট্টের কাজ গ্রহণ করেন এবং এটিকে ছয়টি ভাগে বিস্তৃত করেন। তিনি পদ্ধতিগতভাবে চৈতন্য মহাপ্রভুর দর্শন উপস্থাপন  করেছিলেন এবং শাস্ত্রীয় প্রমাণ প্রদান করেছিলেন। জীব গোস্বামী সর্ব-সম্বাদিনী নামে প্রথম চারটি সন্দর্ভের একটি বিস্তৃত ভাষ্যও রচনা করেছেন। বৃন্দাবনে অবস্থিত ড. সত্যনারায়ণ দাসের জীব ইনস্টিটিউট, লুসিয়ান ওং যাকে \"উচ্চাভিলাষী সন্দর্ভ অনুবাদ প্রকল্প\" বলে অভিহিত করেছে, তাতে নিযুক্ত রয়েছেন। \n\n\n== তত্ত্ব-সন্দর্ভ ==\nতত্ত্ব-সন্দর্ভ হল বৈদিক দর্শনে ব্যবহৃত বিভিন্ন ধরনের  প্রমাণ সমূহের একটি গ্রন্থ। তত্ত্ব সন্দর্ভ এই উপসংহারে পৌঁছেছে যে শব্দ (বৈদিক শাস্ত্ররূপী ঐশ্বরিক ধ্বনি ) হলো সর্বোচ্চ, এবং সমস্ত ধর্মগ্রন্থের মধ্যে ভাগবত পুরাণ হল পরম সত্যের প্রতি সর্বোচ্চ নির্দেশক। \nইংরেজি অনুবাদক:\n\nস্টুয়ার্ট এলকম্যান (১৯৮৬) \nকুসকৃত দাস (১৯৮৭) (২০০৭)\nসত্যনারায়ণ দাস এবং কুণ্ডলী দাস (১৯৯৫)\nভানু স্বামী (২০১২) \nগোপীপরানধন দাস (২০১৩) \nসত্যনারায়ণ দাস (২০১৫) \nহিন্দি অনুবাদক:\n\nহরিদাস শাস্ত্রী (জীব গোস্বামী, বলদেব বিদ্যাভূষণ, রাধা মোহন গোস্বামী এবং গৌর কিশোর গোস্বামীর ভাষ্য সহ) \nশ্যামলাল হাকিম (শ্রী শ্যামদাস) \n\n\n== ভগবৎ-সন্দর্ভ ==\nভগবৎ-সন্দর্ভ ঈশ্বরের নৈর্ব্যক্তিক (ব্রহ্ম) রূপ, প্রতিটি জীবের অন্তরে ঈশ্বরের স্থানীয় রূপ (পরমাত্মা), এবং  ঈশ্বরের সর্বোচ্চ ব্যক্তিগত রূপ কৃষ্ণ বা ভগবানের প্রভেদ আলোচনা করা হয়েছে। কৃষ্ণের আধ্যাত্মিক জগৎ, জড়া প্রকৃতির ধরন, বিশুদ্ধ মঙ্গলের পদ্ধতি (বিশুদ্ধ-সত্ত্ব), কৃষ্ণবিগ্রহ উপাসনার গুরুত্ব এবং দেবতার চিরন্তন প্রকৃতি ও গুণাবলী বর্ণিত হয়েছে। \nইংরেজি অনুবাদক:\n\nভানু স্বামী (জীব গোস্বামীর ভাষ্য সহ)\nসত্যনারায়ণ দাস (স্ব-কৃত ভাষ্য সহ) \nহিন্দি অনুবাদক:\n\nহরিদাস শাস্ত্রী \nশ্যামলাল হাকিম (শ্রী শ্যামদাস) \n\n\n== পরমাত্ম-সন্দর্ভ ==\nপরমাত্ম-সন্দর্ভ পরমাত্মার বৈশিষ্ট্য  এবং কিভাবে তিনি ব্রহ্মাণ্ডের সমস্ত জীবের মধ্যে অবস্থান করেন তা বর্ণনা করে। এতে বস্তুগতভাবে মায়াবদ্ধ জীবের প্রকৃতি, অভূতপূর্ব জড়জগত, অলীক বা প্রপঞ্চময় শক্তি (মায়া), রূপান্তর তত্ত্ব, কৃষ্ণ-এর বিভিন্ন অবতার আলোচনা, কিভাবে কৃষ্ণ তার ভক্তদের প্রতিদান দেন, এবং কিভাবে কৃষ্ণ ছয়টি বিশেষ ঐশ্বর্য দ্বারা চিহ্নিত তা বর্ণিত হয়েছে৷ \nইংরেজি অনুবাদক:\n\nভানু স্বামী (জীব গোস্বামীর ভাষ্য সহ)\nসত্যনারায়ণ দাস (তার নিজস্ব ভাষ্য সহ) \nহিন্দি অনুবাদক:\n\nহরিদাস শাস্ত্রী \nশ্যামলাল হাকিম \n\n\n== কৃষ্ণ-সন্দর্ভ ==\nকৃষ্ণ-সন্দর্ভ  বিভিন্ন ধর্মগ্রন্থ থেকে বেশ কিছু উদ্ধৃতি দেয় প্রমাণ করতে যে কৃষ্ণ হচ্ছেন পরমেশ্বর ভগবান। এই সন্দর্ভে কৃষ্ণের লীলা এবং গুণাবলীর পাশাপাশি তাঁর অবতার এবং কার্যকারী বিস্তার নিয়ে আলোচনা করা হয়েছে। গোলোক, জড় ভূমিতে অবস্থিত (ভৌম) বৃন্দাবন সম্পর্কিত কৃষ্ণের বাসস্থান, কৃষ্ণের নিত্য সহযোগী - তাদের বিস্তার এবং গোপিকাদের বর্ণনা রয়েছে। গোপিকাগণের মধ্যে রাধা শীর্ষস্থানীয়া।\nইংরেজি অনুবাদক:\n\nভানু স্বামী (জীব গোস্বামীর ভাষ্য সহ)\nসত্যনারায়ণ দাস (তার নিজস্ব ভাষ্য সহ)\nহিন্দি অনুবাদক:\n\nহরিদাস শাস্ত্রী \nশ্যামলাল হাকিম \n\n\n== ভক্তি-সন্দর্ভ ==\nভক্তি-সন্দর্ভে   কীভাবে কৃষ্ণ-এর প্রতি ভক্তি সরাসরি সম্পাদিত হয়, কীভাবে আত্মপ্রকাশ হয় ভক্তি এর মাধ্যমে, অসম্পূর্ণভাবে সম্পাদিত ভক্তির শক্তি, একজন মহান এবং সাধারণ ভক্তের মধ্যে পার্থক্য, ভগবানের প্রতি স্বতঃস্ফূর্ত প্রেম (রাগানুগা-ভক্তি), কৃষ্ণের ভক্ত হওয়ার সুনির্দিষ্ট উদ্দেশ্য এবং অন্যান্য পরিপূর্ণ পর্যায়সমূহ বিশ্লেষণ করা হয়েছে। আলোচনা করা হয়েছে বর্ণাশ্রম ধর্ম (শাস্ত্রে প্রতিষ্ঠিত সামাজিক-ধর্মীয় ব্যবস্থা)। অধিকন্তু, অন্যান্য ধারণা যেমন যোগ-এর তুলনায় কৃষ্ণের প্রতি ভক্তির অতি উৎকৃষ্ট অবস্থান এবং কৃষ্ণভক্তদের উপাসনার তুলনায় হিন্দু ধর্মাবলম্বীদের সাধারণ দেব-দেবীদের প্রতি সকাম উপাসনা আলোচনা করা হয়েছে । আত্মার মুক্তি, কৃষ্ণের ভক্ত হিসাবে শিব-এর অবস্থান, কৃষ্ণের প্রতি অনুপ্রাণিত ভক্তি কীভাবে একজন ভক্তকে সর্বোচ্চ আধ্যাত্মিক অবস্থানে উন্নীত করে এবং বৈষ্ণব ভক্তির বহু বৈশিষ্ট্য ব্যাখ্যা করা হয়েছে।\nইংরেজি অনুবাদক:\n\nভানু স্বামী\nসত্যনারায়ণ দাস এবং ব্রুস মার্টিন \nহিন্দি অনুবাদক:\n\nহরিদাস শাস্ত্রী \nশ্যামলাল হাকিম \n\n\n== প্রীতি-সন্দর্ভ ==\nপ্রীতি-সন্দর্ভ  হল ঐশ্বরিক প্রেম বিশ্লেষণকারী একটি  গ্রন্থ। প্রীতি সন্দর্ভ বলেন, সর্বোচ্চ বস্তু হল কৃষ্ণ এবং কৃষ্ণের প্রতি ভালবাসা (প্রেম ]) মুক্তি-এর সর্বোচ্চ রূপ। অন্যান্য ধরনের মুক্তির একটি তুলনামূলক বিবরণ উপস্থাপন করে, উপসংহারে প্রেম ভক্তিকে সর্বশ্রেষ্ঠ বলা হয়েছে। কীভাবে প্রেম অর্জন করতে হয়, কীভাবে প্রেম জাগ্রত করতে হয় এবং যিনি প্রেম অর্জন করেছেন তার লক্ষণগুলি সম্পর্কে অত্র সন্দর্ভে আলোচিত হয়েছে। ব্যাখ্যাত হয়েছে, জাগতিক বাসনা এবং ঐশ্বরিক প্রেমের মধ্যে পার্থক্য, কৃষ্ণের সহযোগীদের বিভিন্ন পরিপক্বতা, মাধুর্য-রস (অপ্রাকৃত দাম্পত্য প্রেম), বিভিন্ন রসের অত্যুত্তমতা এবং রাধার মহিমা ।\nইংরেজি অনুবাদক:\n\nভানু স্বামী\nহিন্দি অনুবাদক:\n\nহরিদাস শাস্ত্রী \nশ্যামলাল হাকিম \n\n\n== টীকা ==\n\n\n== তথ্যসূত্র ==\n\n\n== বহিঃসংযোগ ==\nGaudiya Grantha Mandira (Sanskrit Texts)\nSat Sandarbhas (Jiva Institute)"}