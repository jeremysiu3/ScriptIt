{"pageid": 1111873, "title": "বেকুটিয়া সেতু", "url": "https://bn.wikipedia.org/wiki?curid=1111873", "content": "বেকুটিয়া সেতু বাংলাদেশের একটি সড়ক সেতু যা পিরোজপুর জেলার কচা নদীর ওপর  নির্মাণ করা হয়েছে । সেতুটি চীন সরকারের সহায়তায় নির্মিত হয়েছে। সেতু নির্মাণে মোট ব্যয় হয়েছে ৮৯৮ কোটি টাকা। এর মধ্যে ৬৫৪ কোটি  টাকা গ্রান্ড অনুদান দিয়েছে চীন সরকার। বাকী ২৪৪ কোটি টাকার যোগান দিয়েছে বাংলাদেশ সরকার। ৪২৯ মিটার ভায়াডাক্টসহ সেতুর দৈর্ঘ্য ১ হাজার ৪৯৩ মিটার এবং প্রস্থ ১০ দশমিক ২৫ মিটার। মূল সেতুর দৈর্ঘ্য ৯৯৮ মিটার।  ১০টি পিলার এবং ৯টি স্প্যানের উপর দাঁড়িয়ে আছে বক্স গার্ডার টাইপ এই সেতু। ৯টি স্প্যানের ৭টি ১২২ মিটার এবং ৭২ মিটার স্প্যান রয়েছে ২টি। সেতুটির নির্মাণ কাজ শুরু হয় ২০১৮ সালের জুলাই মাসে। ৪ সেপ্টেম্বর ২০২২ তারিখে প্রধানমন্ত্রী শেখ হাসিনা এই সেতু উদ্বোধন করেন। সেতুটির অফিসিয়াল নাম বঙ্গমাতা শেখ ফজিলাতুন নেছা মুজিব ৮ম বাংলাদেশ-চীন মৈত্রী সেতু।\n\n\n== তথ্যসূত্র =="}